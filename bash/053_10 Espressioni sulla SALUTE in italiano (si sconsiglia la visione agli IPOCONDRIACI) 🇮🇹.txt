WEBVTT
Kind: captions
Language: it
Ciao a tutti e bentornati su LearnAmo! Gli
italiani sono piuttosto ipocondriaci, è 
per questo che nella lingua italiana ci
sono moltissime espressioni idiomatiche, 
moltissimi modi di dire che descrivono
qualcuno che è malato; e altrettanti che
descrivono qualcuno che gode di buona
salute. In questo video vedremo i 10 più
comuni, insomma quei modi di dire che gli
italiani usano veramente ogni giorno
perché, appunto, parlare della salute è
fondamentale nel bel paese. Cominciamo!
“Crepare di salute”: anche se a primo
impatto potrebbe non sembrare, questa
espressione significa godere di un
eccellente stato di salute, stare
Benissimo. Perché dicevo che a primo
impatto potrebbe non sembrare? Perché
nell'italiano
colloquiale e informale il verbo crepare
viene usato come sinonimo di morire. Ecco
perché il significato dell'espressione
potrebbe in qualche modo essere
frainteso. Ma no, il senso qui è avere
veramente tanta buona salute che,
addirittura, si rischia di scoppiare, di
morire per la tanta salute. “La settimana
scorsa sembrava spacciato, ma per fortuna
si è ripreso completamente e adesso
sembra che stia crepando di salute!”. “Avere
una brutta cera”: questo modo di dire si
usa per descrivere una persona che ha un
aspetto malato, soprattutto nel suo viso,
che quindi ha un colorito pallido,
grigiastro, ha le occhiaie, gli occhi gonfi,
eccetera. “Hai una brutta cera…Ti senti
bene? Vuoi dell'acqua?”
“Essere sano come un pesce”: anche questa
espressione indica qualcuno che è
in perfetta salute, ma perché è un pesce?
Cosa c'entrano i pesci? Dunque, l'origine
di questo significato va ritrovata nel
passato, nell'antichità, quando infatti si
pensava che i pesci fossero immuni da
qualsiasi tipo di malattia. “La sua
malattia era in realtà
inesistente. Il medico gli ha detto che
era sano come un pesce!”
“Avere una febbre da cavallo”: un altro
animale qui? Sì e non è un caso. Vi
spiegherò tra un attimo perché, ma prima
vi dico cosa significa, anche se
probabilmente potete già intuirlo. Avere
una febbre da cavallo significa avere
una febbre molto alta, in certi casi
addirittura
pericolosa. Ma perché proprio il cavallo?
Perché questo animale ha generalmente la
temperatura corporea molto simile a
quella dell'uomo, ma in caso di febbre la
sua temperatura aumenta molto di più
rispetto a quella dell'uomo, quindi con
effetti molto più dannosi rispetto a
quelli che agli esseri umani la febbre
può fare.
“Oddio! Hai una Febbre da Cavallo! Dobbiamo
andare immediatamente al Pronto Soccorso!”
“Avere la testa pesante”: questo modo di
dire significa avere un forte mal di
testa, quindi si ha un’emicrania così
forte da far sembrare la testa pesante.
Oppure, avere la testa pesante può anche
essere utilizzato per indicare che si è
semplicemente molto molto stanchi, tanto
da non riuscire a tenere la testa
dritta. Quindi anche se non si ha davvero
un mal di testa.
“Devo aver lavorato troppo oggi…Ho la
testa pesante. Penso che andrò
direttamente a dormire adesso”
“Essere il ritratto della salute”: mi piace
molto questa espressione perché è un po'
artistica, non trovate? E ancora una volta,
anche lei descrive una persona in un
perfetto stato di salute. Significa che
la persona a cui la si rivolge sta
talmente bene fisicamente che se un
pittore volesse dipingere un ritratto
alla salute,
dipingerebbe proprio un quadro di quella
persona. Non trovate che sia molto
poetico come significato? “Perché mi hai
chiesto come mi sentissi? Non si vede?
Sono il ritratto della salute!”
“Sentirsi uno straccio”: se ci si sente uno
straccio significa che si avverte una
sensazione di malessere generale, quindi
malessere fisico ma senza sintomi
precisi, definiti. Quindi non si sa
esattamente cosa si abbia, ma ci si sente
male. Solitamente quando ci si sente uno
straccio ci si sente un po' affaticati,
stanchi,
debilitati, però attenzione perché si può
utilizzare questa espressione anche per
indicare un malessere più mentale che
fisico, quindi magari ci si può sentire
uno straccio anche dopo aver ricevuto
una brutta notizia, o una grande
delusione. In ogni caso, perché proprio
uno straccio? Cos'è uno straccio? Dunque,
uno straccio può essere
questo qui,
e cioè un quadrato di stoffa che viene
utilizzato per pulire, oppure un
indumento o comunque un pezzo di stoffa
completamente
logoro, rovinato, consumato, che ha perso
la sua forma originale e quindi è
distrutto quasi. E infatti è proprio così
che ci si sente quando si avverte un
malessere generale.
“Ho mal di gola,
tosse, un raffreddore e persino mal di
pancia…Mi sento uno straccio!”
“Rimetterci quasi la pelle”: questa
espressione significa essere stati così
male da aver rischiato di non
riprendersi più. Si usa, quindi, in seguito
al problema di salute, non nello stesso
momento ma dopo, quindi quando si è
guariti e si guarda al passato dove
appunto si è stati molto male, sia a
causa di una grave malattia sia a causa
di un incidente che ha messo a rischio
la propria vita. Infatti, rimetterci la
pelle è un altro modo per dire morire;
quindi se ci abbiamo quasi rimesso la
pelle significa che abbiamo rischiato di
Morire, ma poi per fortuna non è successo.
“Dopo quell'incidente in moto in cui ci
ha quasi rimesso la pelle, ha deciso di
prendere soltanto i mezzi pubblici per
andare al lavoro.”
“Avere una salute di ferro”:
ebbene sì, anche questa espressione, come
molte di quelle che abbiamo già visto,
indica qualcuno che gode di ottima
salute, che sta molto bene. Infatti, una
persona che ha una salute di ferro è una
persona che non si ammala praticamente
mai. Non a caso si parla proprio di ferro,
perché il ferro ci ricorda proprio un
po' la forza, la resistenza.
“Martina ha una salute di ferro! Non l'ho
mai vista lamentarsi nemmeno per un mal
di testa!”
“Essere bianco come un cadavere” (o qualche
volta si può anche dire come un lenzuolo)
non è difficile, penso, intuire il
significato di questa espressione
idiomatica. È un po' simile infatti a
avere una brutta cera, che abbiamo visto
prima, quindi si parla principalmente del
viso di una persona e si usa quando
quella persona ha un colorito molto
molto chiaro, innaturale, quindi pallido
non naturale quasi grigiastro, e sembra
quasi che quella persona stia per
svenire a breve. “Sei davvero bianco come
Come sempre vi chiedo quante ne
conoscevate e quanto invece ne avete
imparate grazie a questo video. Fatemelo
sapere nei commenti! Perché no, scrivetemi
un esempio utilizzando una di queste
espressioni, sempre nei commenti. Se
invece anche voi siete un pochino
Ipocondriaci, o comunque se pensate che
vi possa essere utile (e in effetti è
giusto pensarlo), e quindi volete sapere
tutte le parole, tutte le espressioni da
utilizzare in una farmacia in Italia
potete guardare il video dedicato
proprio a questo argomento, che trovate
come sempre qui in alto nella card o giù
nella descrizione; perché, anche se non
vogliamo ammetterlo, la farmacia può
sempre tornare utile quando siamo in un
paese straniero.
Tutto può succedere! Quindi date
un'occhiata a quel video! È molto
Interessante, e mi trasformo un po' in
varie clienti, anticipazioni! Se invece
cercate un qualsiasi altro argomento di
grammatica o di cultura italiana, potete
visitare il nostro sito LearnAmo.com e
se il video vi è piaciuto lasciate tanti
mi piace, iscrivetevi al canale se ancora
non lo avete fatto e non dimenticate di
seguire LearnAmo anche su Instagram, su
Facebook, su Twitter, su Pinterest, su
TikTok e su Telegram, per tutti gli altri
contenuti che pubblichiamo lì. Con questo
è tutto, io vi saluto e vi aspetto
prestissimo in un nuovo video! 

WEBVTT
Kind: captions
Language: it
Ciao a tutti e bentornati su LearnAmo.
Quale differenza c'è tra “battuta”, 
“barzelletta” e “freddura”? La barzelletta è
una storiella comica di durata più o 
meno breve, che raggiunge il proprio
apice nel finale, con lo scopo di 
scatenare una grande risata. La battuta,
invece, è una breve frase ironica, detta 
con l'intento di divertire. Una freddura,
invece, è una battuta spiritosa
generalmente basata su un gioco di
parole o un doppio senso. Spesso fa
alzare gli occhi al cielo perché è un
po' sciocca. In questo video ci
concentreremo proprio su queste ultime.
Ma rimanete fino alla fine del video,
perché vi racconterò anche una
barzelletta simpaticissima. Per
realizzare questo video mi sono fatta
aiutare dalla persona che più mi fa
alzare gli occhi al cielo. Quindi, so che
l'avete richiesta in tanti, non potevo
non scegliere Annagrazia per questo
video!
La gente chiede di me? Sto diventando
famosa!
No, in realtà nessuno ha chiesto di te,
però avevo bisogno della persona che mi
fa più alzare gli occhi al cielo e
quindi ti ho chiamato. Scusa!
Sei pronta?
Puoi contarci!
Che cosa fanno otto cani in mare?
Il can-otto!
Ma è bellissima!
Dunque, la domanda è abbastanza facile: si
chiede semplicemente cosa potrebbero
fare otto cani in mare. La risposta,
invece, gioca un po' con le parole, e
dunque, è “canotto”, come una fusione di
cane e otto.
Ma il canotto, in italiano, è anche una
piccola imbarcazione per trasportare
poche persone.
Cosa fa un ginocchio
in discesa? Rotula!
Bellissima anche questa! Adesso ve la
spiego: la rotula è un osso che si trova
proprio nel ginocchio ma, allo stesso
tempo, la parola “rotula” ricorda molto la
terza persona singolare del presente
indicativo del verbo
“rotolare”, rotola, che è il verbo che
indica un movimento rotatorio continuo,
tipico, proprio, quando si è in discesa.
Ma se io mi metto la camicia di lino, poi
Lino che si mette?
L'avete capita?
Qui non c'è una domanda e una risposta, ma
abbiamo soltanto una domanda che gioca
su due significati della parola ripetuta
“lino”. Il lino è, ovviamente, un tessuto di
cui può essere fatta una camicia. Quindi,
dire che indosso una camicia di lino
significa che indosso una camicia di
quel particolare tessuto. Ma “Lino”, con la
lettera maiuscola, potrebbe anche essere
il nome di una persona, in italiano.
Quindi, dire “camicia di Lino”, con la “L”
maiuscola, significa che la camicia è di
proprietà di Lino. Quindi, se io indosso
la camicia di lino,
gioco di parole tra tessuto e persona,
poi Lino cosa indossa?
È così intelligente, non trovate?
Graziana non ha proprio senso
dell'umorismo!
Cosa fa un gallo in chiesa?
Il chicchirichetto!
Allora, se non avete una buona conoscenza
della lingua italiana, probabilmente
questa non l'avete capita, ma ve la
spiego subito. Il gioco di parole è tra
“chicchirichì”, la versione
onomatopeica del verso del gallo
(chicchirichì!) e la parola “chierichetto”,
che è, generalmente, un giovane che
durante la celebrazione della Messa, in
Chiesa,
aiuta il prete in alcune determinate
funzioni.
Noto che ti stai divertendo abbastanza,
spero che anche i nostri LearnAmici si
stiano divertendo!
Salve, vorrei acquistare una camicia.
La taglia?
No, la porto via intera.
Questa era carina, dai!
L'avete capita? Dunque, immaginate di
essere in un negozio di abbigliamento in
Italia, voi desiderate comprare una
camicia, quindi andate dal commesso o
dalla commessa: molto probabilmente vi
verrà chiesto
“la taglia?” cioè, la misura che va bene per
voi, come S/M/L. Ma, in realtà, la domanda “la
taglia?” potrebbe anche
indicare “lei taglia quella cosa?”, quindi, il
verbo “tagliare” alla terza persona
singolare e “la” inteso come un pronome
diretto. E dal momento che parlavamo di
un oggetto femminile, la camicia, può
nascere il fraintendimento. Quindi, la
risposta scherzosa è “No, no, la porto via
intera, non voglio tagliare la mia
camicia!”.
Graziana, ho finito le battute che avevo
in serbo…
E adesso comincio quelle in croato!
Questa l'avete capita?
“Avere in serbo qualcosa” in italiano
significa “tenere da parte,
conservare per utilizzare
all'occorrenza”. Quindi, io avevo delle
battute da parte, che ho utilizzato. Ma “in
serbo” può anche significare “in lingua
serba”. Quindi, “avere delle battute in
serbo” vuol dire che si hanno delle
freddure, delle barzellette, nella lingua
serba. Ecco perché poi si continua con
“quindi adesso comincerò quelle in croato”,
cioè nella lingua croata, giocando un po'
sulla contrapposizione di Serbia e
Croazia.
“Che vitaccia!”
disse il cacciavite.
Ovviamente, è un po' bizzarro perché il
cacciavite è un oggetto inanimato e non
parla. Ma si sa, le freddure sono basate
anche su paradossi come questo. Dunque,
per chi non dovesse saperlo, il
cacciavite è uno strumento utilizzato
per avvitare le viti, e lui dice “che
vitaccia!”. Questa esclamazione può avere
due significati: innanzitutto, “vitaccia”
può essere un dispregiativo in
riferimento alla parola “vita”, quindi dire
“che vitaccia!” è un po' come dire “Ah, che
vita brutta!”.
Spesso gli italiani usano questa
esclamazione proprio quando vogliono
lamentarsi per qualcosa che è andato
storto nella loro vita. Per esempio,
quando Graziana mi fa lavorare tanto, io
dico sempre “Ah, che vitaccia!”.
Ma “vitaccia” può essere anche il
dispregiativo della parola “vite”, la vite.
Quindi, se per esempio il cacciavite fa
molta fatica ad avvitare la vite, magari
perché è un po' difettosa, può dire “che
vitaccia!” nel senso di “questa vite è
veramente dura da avvitare!”.
Ma perché i gatti hanno i canini, ma i
cani non hanno i gattini?
Questa è veramente molto carina, non
trovate? “…Ne sono certa!” e, ovviamente, si fa
riferimento a due degli animali
domestici più diffusi in Italia: i cani e
i gatti. Tutto lo scherzo ruota attorno
alla parola “canini”. I canini sono i denti
affilati che hanno tutti gli esseri
umani ma anche tutti gli animali, quindi
compresi i gatti. Ma lo scherzo, qui, è
basato sul fatto che “canini” potrebbero
essere anche dei piccoli cani.
Quindi la freddura consiste nel fatto
che
i gatti hanno i canini, ma i cani non
hanno i gattini, cioè dei piccoli gatti.
Canini, gattini…
Chiaro adesso? Qual è la città preferita
dai ragni?
Mosca!
Solo tu ti stai lamentando, tutti stanno
apprezzando le mie battute! Non è vero?
“Mosca”, con la lettera maiuscola, è una
città, la capitale della Russia. Quindi la
risposta è appropriata alla domanda “Qual
è la città preferita dai ragni?”. Ma “mosca”,
con la lettera minuscola, in italiano è
un insetto, cibo preferito dai ragni.
Infatti, generalmente, i ragni catturano
le mosche nelle loro ragnatele.
Chiaro?
Un uomo entra in un caffè…
SPLASH!
In italiano, dire “entrare in un caffè” è
un po' come dire “entrare in un bar”,
“entrare in un luogo che serve caffè”. Però,
in realtà, appunto in italiano, è più
comune chiamare questo luogo “bar”, e
quindi, letteralmente,
dire “entrare in un caffè” significa
entrare proprio nella bevanda che, ok è
una cosa impossibile ma, anche qui,
bisogna far lavorare un po'
l'immaginazione con le freddure. E quindi
cosa succede se un corpo entra in un
liquido? Ovviamente ci saranno degli
schizzi e il suono onomatopeico sarà
Sono molto orgogliosa delle mie 10
freddure, fatemi sapere nei commenti se
vi sono piaciute, e fatemi sapere nei
commenti qual è la vostra preferita.
Mi raccomando,
utilizzatele sempre, anche per rompere il
ghiaccio quando incontrate degli
italiani, quando volete farvi degli amici
italiani, perché sono sicura che con una
di queste battute conquisterete
immediatamente tutti.
Se, invece, volete divertirvi un po' con i
vostri amici italiani, un ottimo modo
sono anche gli scioglilingua. Quindi, se
cercate degli scioglilingua in italiano,
potete guardare il video dedicato
proprio a questo argomento, che trovate,
come sempre, qui in alto nella card o giù
nella descrizione. Invece, per tutti gli
altri contenuti di grammatica o di cultura
italiana potete passare dal nostro sito
learnamo.com, e non dimenticate anche di
seguirci su tutti i social, quindi su
Instagram, su Facebook, su Twitter, su
Pinterest, su TikTok e su Telegram. Se il
video vi è piaciuto lasciate tanti mi
piace, soprattutto per Annagrazia, penso
che se li sia meritati,
e non dimenticate di iscrivervi al
canale se ancora non lo avete fatto. Con
questo è proprio tutto, io vi saluto e vi
aspetto prestissimo in un nuovo video…
con Annagrazia, oppure no? Chissà.
Ciao ciao!
Due amici si incontrano: “Lo sai? Ho appena
bruciato 2500 calorie.” “Ma dai, davvero? E
come hai fatto?” “Ho dimenticato la torta
nel forno…” 

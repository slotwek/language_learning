WEBVTT
Kind: captions
Language: it
Oh no.
Mi si è cariato un dente! 
Mi tocca andare dal dentista.
Restate là per tutte le parole 
&nbsp;ed espressioni italiane dal dentista. 
Non so voi,
ma io ogni volta che devo andare dal dentista 
sono terrorizzata. 
Fatemi sapere nei commenti
se è lo stesso per voi.
Pronto? Studio dentistico LearnAmo,
come posso aiutarla?
Sì, salve. Vorrei prenotare un appuntamento
con la dottoressa Filomeno.
La ragione?
Una carie.
D'accordo.
Che ne dice di venerdì alle 10?
Perfetto, la ringrazio.
Grazie a Lei, buona giornata.
In italiano si chiama "carie" la malattia dentale
caratterizzata, nella fase iniziale,
dalla distruzione dello smalto,
cioè lo strato più esterno del dente.
Per presentare il problema al vostro dentista
potete dire: "Ho una carie",
"Mi si è formata una carie",
"Mi si è cariato il dente".
Buongiorno.
Buongiorno, si accomodi pure nella sala d'attesa,
non appena la dottoressa si libera La chiamo.
D'accordo.
Prego, la dottoressa può visitarla ora.
Buongiorno.
Dunque, Lei è qui per una carie, giusto?
Buongiorno dottoressa, sì esatto,
vorrei curarla prima che peggiori.
Controlliamo subito. Come se n'è accorta?
Da qualche giorno ho iniziato ad accusare dolore
mentre masticavo dalla parte sinistra
proprio qui, sul molare in basso.
Eh sì, temo si tratti di carie.
Ha avvertito qualche altro sintomo?
Sinceramente un po' di alito cattivo.
Eh sì, non ci sono dubbi. Si tratta di una carie.
Ora Le faccio l'anestesia
per procedere con l'otturazione.
Mi raccomando, apra bene la bocca e dica "A".
Ecco, fatto! Abbiamo finito.
Quando l'effetto dell'anestesia passerà
può prendere dell'ibuprofene se avverte del dolore.
La "sala d'attesa" è il luogo in cui i pazienti aspettano
nell'ospedale, negli studi medici
e in generale in tutti quei luoghi
in cui chi attende è preso dall'ansia, dalla commozione
e da sentimenti simili.
A differenza della "sala d'aspetto",
che è il luogo con la stessa funzione
ma tipico, piuttosto, delle stazioni, degli uffici, e simili.
"Accusare dolore", nel contesto medico,
significa manifestare dolore.
Insomma, è un modo più formale
per dire: provare, sentire dolore.
Il verbo "masticare"
è quello utilizzato per indicare il sottoporre il cibo
all'azione dei denti prima di ingoiarlo.
"Molare", invece, è il nome di alcuni denti,
più precisamente, quelli che si trovano in fondo alla bocca.
In ordine, partendo dalla parte più in fondo della bocca
fino ad arrivare alla parte davanti,
i nomi dei denti in italiano sono:
"molari", "premolari",
"canini" e "incisivi".
Per "alito cattivo" o "alitosi"
si intende una condizione
per cui l'aria che esce dalla bocca
ha un odore sgradevole, persistente,
che può essere rinfrescato in maniera temporanea
con mentine o gomme da masticare.
"L'anestesia" è l'eliminazione parziale o totale
di qualsiasi tipo di sensibilità corporea.
"L'otturazione" è il principale trattamento per la carie
con cui si sigillano le fessure
provocate dai batteri.
"L'ibuprofene" è un farmaco antinfiammatorio.
Salve, dottoressa. Ci rivediamo.
Buongiorno. Che succede?
Ancora problemi con la carie?
Le ho sempre detto
che deve andarci piano con i dolci.
No, no. Le giuro che ne sto mangiando pochissimi.
Ma ora il problema è con il dente del giudizio,
mi sta dando davvero tanto fastidio.
Temo che dovremo rimuoverlo allora.
Do un'occhiata.
Eh sì. Procediamo con la rimozione.
Abbiamo finito.
Beva questo collutorio e risciacqui la bocca,
faccia dei gargarismi.
Può sputare ora.
Le gengive Le faranno male
ancora per un paio di giorni.
Se il dolore è insopportabile
prenda un antinfiammatorio.
Le consiglio anche di mangiare per qualche giorno
cibi liquidi: brodi, frullati...
Inoltre ho notato del tartaro sui suoi denti.
Dovremo rivederci tra qualche settimana
per una pulizia dei denti.
Certo, certo.
E nel frattempo cosa mi consiglia di fare?
Mah, guardi... spazzoli bene i denti con lo spazzolino
e usi un dentifricio sbiancante.
Ah e ovviamente non si dimentichi del filo interdentale,
due volte al giorno.
Grazie mille. Buona giornata!
A Lei.
I "denti del giudizio" sono i terzi e ultimi molari
che spuntano nella nostra bocca.
È molto frequente che trovino difficoltà a spuntare
e crescere correttamente.
Perciò è spesso necessaria la rimozione,
cioè tirarli via.
Il "colluttorio" è un prodotto liquido
che serve per sciacquare e igienizzare la bocca.
Si usa tenendolo per un po' di tempo nella bocca
e poi sputandolo via.
Se lo fate andare più in profondità, dentro la gola,
e nella parte sul retro della bocca
muovendolo mentre tenete la testa rovesciata all'indietro
prima di sputarlo,
quello è un "gargarismo",
una forma specifica, particolare di sciacqui.
Testa all'indietro e colluttorio
in fondo alla bocca, nella gola, quasi.
Per "gengiva" si intende la parte rosa
a cui sono attaccati i denti.
Il "tartaro" è il deposito che si forma sui denti sporcandoli,
formato principalmente da batteri.
Lo "spazzolino", il "dentifricio"
e il "filo interdentale"
sono, insieme al collutorio,
gli alleati dell'igiene orale.
L'igiene della nostra bocca.
Bene, io spero di essere stata abbastanza chiara.
Spero che adesso conosciate molte più parole
ed espressioni relative ai denti, in italiano,
così che possiate andare dal dentista in Italia
senza problemi e senza paura.
Ti piace questo genere di video
in cui puoi imparare l'italiano autentico
utilizzato nelle situazioni quotidiane?
Allora dovresti provare assolutamente
il nostro corso "Italiano in contesto".
Il corso propone dialoghi contestualizzati
nelle più comuni situazioni di vita quotidiana:
banca, pizzeria, bar, e molte altre.
Ognuno di loro è pieno di espressioni e parole
con altrettante definizioni dettagliate
ma anche esercizi automatici
per ripassare e verificare quanto appreso&nbsp;.
Inoltre, se hai qualsiasi dubbio,
puoi scrivere un commento
e ricevere risposta direttamente da me entro 24 ore.
Cosa aspetti? Iscriviti a "Italiano in contesto"
con codice sconto "CARIE"
e pagherai solo 69 euro per l'accesso illimitato.
Il link è in descrizione.
Se state progettando un viaggio in Italia
e volete essere tranquilli di conoscere
tutto il vocabolario necessario
per l'aeroporto in italiano,
allora vi consiglio di guardare il video dedicato
proprio a questo argomento.
Fidatevi, ne vale la pena!
Come sempre, lo potete trovare qui in alto nella card
o giù, nella descrizione.
Se invece cercate un qualsiasi altro argomento
di grammatica o di cultura italiana
potete visitare il nostro sito learnamo.com
E non dimenticate di seguire LearnAmo
anche su Instagram, su Facebook, su Twitter,
su Pinterest, su TikTok, su Telegram
per tutti gli altri contenuti esclusivi
che pubblichiamo ogni giorno. 
Altrimenti, io vi aspetto nel prossimo video. 

WEBVTT
Kind: captions
Language: it
Ciao a tutti e bentornati su LearnAmo!
Su vari blog, social media o anche sul 
nostro stesso sito o canale YouTube,
leggo molto spesso domande di stranieri 
che chiedono se valga la pena
trasferirsi a vivere in Italia perché
magari vogliono chiedere un
trasferimento o perché semplicemente
vogliono trascorrere un anno sabbatico
in Italia o per qualsiasi altra ragione.
Quindi, ho pensato che potesse essere un
tema interessante per un video, così, se
anche voi LearnAmici avete questo dubbio,
spero di aiutarvi nella scelta. E così in
questo video vi presenterò tutti i pro e
i contro, secondo me, di vivere in Italia.
Perché vale la pena vivere in Italia o
comunque perché vale la pena trasferirsi
a vivere in Italia? Quali sono le cose
belle che questo paese ci regala? Beh,
penso che sia d'obbligo partire dalle
cose un po' scontate e, cioè, sicuramente
l'Italia ci regala bellezza, non a caso è
definito il “Bel Paese” e, quando parlo di
bellezza, intendo veramente tutto, a
partire sicuramente dalla natura. Vivere
in Italia significa avere a disposizione
tutto: le montagne, il mare, i laghi, le
colline, le pianure, la campagna, le grandi
città. C'è solo l'imbarazzo della scelta!
Ma bellezza significa anche tanta tanta
storia e arte, quindi bellezza proprio
artistica e architettonica. Beh, basta
solo immaginare qualche città
come Firenze, come Roma, per avere già
un'idea di cosa sto dicendo. Ma, in realtà,
ogni regione italiana e quasi ogni città
ha delle bellezze da offrire. Ma,
ovviamente, non si può non menzionare tra
i pro di vivere in Italia anche il cibo.
È vero, ci sono degli stranieri che sono
abituati a una cucina piuttosto diversa
e che trovano quella italiana
non così interessante, però devo dire è
una minoranza e, in realtà, io penso che
anche loro poi si adattino
tranquillamente alla cucina italiana con
il tempo, perché è veramente buona, ma
soprattutto è vasta, completa e ce n'è
per tutti i gusti: dalla pasta alla carne,
al pesce, alle verdure,
ai dolci. Cioè, veramente dall'antipasto
al dessert si può scegliere qualsiasi
cosa e io penso che tutti i palati siano
soddisfatti sinceramente.
In particolare, se volete
assaporare una cucina a tre
stelle Michelin, non dimenticate di
guardare il video in cui andiamo al
ristorante con tre stelle Michelin di
Massimo Bottura.
Lì davvero viene l'acquolina in bocca,
però sono veramente dei capolavori quei
piatti anche, quindi sono molto belli da
vedere. Lo trovate qui in alto nella card
o giù nella descrizione. Altro vantaggio
di vivere in Italia sono le persone. Devo
dire,
girando un po' l'Italia, si può affermare
che davvero gli italiani sono
piuttosto calorosi come li si dipinge. Ho
trovato delle eccezioni sinceramente, ci
sono magari delle città in cui
prevalentemente la gente è più fredda,
non le dico, però ci sono. Ma, in realtà, la
maggioranza delle persone nella
maggioranza dell'Italia, veramente da
nord a sud, sono molto disponibili,
gentili, calorose e accoglienti. Un altro
pro è sicuramente il clima e ne sanno
qualcosa gli abitanti del nord Europa.
Insomma, in Italia c'è un clima
abbastanza piacevole tutto l'anno. Certo,
nel sud è più caldo rispetto al nord,
questo è chiaro. Chiaramente se parliamo
di montagna, le temperature sono più
fredde, però ecco, in generale, è un clima
abbastanza piacevole un po' ovunque. E
una cosa molto bella è che è molto
facile trovare un clima leggermente più
caldo o più freddo se ci si sposta anche
di poco. Un'altra cosa positiva
dell'Italia è comunque il costo della
vita. Certo, chiaramente dipende molto
anche dalla vostra moneta, dal vostro
stipendio in proporzione, però ecco, in
generale, possiamo affermare che l'Italia
non è un paese troppo caro. Ora, Milano è
un'eccezione sicuramente,
Firenze
anche, però in generale nella maggior
parte delle città italiane si vive bene
anche non spendendo troppo. Ma, in realtà,
anche per esempio a Milano stessa, basta
uscire un po' dal centro e vedere come i
prezzi sono comunque un po' più bassi,
questo è chiaro. Poi, se ci si sposta
nelle piccole città vicine, beh i prezzi
calano ulteriormente.
Un altro grande vantaggio del vivere in
Italia, secondo me, sono gli studi. Ecco,
una cosa bella secondo me dell'Italia è
il fatto che il sistema scolastico, e in
particolare le università, sono veramente
per tutti e non discriminano nessuno,
soprattutto sul reddito. In Italia, se
volete studiare, potete studiare senza
problemi.
Generalmente c'è una retta da pagare,
però è veramente molto bassa annualmente
nelle università pubbliche e anche,
spesso, è in relazione al vostro reddito.
Università pubbliche, sì, perché devo dire,
la maggior parte degli italiani
frequenta le università pubbliche in
quanto sono veramente molto buone, da
nord a sud.
Ora, sento di mettere tra i pro anche la
sanità pubblica. Adesso, è vero che non è
perfetta, è vero che le file sono spesso
interminabili, è vero che se vado a
prenotare una visita
specialistica dovrò probabilmente
aspettare due o tre mesi prima di poterla
fare, però bisogna riconoscere il grande
grandissimo vantaggio di una sanità che
è veramente pubblica. Questo significa
che in Italia non importa chi tu sia, non
importa quanti soldi tu abbia, se stai
male sei sempre assistito e non devi
pagare nulla. Insomma, è sempre meglio
aspettare cinque ore al pronto soccorso
ma comunque essere assistito piuttosto
che non ricevere alcun tipo di
assistenza, perché magari non si hanno le
disponibilità economiche. Poi, è chiaro, i
difetti la società italiana ce li ha,
però bisogna anche riconoscere che nel
corso degli anni sono stati fatti molti
tagli alla sanità, quindi insomma, spesso
non ci sono le risorse per migliorarla.
Sento poi di mettere tra i pro anche il
lavoro.
Adesso, sicuramente avrete sentito molti
italiani lamentarsi del fatto che in
Italia non ci sia lavoro e sicuramente
se paragoniamo l'Italia ad altri Stati
europei o anche del mondo, questo è vero,
cioè il tasso di disoccupazione magari è
più alto o anche proprio l'offerta di
lavoro e più ridotta. Però, ecco, secondo
me è comunque un Paese che qualche
opportunità la offre, c'è sempre qualcosa
da fare. Magari lo stipendio non sarà
molto alto, questo è vero, però ecco, se
vuoi fare qualcosa, in generale puoi
farla e mi riferisco soprattutto alle
grandi città, tipo Milano, tipo Torino,
Bologna, Verona, però anche Roma. Un altro
vantaggio, per quanto mi riguarda,
dell'Italia e del vivere in Italia è il
trasporto pubblico.
E anche qui bisogna fare delle premesse,
delle precisazioni, come nel caso della
sanità pubblica e cioè, noi italiani
spesso ce ne lamentiamo perché i treni
non sono quasi mai in orario, perché
qualche volta i tram o gli autobus
dentro le città
saltano delle Corse o esplodono, però
nonostante tutto, mi sento di mettere il
trasporto pubblico tra i vantaggi del
vivere in Italia perché, innanzitutto, il
sistema ferroviario italiano, secondo me,
è incredibile: quasi ogni città è
collegaa,
chiaramente le città più grandi sono
collegate con treni anche ad alta
velocità e che, in generale, non sono
troppo costosi. Penso che possiate fare
una tratta Roma-Milano anche per circa
50 euro, però con un treno ad alta
velocità, con tutti i comfort quindi. Poi,
in realtà, ci sono varie fasce di treni,
ci sono anche quelle che costano un po'
meno. E a proposito di questo, ho
realizzato proprio un video in cui vi
spiego più nel dettaglio come funzionano
i treni italiani e lo potete trovare
sempre qui in alto nella card o giù
nella descrizione. Ma, detto questo, ci
sono poi anche i treni regionali, quindi
quelli che collegano tutte le piccole
città in ogni singola regione e, quindi,
veramente nessuna città è completamente
scollegata. Poi, come dicevo prima, nelle
grandi città ci sono dei tram, degli
autobus che circolano all'interno
nella stessa città. In alcune città
funzionano meglio che in altre, però in
generale se fate degli abbonamenti sia
per treni, sia per autobus, sia per tram,
vi verrà a costare veramente molto poco
e potrete prendere i mezzi tutte le
volte che desiderate. Ma adesso passiamo,
invece, agli aspetti negativi del vivere
in Italia. E, ripeto, questo è quello che
io penso un po' secondo le mie analisi,
le mie indagini e le mie esperienze
personali. Sicuramente,
tra magari gli aspetti un po' più
negativi possiamo affermare un po' la
crisi economica, che è partita dal 2008
ma che poi, in realtà, è stata quasi
accentuata, ripresa se vogliamo, dal covid.
Ecco, è molto facile vedere in Italia
aziende o anche piccole attività fallire.
Sicuramente la situazione
è migliorata, però ecco, questi residui
della crisi economica si notano più in
Italia che in altri Paesi dell'Europa,
per esempio. Io ho messo il lavoro tra i
vantaggi, però va ricordato che ci sono
comunque molti molti aspetti ancora da
migliorare e da sistemare, legati proprio
al mondo del lavoro, perché l'Italia ha
vissuto il boom economico nel secondo
dopoguerra, ma dopo la situazione è
calata un po' e ancora oggi avvertiamo
questo.
Ah, un'altra cosa
bellissima dell'Italia, in senso ironico,
sicuramente uno svantaggio del vivere in
Italia è la burocrazia.
Cioè, veramente la burocrazia è una cosa
allucinante.
Una volta che siete dentro, rimanete
incastrati nel sistema burocratico
italiano, perché
per qualche ragione, ogni ufficio è
scollegato con l'altro, quindi è molto
probabile che per un solo documento vi
mandino prima ad un ufficio, poi a un
altro, poi a un altro, perché nessuno può
fare quello che a voi serve, oppure il
processo per il raggiungimento di un
determinato documento
è formato da tanti passaggi e ogni
ufficio deve fare un solo passaggio e
quindi dovrete sempre spostarvi o
mandare email o chiamare
tante persone, tanti uffici, prima di
raggiungere quello che desiderate. Poi, il
sistema è anche molto lento e questo me
lo dimostrano sempre, per esempio, i miei
studenti. Quando loro fanno una domanda
all'estero per ricevere la cittadinanza
italiana, il passaporto italiano, mi
dicono che si aspettano anche 5 o 6 anni
per riceverlo, non mi stupisce. È ancora
molto molto
tradizionale come burocrazia, nel senso
che si basa ancora molto sulla presenza,
molto spesso bisogna andare di persona,
bisogna firmare di persona, bisogna
consegnare documenti di persona. Quindi,
non è ancora molto snella, efficiente, e
sicuramente non è ancora molto digitale.
Si sta cercando di andare in quella
direzione, ma è ancora un po' presto. Un
altro svantaggio, se vogliamo, del vivere
in Italia è sicuramente il fisco, perché
la pressione fiscale in Italia è tra le
più alte, bisogna riconoscerlo. Ci sono
molte aziende straniere che decidono di
chiudere le loro sedi in Italia o, al
contrario, molte aziende straniere che
evitano di aprire sedi in Italia,
proprio a causa di questa ragione,
quindi del peso fiscale. In parole
povere, si pagano troppe tasse e questo,
in realtà, conduce a una sorta di circolo
vizioso. Perché? Perché tasse molto alte
portano al lavoro in nero. È molto facile,
quindi, che alcune aziende decidano di
non dare contratti ai propri dipendenti
per non pagare le tasse, oppure persone
decidano di chiudere la loro attività
ufficiale e di andare, per esempio, a
lavorare in casa per non pagare le tasse.
Però, insomma, in generale, come potete
notare, secondo me, sono più i pro che i
contro del vivere in Italia. Quindi, se
volete il mio consiglio è, se potete, fate
prima un anno sabbatico in cui magari
esplorate l'Italia da nord a sud per
cercare di capire quale sia la città o
la regione che vi attira di più.
Se vi rendete conto che potete
sopravvivere alla vita italiana, allora,
in un secondo momento, potete decidere di
trasferirvi qui. Fatemi sapere nei
commenti se avete già fatto
un'esperienza di vita in Italia per sei
mesi o per un anno e come vi siete
trovati, perché sento storie un po'
diverse, quindi sono curiosa di sapere le
vostre esperienze.
Se venite a vivere in Italia,
probabilmente vi ritroverete in contesti
in cui potrebbero mancarvi parole ed
espressioni perché non si trovano nei
libri, parlo di bar, ristorante, studio
medico, banca, agenzia immobiliare e molti
altri. Se avete intenzione di trasferirvi
nel Bel Paese, quello che vi consiglio di
fare è un tuffo nei contesti colloquiali
più comuni, attraverso il nostro corso
“Italiano in contesto” che vi catapulterà in
situazioni autentiche attraverso video,
spiegazioni delle definizioni, esercizi
automatici e la possibilità di farci
domande nei commenti e ricevere risposte
entro 24 ore. Con il codice coupon “Mi
trasferisco”, il corso sarà vostro a soli
89 euro. Cliccate sul link in descrizione.
Detto questo, il mio consiglio è comunque
almeno di passare un po' di vacanze in
Italia. Questo, sicuramente, ne vale la
pena e tra le altre cose bellissime da
visitare, da vedere in Italia, ci sono le
Big Benches. Ne avete mai sentito parlare?
È una cosa molto interessante e ve ne
parlo nel dettaglio nel video dedicato
proprio a questo argomento, che potete
trovare qui in alto nella card o giù
nella descrizione. Se siete amanti dei
bei paesaggi e delle belle foto, è
sicuramente qualcosa che vale la pena
scoprire ed esplorare. Se, invece, cercate
un qualsiasi altro contenuto di
grammatica, di cultura italiana, potete
passare dal nostro sito LearnAmo. Se
questo video vi è piaciuto, vi è stato
utile, lasciate un bel mi piace, ci aiuta
molto e iscrivetevi al canale. Non
dimenticate poi di seguire LearnAmo
anche su Instagram, Facebook, Twitter,
Pinterest, Tik Tok e Telegram per tutti
gli altri contenuti esclusivi. Io vi
saluto e vi aspetto prestissimo in un
altro video! 

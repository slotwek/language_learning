WEBVTT
Kind: captions
Language: it
Ciao a tutti e bentornati
su LearnAmo. Molto probabilmente, durante il
vostro viaggio in Italia, vi capiterà
almeno una volta di aver bisogno di un
taxi. Bene! Con questo video vorrei
realizzare una guida per qualsiasi
straniero in Italia: cosa dire e cosa
fare per prendere un taxi in Italia. In
Italia, se vi serve un taxi potete
cercarlo in vari modi: potete chiamare i
numeri dedicati (basta cercare su Google),
potete usare una delle App dedicate o
potete recarvi alle fermate dedicate,
riconoscibili attraverso un cartello
arancione. Se siete in un albergo o in un
ristorante potete chiedere a loro di
chiamare un taxi per voi, dicendo "Può
chiamare un taxi per favore?". Se invece
dovete chiamare voi... niente panico!
L'importante è prepararsi prima,
soprattutto se non avete molta
padronanza della lingua italiana. Magari
potreste memorizzare frasi fatte come
quelle che vedremo tra poco o
addirittura potreste
scrivervele, così da non dimenticarle. Per
esempio, se siete al telefono con il
numero dedicato, e vi serve un taxi
subito,
immediatamente, potete dire "Avrei bisogno
di un taxi il prima possibile!" "Quando
sarebbe possibile avere un taxi?" "Potrebbe
mandare un taxi il prima possibile?"
Ovviamente la persona dall'altro lato
vorrà sapere più informazioni su dove
siete. "Mi trovo in via..." oppure "presso
Piazza..." o ancora "al ristorante...
a... + nome della città in cui vi trovate",
anche se spesso non è necessaria. Poi,
generalmente non è necessario dire
all'operatore al telefono la vostra
destinazione; quella dovrete poi dirla
direttamente al tassista. Ma, se si tratta
di
destinazioni chiare, fisse come
"l'aeroporto" o "la stazione", potete anche
aggiungerle. Per esempio, "Salve, avrei
bisogno di un taxi per l'aeroporto il
prima possibile. Mi trovo in via Dante
numero 8." Se avete molta fretta potete
chiedere "Quanto tempo ci mette ad
arrivare più o meno?" "Saprebbe dirmi
all'incirca tra quanto tempo arriva?" "C'è
molto da aspettare?". Se invece, volete
prenotare un taxi per un giorno o un
orario fissati, allora potete dire "Posso
prenotare un taxi per il giorno... alle ore...?"
"Vorrei prenotare un taxi per il giorno...
alle ore..." "Ho bisogno di un taxi per il
giorno... alle ore...". Una volta che siete nel
vostro taxi dovete dire all'autista la
vostra destinazione. In che modo?
Utilizzando una di queste frasi: "Mi può
portare a... /
in via... per favore?", "Mi porti a... /
in via... per favore" "Vado / Devo andare o
ancora Ho bisogno di andare a... / in...,
grazie". Se la vostra destinazione è un
po' generica, come per esempio una piazza o
uno stadio, allora avrete bisogno, una
volta arrivati, di dare indicazioni al
tassista su dove volete esattamente
scendere, dicendo per esempio "Scendo qui,
grazie" "Mi lasci qui, per favore" "È proprio
qui che devo andare, grazie". E, infine, è il
momento di pagare "Quanto le devo?" "Qual è
il costo della corsa?" "Posso pagare con
carta?" "Posso pagare in contanti?" "La pago
in contanti", "La pago con carta, va bene?". In
Italia, poi, non è necessario, ma se volete
potete anche aggiungere la mancia per il
tassista. "Ecco la mancia" "Tenga pure il
resto". Detto questo, adesso vediamo cosa
bisogna fare e come bisogna comportarsi
per prendere un taxi in Italia: qualche
consiglio utile. Per esempio, "È possibile
sapere in
anticipo quanto pagherò la corsa?"
Non sempre. Ci sono delle tariffe fisse,
ma queste sono generalmente per
tragitti ben definiti, come per esempio
dalla stazione all'aeroporto o dal
centro allo stadio, altrimenti no,
sinceramente. Però, potete sempre chiedere
al tassista "Quanto costa andare...?"
"Qual è la tariffa per la corsa da qui a...?"
"Ha un'idea di quanto mi verrebbe a
costare la corsa
per...?". Vuoi migliorare il tuo italiano con
l'aiuto di insegnanti madrelingua? Prova
"Italiano Intensivo", il nostro corso di
lingua italiana ideato per permetterti
di esercitarti e studiare online con i
nostri professori
qualificati. Le lezioni sono individuali
e fatte su misura per te, in più ti
offriamo la massima comodità possibile.
L'orario e il giorno delle lezioni lo
scegli tu! Scopri di più. Clicca sul link
che trovi in descrizione e inizia a
studiare con i nostri
insegnanti! Cosa succede invece con
l'indirizzo? Bene, se non vi sentite
completamente a vostro agio con il
vostro italiano, vi consiglio di
prepararvi prima l'indirizzo. Cercate di
perfezionare la pronuncia il più
possibile, così che sia chiaro al
tassista quando glielo dite e non
dimenticate di imparare o ripassare i
numeri! Vi serviranno per gli indirizzi.
Se proprio non ce la fate, potete sempre
scrivere l'indirizzo dove dovete andare
su un foglietto o sulle note del vostro
cellulare, ma dirlo a voce vi farà
sicuramente sentire più italiani! Inoltre,
cercate sempre di essere abbastanza
chiari sull'indirizzo che date al
tassista. Evitate destinazioni generiche,
come per esempio "Vado in Vaticano", perché
il tassista potrebbe poi farvi delle
domande più specifiche e voi potreste
non capire oppure potrebbe lasciarvi
molto più lontano dalla vostra reale
destinazione. Cosa succede, invece, durante
la corsa? Durante il tragitto? Per esempio,
potrebbe chiedervi "Può allacciare la
cintura, per
favore?". Oppure, se sentite caldo e non
sapete cosa fare, potete chiedere "Come si
apre il finestrino?" o "Può accendere
l'aria condizionata?". Al contrario, "Come si
chiude il finestrino?" "Può chiudere il
finestrino?" "Può spegnere l'aria
condizionata?" "Può accendere il
riscaldamento?". Se avete voglia di un po'
di musica, potete chiedere "Può accendere
la radio, per favore?" "Può alzare il volume?"
oppure, al contrario "Può spegnere la
radio?" "Può abbassare il volume?". Inoltre,
non dimenticate che il viaggio in taxi
può essere per voi un'ottima occasione
per fare una conversazione con un
madrelingua! I tassisti, infatti, hanno la
fama di essere dei grandi chiacchieroni,
quindi, ottima occasione per voi, no?
Potete fare una chiacchierata del più e
del meno e potete fare domande del tipo
"Come è andata la sua giornata?" "Lei è
originario del posto?" "Ci sono molti
turisti in città in questo periodo?"
"Secondo lei, cosa dovrei fare per prima
cosa in città?" "Questa sera dove mi
consiglia di cenare?". Ultima cosa: non
sbracciatevi per strada per chiamare i
taxi come fanno nei film americani!
Negli Stati Uniti funziona? Non lo so
perché non ci sono mai stata, ma fatemelo
sapere nei commenti! Quel che è certo è
che in Italia non funziona! Perciò, se
avete bisogno di un taxi, dovete
utilizzare i metodi di cui vi ho parlato
prima. Inoltre, se siete alla fermata del
taxi, non serve fischiare o agitare le
braccia o le mani per chiamarlo, perché
se siete lì, è chiaro che avete bisogno
di un taxi. Detto questo, se invece del
taxi, voi avete bisogno di prendere un
treno in Italia non dimenticate di
guardare il video dedicato proprio a tutte
le parole o espressioni in
stazione che sono veramente importanti
per chi deve viaggiare in treno
in Italia. Come sempre trovate il video
qui in alto nella card o giù in
descrizione e... rimanete fino alla fine
perché ci sarà anche un dialogo tra un
passeggero e un tassista In Italia. Se
invece, cercate un qualsiasi altro
argomento di grammatica o di cultura
italiana potete passare dal nostro sito
learnamo.com e non dimenticate anche di
seguire LearnAmo su Instagram su Facebook
su Twitter su Pinterest su Tiktok e su
Telegram per tutti gli altri contenuti
esclusivi. Se il video vi è piaciuto e vi
è stato utile, lasciate un bel "Mi piace" e
iscrivetevi al canale. Io vi aspetto
prestissimo in un nuovo video e vi
lascio al dialogo. Ciao ciao! Buongiorno,
dove deve andare? Devo andare ai musei
Vaticani, per favore. D'accordo! Mi scusi,
quanto tempo ci vorrà per arrivare lì? Sa,
sono un po' in
ritardo. Più o meno ci vorranno venti minuti,
ma dipende dal traffico! Va bene. Mi scusi
per la domanda, ma ha idea di quanto mi
verrebbe a costare la corsa? Oh, non si
preoccupi! Non più di
dodici euro. Quando avrò finito la visita al
museo sarà già ora di pranzo.. Mi può
consigliare un ristorante da quelle
parti? Certo! Alle spalle del museo c'è un
ristorante molto buono e non troppo caro,
glielo consiglio, si chiama "Da Vincenzo".
Vincenzo è mio amico, gli può dire che la
mando io e le farà anche uno sconto. Io
mi chiamo Giovanna. Ok ok, grazie mille!
Eccoci arrivati, sono
undici euro e cinquanta. Pago in contanti. Ecco a lei. Grazie
mille e buona giornata. Grazie a lei, le
auguro una buona giornata!

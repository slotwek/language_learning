WEBVTT
Kind: captions
Language: it
Ciao a tutti e bentornati su LearnAmo!  
I verbi modali italiani, così come in
altre lingue, sono dei verbi un po' 
speciali. Possono essere utilizzati da
soli o seguiti dall'infinito di un altro 
verbo.
E in generale hanno delle specifiche 
sfumature di significato. Inutile dire
che sono molto comuni e sono utilizzati 
centinaia di volte al giorno. Però,
proprio perché sono così comuni, è
importante utilizzarli correttamente
e non sempre è facile. In particolare in
questo video vedremo 5 degli errori più
comuni
commessi con i verbi modali.
Uno degli errori più frequenti commessi
dagli stranieri con i verbi modali è
confondere il verbo "potere" con il verbo
"sapere". In particolare
molti, molti
utilizzano il verbo "potere" al posto di
"sapere" quando si parla di un'abilità. "Io
posso cantare molto bene". "Mia madre può
cucinare divinamente". "Voi potete ballare
il tango argentino".
Ma perché queste frasi sono sbagliate?
Entriamo nel dettaglio dei significati
di questi due verbi. "Potere" esprime la
capacità di qualcuno di fare qualcosa, è
vero, ma si utilizza quando la capacità
di qualcuno di fare qualcosa
dipende dalla volontà di altre persone o
da circostanze,
restrizioni , obblighi
esterni. Per esempio: "Giovanni non può
nuotare oggi perché la piscina è chiusa".
L'impossibilità di Giovanni di nuotare
non dipende da lui ma dal fatto esterno
che la piscina è chiusa. "Sapere" invece è
usato per descrivere una capacità o
un'abilità che qualcuno
possiede perché l'ha
acquisita nel tempo. In altre parole,
quella persona ha imparato a svolgere
quella determinata attività.
"Giovanni sa nuotare molto bene perché
frequenta la scuola di nuoto da quando
aveva 5 anni". Questo significa che,
durante tutti questi anni, Giovanni ha
imparato a svolgere l'attività di
nuotare in maniera quasi perfetta. Adesso
proviamo a unire le due frasi in modo da
notare la differenza tra i due verbi.
"Giovanni sa nuotare molto bene perché
frequenta la scuola di nuoto da quando
aveva 5 anni, ma oggi non può nuotare
perché la piscina è chiusa". Lui ha questa
capacità, ma oggi una circostanza esterna
gli impedisce di svolgere quell'attività.
Mi raccomando, questo significa che nelle
frasi di prima noi avremmo dovuto
utilizzare sapere: "Io so cantare molto
bene".
(Non è vero) "Mia madre sa cucinare
divinamente". "Voi sapete ballare il tango
argentino". È così? Fatemi sapere nei
commenti se qualcuno di voi sa ballare
il tango argentino. Mi piace molto, ma
personalmente non so farlo.
Un altro errore piuttosto
ricorrente è utilizzare il verbo "sapere"
al posto del verbo "conoscere", in
particolare quando si parla di persone.
Però in realtà i due verbi si usano in
casi molto specifici, quindi non vanno
mai
scambiati. In particolare, quando si
tratta di persone non dovete mai avere
dubbi su quale dei due verbi utilizzare
in italiano. Si usa sempre e solo
"conoscere".  "Conosco Lucia da molti anni"
"Finalmente
i genitori di Stefania hanno conosciuto
il suo fidanzato".
Inoltre, si usa "conoscere" per indicare
che si ha una buona conoscenza di luoghi,
cose,
concetti, perché sono stati visti
studiati,
esplorati. "Conosce tutte le poesie di
Pascoli a memoria". "Conosco bene la città
di Firenze
perché ci ho vissuto per diversi mesi"
"Conosci un buon ristorante da queste
parti?". Come si può vedere, "conoscere" è
sempre seguito da un sostantivo (un nome),
mai da un verbo. "Sapere" invece indica che
si è a conoscenza di qualcosa (fatti,
informazioni,
notizie), per caso o per determinate
circostanze. A differenza di "conoscere",
"sapere" può essere seguito da un
sostantivo, ma anche da "CHE" o "DI" più un
verbo.
"So che vi siete parlati, ma non sono
arrabbiata". "Sanno di essere nel torto e
per questo sono disposti a fare
qualsiasi cosa". "Non sappiamo gli orari
dei treni, dovremmo cercarli sul sito".
Un altro errore molto frequente è quello
di pensare a "dovere" solo come un verbo
modale.
Ovviamente è così, ma dovete anche tenere
a mente che il verbo "dovere" ha anche un
altro significato, una sfumatura diversa.
E cioè avere l'obbligo di fare qualcosa
o essere tenuti a svolgere una certa
attività perché si è in debito con
qualcuno da cui si è avuto qualcosa e
quindi ci si vuole
sdebitare, si vuole ripagare il debito. Mi
spiego meglio con degli esempi: "Grazie
per aver comprato i biglietti anche per
noi, ti dobbiamo un favore". Cioè, tu hai
fatto un favore
a noi, ma adesso noi dobbiamo trovare
un modo per
ripagarti di questo favore, per farne uno
a te. "Quanto le devo per la riparazione
della mia auto?". "Forse non te ne sei
accorto, ma ti devo la vita". Con questo
significato, il verbo "dovere" è
accompagnato da un oggetto diretto, che
indica in cosa consiste il debito, e un
oggetto indiretto, che indica verso chi
sia il debito. "Devo un favore a te"
"Ti devo un favore". "Te lo devo".
È risaputo che il congiuntivo crea molti
dubbi, ma la situazione si complica
quando nella frase principale, nella
frase
reggente, c'è un verbo di volontà o
desiderio al condizionale.
Che fare? Ebbene, in questi casi non
fatevi prendere dal panico o dai dubbi
perché la risposta è molto semplice. In
quelle determinate condizioni, quindi se
il verbo della reggente è un verbo di
volontà o desiderio al condizionale, per
esprimere la
contemporaneità nel presente si usa il
congiuntivo
imperfetto nella frase
dipendente. Congiuntivo
imperfetto e NON congiuntivo presente.
Sempre! Anche se stiamo parlando al
presente. "Vorrei che tu venissi con me in
farmacia".
"Vorremmo che tu svolgessi il tuo lavoro
più velocemente".
"Vorresti che noi prenotassimo un
massaggio anche per te?"
Ah! Questo verbo "potere"! Quanti problemi
crea! Prima abbiamo visto che viene
confuso con il verbo "sapere" per
esprimere abilità, però viene anche
confuso e viene utilizzato al posto del
verbo "riuscire".
Il verbo "potere", come detto nel primo
errore, esprime che la capacità di fare
qualcosa
dipende da altre persone o da
circostanze
esterne. Questo è chiaro, no? Invece, il
verbo "riuscire"
indica che
la capacità di fare qualcosa dipende
semplicemente
da noi stessi, dalle nostre abilità
fisiche o mentali. "Non riesco a piegarmi
per allacciare le scarpe perché mi fa
male la schiena". Cioè, io non sono in
grado di farlo a causa di un mio
impedimento fisico. Non ci sono altre
persone, non ci sono circostanze esterne,
dipende solo da me. "Non riesco a parlare
perché ho mal di gola".
Quindi non sono in grado di farlo a
causa di un mio
impedimento fisico. Ci provo ma non ho
successo, però dipende solo da me. A
differenza di "Non possiamo uscire oggi
perché dobbiamo terminare il progetto".
Non abbiamo impedimenti fisici o mentali,
ma circostanze esterne, come la scadenza
del progetto, ci impediscono di uscire.
Oppure: "Non riesco a vedere la
televisione perché sono senza occhiali"
"Non posso vedere nulla perché è andata
via la luce".
Notate la differenza? Mio impedimento
fisico: i miei occhi non funzionano bene,
quindi non sono in grado di vedere la
televisione.
Non posso vedere nulla perché la
circostanza esterna
Spero che finalmente queste cose siano
più chiare. Spero che possiate evitare
questi errori d'ora in poi. Perché,
davvero, saper usare in maniera corretta
i verbi modali è molto importante. Come
dicevo prima, sono molto comuni. Ma sapete
qual è
quell'altra parola su cui ci sono sempre
molti dubbi da parte degli stranieri e
che invece noi italiani usiamo tutti i
giorni?
La parola "qualcosa". E a questo proposito
ho realizzato un video che riassume un
po' cinque errori più frequenti legati
proprio a questa parola, all'uso di
questa parola. Come sempre, trovate il
video qui in alto nella card e giù nella
descrizione. Fatemi sapere nei commenti
se questa tipologia di video vi piace e
scrivetemi qualche frase usando i verbi
modali, anche se siete degli avanzati,
perché tutti possono sbagliare queste
cose. Succede.
Se invece cercate un qualsiasi altro
argomento di grammatica o di cultura
italiana, potete passare dal nostro sito
Learnamo.com. Se ancora non lo avete
fatto, seguite LearnAmo su Instagram, su
Facebook, su Twitter, su Pinterest, su TikTok e su Telegram.
Lasciate un mi piace al video se vi è
piaciuto, iscrivetevi al canale se ancora
non lo avete fatto e io vi aspetto nel
prossimo video! Ciao ciao! 

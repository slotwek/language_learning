WEBVTT
Kind: captions
Language: it
Ciao a tutti e bentornati su LearnAmo!
L'Italia è una Repubblica... 
Annagrazia: -democratica, fondata sul lavoro. 
La sovranità appartiene al popolo- 
Graziana: Sì, ma non
è quello il punto di questo video.
Annagrazia: Ma è la Costituzione! Articolo 1. L'ho
imparato a scuola! 
Graziana: Vero, ma il mio punto
era un altro. Tutti sanno che oggi
l'Italia è una Repubblica, ma non è
sempre stato così.
Annagrazia: Quando è nata la
Repubblica Italiana?
Graziana: Nel 1946,
dopo un referendum popolare. 
Annagrazia: E prima, cosa c'era?
Graziana: Una monarchia. Infatti, quando
l'Italia è diventata ufficialmente un
paese unito (il 17 marzo
1861) si chiamava Regno d'Italia.
Annagrazia: Oh, quindi c'era un Re!
Graziana: Ebbene sì!
Vittorio Emanuele II di Savoia.
Annagrazia: Wow...
Graziana: In questo video vi racconterò in breve
la storia della famiglia reale italiana
dei Savoia.
Annagrazia: Adoro!
Ah, mi sarebbe piaciuto molto nascere con
il sangue blu.
Da dove deriva il nome "Savoia"?
Graziana: Bella domanda! "Savoia" deriva dalla regione
geografica della "Savoia", che si trova nel
sud della Francia.
Annagrazia: Francia?! Ma non erano italiani?
Graziana: Non si hanno notizie certe né
documenti ufficiali sull'origine della
famiglia, perché sono stati persi a causa
di guerre e incendi vari, ma sembrerebbe
che la dinastia sabauda (questo è
l'aggettivo che si riferisce ai Savoia)
affondi le sue radici proprio in quella
zona francese.
Annagrazia: Chi è stato il
capostipite della famiglia?
Graziana: Molto probabilmente Umberto I, che
proprio nella regione francese della
Savoia divenne
conte, intorno all'anno 1000 D.C.,
pensa un po'!
Annagrazia: Da Conti a Re? Questi
Savoia hanno fatto la gavetta, come tutti
noi!
Graziana: Eh... in un certo senso. Ora, dopo questa figura
non si sa molto. E quello che si sa è
stato probabilmente inventato dalla
famiglia stessa, per ricollegare la
propria immagine a quella di personaggi
molto importanti, per dare un tocco di
prestigio al nome Savoia. Ad esempio,
circolavano voci che è Umberto I fosse
nipote di Ottone II, cioè
l'Imperatore del Sacro Romano Impero.
Umberto ebbe due figli: uno di questi,
Oddone, sposò Adelaide di Susa.
Annagrazia: Susa...
Piemonte, no?
Graziana: Esatto! Così i Savoia 
ottennero i primi territori in Italia.
Annagrazia: Hm! E quando si sono trasferiti
definitivamente in Italia?
Graziana: Solo nel XVI secolo,
quando la sede centrale fu
spostata da Chambéry, in Savoia, a Torino.
Ed è stato il Duca Emanuele Filiberto a
deciderlo. E così si apre la stagione
moderna della casata, con Torino che
diventa ufficialmente una metropoli
Europea dell'epoca e si abbellisce, si
riempie d'arte grazie alle opere di
architetti come Guarini, Juvarra...
Annagrazia: Ma il loro potere era ancora ristretto...
Graziana: Beh, nel frattempo erano diventati Duchi.
Però il salto di qualità avvenne durante
la guerra di successione al trono di
Spagna, 1701.
Annagrazia: Eh?! Spagna?
Graziana: Sì. Quando Vittorio Amedeo II
cambiò segretamente
alleanza, passando dal fronte franco-spagnolo
a quello austriaco. Questa mossa
evidentemente è stata un successo per
lui, perché lo stesso re di Spagna per
riavvicinarlo gli concesse il Regno di Sicilia.
Annagrazia: Sicilia?!
I Savoia sono stati re di Sicilia?! Questa
è nuova. Mamma mia, che casino!
Graziana: Sì, ma non
sono stati anni facili. I sovrani
vivevano ovviamente
lontani dalla Sicilia, e in più non
apprezzavano molto la cultura e le
tradizioni dell'isola. E così, i siciliani
iniziarono a odiarli.
Annagrazia: Ahia...
Graziana: Eh...
Annagrazia: E poi, come sono andate le cose?
Graziana: Poi, qualche anno dopo, hanno scambiato la
Sicilia con la Sardegna.
Annagrazia: Ah, in pratica
loro scambiavano isole come io scambio i
vestiti.
Graziana: Tu non hai sangue blu!
Annagrazia: E intanto siamo
arrivati...
al XIX secolo, l'anno
dell'Unità d'Italia.
Graziana: Vero! E in effetti è
stato anche grazie ai Savoia se il
processo di unificazione dell'Italia è
diventato realtà. Come penso tutti
sappiate, prima del
1861 l'Italia era suddivisa in piccoli
stati. Poi, Giuseppe Garibaldi, con il
sostegno di Vittorio Emanuele II, riuscì
a creare la magia,
ufficializzata il 17 marzo 1861.
Annagrazia: Dimmi di più, dimmi di più!
Graziana: Ma allora non
sei una vera fan di LearnAmo! Abbiamo già
realizzato un video dedicato proprio a
questo argomento. Se vuoi saperne di più
su questo tema, guarda quello. E anche voi
LearnAmici, lo trovate come sempre qui in
alto nella card o giù nella descrizione.
Annagrazia: Va bene, lo guarderò non appena finiremo
questo video. E poi, dopo l'unificazione,
cosa succede? Quanto è durata la dinastia
dei Savoia?
Graziana: Dal 1861 al 1946.
Ci sono stati quattro sovrani:
Vittorio Emanuele II, Umberto I,
Vittorio Emanuele III, e Umberto II.
In particolare ricordiamo Vittorio Emanuele III,
che ha governato l'Italia durante il
periodo delle due guerre mondiali. 
Annagrazia: Poverino,
invece, Umberto II... solo un mese di regno.
Un po' sfigato.
Graziana: Beh, sì. Dopo la sconfitta
di Mussolini e del Fascismo, il re
Vittorio Emanuele III decise di abdicare
in favore di suo figlio Umberto II, nel
tentativo di salvare la monarchia, e
parti in esilio. Ma poi, un mese dopo, a
giugno del 1946,
ci fu il famoso referendum popolare.
Agli italiani veniva chiesto se
mantenere la monarchia o introdurre la
Repubblica.
Annagrazia: E ha vinto la Repubblica!
Graziana: Il 54,27% degli italiani scelse la
Repubblica, ed eccoci qui! 
Annagrazia: E Umberto II,
cosa fece?
Graziana: Nulla. Preferì evitare una possibile
guerra civile tra le due parti e se ne
andò in esilio in Portogallo.
Annagrazia: E cosa ne è
stato della dinastia?
Graziana: Un articolo della
Costituzione della nuova Repubblica
impediva agli ex re di casa Savoia, alle
loro mogli, e ai discendenti maschi della
famiglia di entrare in Italia. Questo
articolo rimase in vigore, cioè valido,
fino al 2002. Quindi, fino a poco tempo fa!
Annagrazia: Cosa si sa dei Savoia oggi?
Graziana: Sappiamo che
il figlio di Umberto II,
Vittorio Emanuele, ha vissuto in Svizzera con il
figlio, Emanuele Filiberto, fino al 2002.
In particolare, Emanuele Filiberto è
ormai un personaggio molto popolare
nella televisione italiana. Come dicevamo,
però, ha potuto fare il suo ingresso nel
bel paese solo nel 2002. Ufficialmente
vive a Montecarlo, nel Principato di
Monaco, ma è spesso in Italia. Per esempio,
nel 2010 ha partecipato al Festival di
Sanremo con una canzone intitolata
"Italia amore mio". Ah! Inoltre, suo padre
Vittorio Emanuele avrebbe anche chiesto
allo Stato italiano
un indennizzo, cioè una somma di denaro
(circa 170 milioni di euro) come
risarcimento per gli anni dell'esilio,
secondo lui ingiusto, e la restituzione
di alcuni beni, tra cui castelli, ville,
gioielli, che una volta erano proprietà
privata della famiglia Savoia e che sono
poi diventati dello Stato. Ma, a oggi,
entrambe le questioni non sono ancora
state risolte.
Annagrazia: Senti un po', senti un po',
da poco tempo sono appassionata di
architettura, quindi mi chiedevo: quali
sono le residenze sabaude principali?
Graziana: Sono ovviamente concentrate tra Torino e
dintorni. Tra il XVII e il
XVIII secolo, nel cuore di Torino c'era
l'area di comando, cioè l'insieme dei
palazzi dove si svolgeva la vita
politica e privata dei sovrani. Il punto
di partenza è certamente Piazza Castello:
da qui possiamo vedere il Palazzo Reale,
centro del potere della famiglia sabauda
per tre secoli, bello e maestoso, sia
all'esterno che all'interno, per non
parlare poi dei Giardini Reali! A poca
distanza c'è Palazzo Madama. Questo fu
usato come residenza reale di vacanza
mentre la sede del regno dei Savoia era
ancora a Chambéry. Poi, dopo il loro
trasferimento definitivo e la
costruzione del Palazzo Reale, fu usato
come residenza per gli ospiti. C'è poi
anche il Palazzo Carignano, sede del
primo Parlamento italiano, e infine il
Castello del Valentino, dallo stile
tipicamente francese. Poco fuori città,
invece, i Savoia fecero restaurare alcune
splendide residenze, chiamate nel
complesso Corona delle Delizie. Si tratta
di 14 strutture, Patrimonio UNESCO dal
1997. Fanno parte di queste il
Castello di Rivoli e la Reggia di Venaria,
ex residenza di caccia, da molti definita
la Versailles sabauda. Poco lontano, c'è
il borgo Castello della Mandria, zona che
oggi ospita un grande parco naturale.
Non sono da meno La Palazzina di Caccia di
Stupinigi e il castello di Moncalieri.
"Gli uomini
si illudono di fare la Storia, ma la
Storia fa da sé". Vabbè, grazie per questa
perla, Annagrazia.
Se invece voi LearnAmici siete
appassionati della storia delle grandi
famiglie italiane, vi consiglio di
guardare il video dedicato alla storia
dei Medici. Loro non avevano sangue blu,
ma hanno comunque segnato una parte
importante della storia italiana.
Come sempre trovate il link per il video qui
in alto nella card o giù nella
descrizione. Fidatevi, ne vale la pena!
E dopo quel video guarderete Firenze con
occhi diversi. Fatemi poi sapere nei
commenti se vi piace questo genere di
video, così posso realizzarne degli altri
dedicati ad altre grandi famiglie
italiane, molto importanti. Ce ne sono
diverse.
Se ti piacciono i nostri contenuti e hai
voglia di aiutarci a produrne di nuovi,
puoi farlo attraverso il bottoncino con
il cuore su YouTube, oppure cliccando sul
link che trovi in descrizione. Grazie per
il tuo sostegno, te ne siamo grati!
Se invece cercate un qualsiasi altro
contenuto di grammatica o di cultura
italiana, potete trovarlo sul nostro sito
learnamo.com e non dimenticate di
seguire LearnAmo anche su Instagram, su
Facebook, su Twitter, su Pinterest, su TikTok
e su Telegram, per tutti gli altri
contenuti. Se il video vi è piaciuto,
lasciate un bel mi piace, condividete
questo video con tutti gli appassionati
di monarchie e famiglie reali che
conoscete, e io vi aspetto nel prossimo
video. Ciao ciao!
[Musica] 

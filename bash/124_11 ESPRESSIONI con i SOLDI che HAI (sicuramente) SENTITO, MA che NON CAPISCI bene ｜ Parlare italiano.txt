WEBVTT
Kind: captions
Language: it
Ciao a tutti e bentornati su LearnAmo! 
-"Ma che fai?" 
-"Era per introdurre l'argomento
di questo video!" 
-"Sì, ma... non così!"
-"Perché no?"
-"Perché Leonardo di Caprio può farlo e io
no? Ok, io sto utilizzando 5 euro e
probabilmente lui non utilizzava 5 euro,
ma lui era ricco, io sono povera... è il
pensiero che conta, no?"
-"Sei senza speranze!"
In ogni caso, come
annunciato da Annagrazia in questo modo
un po'
originale,
in questo video parleremo di soldi. No,
tranquilli, non ci siamo trasformati in
esperti di finanza, né siamo diventate
milionarie.
No no, infatti, magari! In questo video,
piuttosto, parleremo di tutte quelle
espressioni italiane che hanno a che
fare con i soldi e che noi madrelingua
utilizziamo ogni giorno.
Scopriamole insieme!
ESSERE AL VERDE
Questa espressione
significa rimanere
senza soldi ed è sicuramente una delle
espressioni più utilizzate tra quelle di
questa lista che stiamo per vedere. Tra
l'altro, ci sono anche varie storie
riguardo la sua origine. Secondo alcuni,
potrebbe derivare dal fatto che,
anticamente, la fodera interna dei
portafogli era verde e quindi diventava
visibile quando il portafoglio rimaneva
vuoto, senza banconote, al verde appunto.
Un'altra versione, invece,
attribuisce l'origine di questa
espressione al gioco d'azzardo. Nei
giochi di carte, come per esempio il poker
infatti, quando il giocatore ha perso
fino all'ultima fish, non gli resta che
davanti a sé solo un tappeto verde.
Infatti, per tradizione, nei casinò il
tappeto del tavolo da gioco é proprio di
colore verde!
-"Devo mettermi lo smalto perché mi
piacerebbe molto fare una bella manicure,
però in questo periodo sono al verde e
quindi mi arrangio con quello che ho!
ESSERE IN BOLLETTA
Anche questa
espressione
significa non avere più un soldo.
Questa espressione, infatti, é un po' un
sinonimo di quella precedente ed é molto
diffusa soprattutto nell'Italia del sud.
Attenzione però! Il termine "bolletta" non
è casuale. Nel passato, infatti, le
bollette
erano le liste dei debitori, cioé le
liste di tutte quelle persone che erano
fallite economicamente, che dovevano dei
soldi a qualcun altro.
Queste bollette, queste liste, venivano
esposte pubblicamente
nelle piazze. Quindi, essere in bolletta
significava fare parte di queste liste,
mostrando a tutta la città la propria
condizione economica non facile.
-"Ma che bel vestito!
Mi piacerebbe molto comprarmelo ma... sono
in bolletta!
Me lo regali?"
NON AVERE IL BECCO DI UN QUATTRINO
Che significa... non avere denaro.
Che novita'!&nbsp;Si tratta, in questo caso, di
un'espressione tipicamente
fiorentina e indica ancora una volta una
condizione economica
precaria. Ma cos'era il
quattrino? Ebbene, era un'antica moneta
usata in Italia e considerata di poco
valore.
Un quattrino
corrispondeva a quattro denari, da qui la
parola
"quattrino". Ma cos'è il becco, invece?
Ebbene, con il termine "becco" si indicava il
bordo della moneta,
quindi non avere il becco di un
quattrino
significa proprio non avere per niente
soldi, non avere neanche il becco della
moneta, cioé non avere neanche una parte
della moneta che tra l'altro è anche di
scarso valore.
Insomma, un disastro!
Da qui anche l'aggettivo
"squattrinato", che indica sempre una
persona che non ha il becco di un
quattrino, che non ha soldi. 
-"La tua maglia
comunque è bellissima e la comprerei
anch'io ma non ho il becco di un
quattrino!
Me la presti?"
AVERE LE MANI BUCATE
Questa espressione un po' simpatica
significa spendere molto.
Infatti, l'espressione, molto molto
utilizzata in italiano, fa riferimento a
una persona che si potrebbe definire
spendacciona, cioè che spende veramente
molti soldi quasi senza pensarci e
spesso per cose non necessarie.
Un po' come se avesse dei buchi nelle sue
mani e quindi i soldi le scivolassero
via da li'.
-"Sono tornata!" 
-" Ma quante cose hai
comprato? Hai proprio le mani bucate tu!"
-"Ma no!
Sono sanissime, vedi!?"
COSTARE UNA FORTUNA
E questa espressione significa avere un
prezzo molto molto elevato. Infatti, avere una
fortuna indica una somma di denaro molto
alta.
-"Questi trucchi mi sono costati una
fortuna!
Eppure, ancora non assomiglio a Miranda
Kerr...
Forse sto sprecando i miei soldi? Mi
potresti prestare 50 euro?"
COSTARE UN OCCHIO DELLA TESTA
Anche questa espressione indica il
costare tantissimo.
Volete sapere chi ha inventato questa
espressione? Una storia molto
interessante, infatti.
Sembrerebbe che sia stata inventata da
un condottiero spagnolo. Questo, durante
un'esplorazione, era stato colpito con
una freccia a un occhio e quindi pare
che abbia proprio detto che il suo
compito di difendere la Corona gli fosse
costato
letteralmente, nel suo caso, un occhio
della testa.
- "Ho scelto il menù per il mio compleanno:
caviale, ostriche, champagne, tartufo...
Tutte cose buone: sicuramente mi costera'
un occhio della testa ma ne vale la pena!
SPENDERE E SPANDERE 
Questa espressione
significa spendere molti soldi,
sprecare, quasi sperperare il denaro.
Appunto, indica una persona che non ha
misura nelle sue spese, che ogni volta
compra cose arrivando a somme di denaro
eccessive.
-"Hai visto che scarpe belle ha comprato
Isabella? Le avrà&nbsp; pagato tantissimo!
-" Lo sai che per lei non fa alcuna differenza!
E' una che spende e spande!"
-"Beata lei che può permetterselo..."
AVERE IL BRACCINO CORTO
Questa espressione indica una persona
avara, tirchia, e cioé una persona che non
ama e non vuole spendere i propri soldi.
E' un'espressione molto ironica ma molto
molto utilizzata in italiano. L'idea é
che, se una persona ha un braccino
tanto corto, con questo braccino così
corto non può arrivare a prendere il
portafoglio nella tasca dei suoi
pantaloni
o nella sua borsa e quindi non può
prendere i soldi e non li può usare.
-"Antonella mi ha invitato a prendere un
caffè e alla fine mi ha obbligata a
pagare per entrambe. Ha proprio il
braccino corto quella ragazza!" 
-"Oh ma dai... è
quello che fai tu ogni volta che usciamo
insieme!"
DA QUATTRO SOLDI
Significa di poco
valore, che vale poco o niente. Vi
ricordate il quattrino, no? Un quattrino
corrispondeva, appunto, a quattro soldi e
l'idea era che si trattava di una moneta
di scarso valore e in generale il numero
quattro è molto utilizzato in italiano
per indicare una piccola quantità:
"quattro passi", "quattro chiacchiere" e così
via.
-"Ieri ho comprato un nuovo frullatore
e stamattina si è già&nbsp; rotto."
-"Si vede che era una cosa da quattro
soldi. Dovresti spendere meglio i tuoi
soldi!"
NON VALERE UN SOLDO BUCATO
Questa espressione significa
non valere nulla e, appunto, fa
riferimento a una cosa o eventualmente
anche ad una persona che secondo noi non ha
valore. Infatti, nel passato, se una moneta
aveva un foro, un buco, perdeva
completamente il suo valore. Quindi, se
una cosa non vale neanche un soldo
bucato,
beh, allora vale meno di zero! Ho
regalato questa pianta a Graziana lei
pensa che valga
tantissimo. In realtà,&nbsp; non vale un soldo
bucato. L'ho pagata solo 2 euro.
NON BADARE A SPESE
Questa espressione indica il non
mettersi nessun tipo di limite alla
propria spesa pur di raggiungere un
obiettivo.
-"Per il suo compleanno,
Marta non ha badato a spese:
ha affittato un intero resort per tutti i
suoi amici e parenti!"
-"Almeno lei i soldi li guadagna... Non é una
scroccona come te!" 
-"Una che?"
-"Una
scroccona!"
Cioè una persona che riesce
sempre, e dico sempre, a fare in modo che
siano gli altri a pagare o comunque
riesce sempre a ottenere le cose gratis,
senza spendere un euro.
-"Beh, ma questa è
un'abilità!"
-"Seh, vabbè!"
In ogni caso, spero che questo video vi
sia piaciuto, spero che abbiate imparato
tante nuove espressioni. Ma sapete che le
espressioni italiane sono
infinite? Ebbene, se ne volete imparare
qualcuna con la preposizione "a": "a puntino",
"a pennello", "all'insaputa di" e così via,
non dimenticate di guardare il video
dedicato proprio a tutte queste
espressioni che trovate, come sempre, qui
in alto nella card o giù nella
descrizione.
Se invece cercate qualche spiegazione di
grammatica o qualche informazione sulla
cultura italiana e non dimenticate di
visitare il nostro sito learnamo.com
E se ancora non lo aveste fatto, non
dimenticate di seguire LearnAmo su
Instagram, su Facebook, su Twitter, su
Pinterest, su TikTok e su Telegram. E se
il video vi è piaciuto,
lasciate un bel Mi piace e iscrivetevi
al canale. Noi ci rivedremo prestissimo
con un nuovo video! Ciao ciao!

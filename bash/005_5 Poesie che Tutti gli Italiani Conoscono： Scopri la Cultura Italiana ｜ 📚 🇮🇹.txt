WEBVTT
Kind: captions
Language: it
Quali sono le cinque poesie italiane più
belle di sempre, che tutti dovrebbero
conoscere, leggere almeno una volta nella
vita? State per scoprirlo in questo video.
Ciao a tutti e bentornati su LearnAmo. Come
vi dicevo già prima, in questo video
vedremo cinque tra le poesie italiane
più belle di sempre, che tutti gli
appassionati di lingua e di cultura
italiana dovrebbero conoscere. Siete
pronti? La prima è una poesia di Eugenio
Montale: “Ho sceso dandoti il braccio,
almeno un milione di scale.” Questa è una
poesia tutto sommato recente, che risale
Infatti al
1967 ed è solo una delle 28 poesie che
Montale ha dedicato a sua moglie,
Drusilla, dopo la sua morte e sicuramente
è la più famosa di tutte. Si tratta di
una poesia veramente molto dolce, con la
quale Montale cerca di ricordare
l'immagine di sua moglie quotidiana,
attraverso gesti che appunto lui faceva
tutti i giorni con lei. Per esempio, le
porgeva il braccio per scendere le scale:
un gesto semplice che però allo stesso
tempo adesso gli manca. È molto bello il
parallelismo che lui fa nella poesia,
perché da una parte c'è lui che è la
guida di sua moglie, perché sua moglie
era miope, quindi non vedeva molto bene,
ma allo stesso tempo sua moglie era per
lui una guida nel viaggio della vita, che
con la sua saggezza lo ha aiutato a
guardare le cose da una prospettiva
diversa. Ecco perché lui dice: “le sole
vere pupille, sebbene tanto
offuscate (dalla miopia) erano le tue.” Era
lei quindi che riusciva davvero a
comprendere il mondo e allo stesso
tempo ha insegnato all'autore appunto ad
andare oltre le apparenze e a non temere
più le cose futili della vita di tutti i
giorni, come gli affanni, le
preoccupazioni. E dopo la sua morte, il
poeta si sente un po' smarrito, perso. La
seconda poesia di cui voglio parlarvi
invece è “Amami” di Alda Merini. Questa
poesia è veramente un trionfo di
passione, ma anche vulnerabilità, con cui
prova a trasmettere l'essenza dell'amore
nella sua totalità. Amore che, allo stesso
tempo, nutre e brucia, proprio come le
metafore nella poesia; l'amore associato
al mare e al fuoco. Come si può già
capire dal titolo, lei chiede di essere
amata: “Amami come il mare che si arrende
alle tue sponde” rivela un po' il desiderio
profondo di essere accettata,
compresa e amata a fondo, nella sua
interezza. Attraverso tutta la poesia,
possiamo notare una dolce malinconia,
quindi il continuo alternarsi tra gioia
e dolore. Con questa poesia appunto, Alda
Merini vuole esaltare l'amore
e non ha nessun tipo di paura a
mostrarci le sue fragilità. Anzi, questa
poesia è un invito a chi la legge un
invito a vivere con passione l'amore,
nonostante i momenti più difficili e le
ferite che questo sentimento può
Infliggere. Insomma, lei ci dice:
immergetevi nelle acque dell'amore,
fatevi travolgere dal suo fuoco. Che ne
pensate? “Sulla scrivania foglie e penne,
nascono sogni, parole piene. Un luogo
quieto, pensieri e fantasia
custodisce storie notte e via.” Che ne
pensate della mia poesia? Lo so, lo so, non
ho un futuro come poetessa. Però ho un
presente come insegnante di italiano
online. Perciò passo molto tempo al
computer. Amo il mio lavoro, ma a volte
può essere stancante passare ore seduta
alla scrivania. Perciò ho trovato
un'ottima soluzione e ho scelto di
parlarvene perché voi potreste avere il
mio stesso problema. Di che si tratta?
Della scrivania di “Flexispot”. Può
sembrare all'apparenza una comunissima
scrivania. Ma, a parte che il suo design
essenziale è fighissimo per me, poi c'è
anche molto altro: la si può usare come
una semplice scrivania, quindi da seduti;
ma, cliccando un bottone sull'apposito
telecomando, si alzerà. Sì, da sola! E la
potrete utilizzare in piedi, a seconda
della vostra altezza. Non vi preoccupate,
è regolabile. Credetemi, per chi passa fin
troppo tempo seduto, questa è
un'incredibile possibilità. Date
un'occhiata al loro sito: ci sono
moltissimi altri prodotti e mobili
estremamente pratici e funzionali, che
renderanno la vostra casa e la vostra
vita un po' più semplice e comoda. Fatevi
un regalo o fatelo ai vostri cari. Se lo
fate ora, godrete di sconti fino al 43%.
Come fare? Vi basterà cliccare sul
link in descrizione. Fidatevi!
La prossima poesia è un pochino più
complessa, a livello proprio di
linguaggio, di parole utilizzate. Ma è
normale che sia così, perché comunque si
tratta di una poesia più vecchia
rispetto alle altre. E sto parlando di
una poesia di Giacomo Leopardi:
“L' Infinito”. Quindi chiaramente una poesia
dell' 800 e di conseguenza anche un
italiano
dell' 800. Però non vi preoccupate, perché
vi guiderò un po' alla comprensione del
testo di questa poesia, che tra l'altro
non è troppo lunga, ma è sicuramente
forse la più celebre dell'autore. Cosa
succede? Allora, Leopardi riflette sulle
sensazioni e sui sentimenti che prova,
ammirando il panorama in cima a una
montagna della sua città, Recanati. Quindi
lui è sulla montagna, guarda il panorama
e riflette su quello che sta provando in
quel momento. Cosa succede però? In realtà,
dalla sua posizione, non vede l'intero
orizzonte, perché è un po' nascosto da
una siepe. “… Questa siepe che da tanta
parte dell'ultimo orizzonte il guardo
esclude.” Eppure, è proprio questo ostacolo
che scatena la sua fantasia. Perché tutto
quello che non può vedere, lo può
immaginare e quindi immagina spazi
sconfinati, che sono immersi in un totale
silenzio, una pace assoluta, che lo
impaurisce e lo affascina allo stesso
tempo. Quindi cosa succede? Il fatto che
non possa guardare appieno l'orizzonte
scatena la sua fantasia e quindi il
potere della sua mente. Ed è proprio
grazie a questo che riesce a contemplare
l'infinito, appunto il titolo della
poesia. “Infinito spaziale”, quindi quello
che si estende al di là del suo sguardo,
e “l'infinito temporale”, l'eternità.
Insomma, in realtà possiamo dire che
questa poesia rappresenta un po' la
ricerca dell'uomo di fronte all'immenso
mistero dell'universo, quindi questo
desiderio di voler superare i limiti
della condizione umana. E infatti, lui si
sente un po' oppresso dalla sua
piccolezza, dalla sua finitezza, dal suo
essere limitato di fronte all'immensità
dell'universo. Più la leggerete, più le
parole diventeranno chiare e familiari
per voi, anche se magari alla prima
lettura, potrebbero risultarvi troppo
complesse. Passiamo invece a una che è
decisamente più semplice, ma perché
proprio questo era lo stile dell'autore.
E mi riferisco a Giuseppe Ungaretti, che
infatti, tendeva a scrivere poesie molto
brevi, molto essenziali, immediate. Ed è il
caso anche per la poesia che ho scelto
di inserire in questa lista, che è “San
Martino del Carso”. E qui andiamo molto
più sul concreto, appunto, sul reale,
perché si tratta di una poesia che è
stata scritta durante la prima guerra
mondiale e quindi cattura un po'
l'orrore e il dolore della guerra e la
distruzione che appunto la guerra porta
con sé. Quindi lui apre la poesia
descrivendo un po' un paesaggio quasi
spettrale, completamente distrutto, in cui
l'autore deve fare i conti con la morte.
La morte, per esempio, di molti dei suoi
compagni. Di
conseguenza, proprio perché scrive quanto
possa essere cruda la guerra, allo stesso
tempo la poesia è diventata proprio un
inno alla memoria e al ricordo dei
caduti. Infatti l'autore fa riferimento
ai suoi compagni, appunto, che non ci sono
più, e cerca di mantenerne il ricordo, di
preservarne la memoria. L'aspetto
realistico della poesia si presenta
proprio anche attraverso il messaggio,
perché non ho offre consolazione o
giustificazioni, semplicemente racconta
in maniera diretta quello che lui stesso
ha vissuto durante la guerra e ci invita
un po' a riflettere sulla follia della
violenza. Ultima, ma non per questo meno
importante, “Aspetta la tua impronta” di
Maria Luisa Spaziani. E io penso che
questa sia la più sconosciuta tra tutte,
ma veramente mi piace molto il messaggio
che comunica! Si tratta di una poesia del
1986 e l'autrice è molto chiara e
diretta nei nostri confronti. Lei ci dice:
«se la vita è priva di senso è solo colpa
nostra», perché tendiamo a rimanere
neutrali. Tendiamo a non prendere
posizione, adottando quindi un
comportamento indifferente, menefreghista,
di fronte alle nostre responsabilità.
Quindi il tema principale della poesia è
sicuramente quello dell'identità e della
ricerca di se stessi. Infatti l'autrice
ci invita a cogliere il momento, a vivere
ogni istante e a essere appunto presenti
in ogni cosa che facciamo. Ci invita a
scegliere, a prendere una posizione e a
lasciare un'impronta nel mondo. Solo così
potremo vivere con passione, con uno
scopo e non avremo sprecato la nostra
vita. E già! Quindi, secondo lei, non
dobbiamo avere paura di influenzare il
mondo con la nostra presenza. Un
messaggio veramente molto forte, molto
significativo. Cosa ne pensate? Siete
d'accordo con lei? Fatemi sapere nei
commenti un po' i vostri pensieri su
queste poesie! Voglio sapere un po' cosa
ne pensate. E fatemi anche sapere nei
commenti se vi piace la poesia, se vi
piacciono queste poesie che ho
menzionato in questo video. Magari
potrei realizzare anche una seconda
parte, con altre cinque poesie molto
molto belle. Se invece siete stanchi di
poesie e volete guardare delle serie TV
magari, non dimenticate di guardare il
video dedicato proprio a quelle che sono
secondo me le migliori serie TV italiane
di sempre, che tutti dovrebbero conoscere
e di cui tutti dovrebbero guardare
almeno un episodio. E lo trovate come
sempre qui in alto nella card e giù in
descrizione. Se invece cercate un
qualsiasi altro contenuto di grammatica
o di cultura italiana, potete passare dal
nostro sito learnamo.com, iscrivetevi alla
newsletter se ancora non lo avete fatto,
per ricevere gli aggiornamenti. Seguite
LearnAmo anche su Instagram, su Facebook, su
Twitter, su Pinterest, su Tiktok e su
Telegram e se il video vi è piaciuto,
lasciate un bel mi piace e non
dimenticate di iscrivervi al canale. Con
questo è tutto, io vi saluto e vi aspetto
prestissimo in un nuovo video!

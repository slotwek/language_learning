WEBVTT
Kind: captions
Language: it
Ciao a tutti e bentornati su LearnAmo!
In questo video andremo a vedere un argomento
che secondo me è molto interessante
e che farà uscire
il bambino che è in voi.
Infatti ho deciso di parlarvi
di quelle che sono le fiabe
che noi in Italia da bambini
abbiamo ascoltato e riascoltato,
letto e riletto centinaia di volte.
Molte di queste fiabe non sono di origine italiana
ma sono state semplicemente tradotte
quindi sono sicura che le conoscerete anche voi.
Siete pronti ad immergervi in una atmosfera fiabesca?
Allora cominciamo!
C'era una volta...
La prima fiaba di cui vi voglio parlare è probabilmente la fiaba più conosciuta in tutto il mondo.
Se vi dicessi che parla di una semplice
sguattera con una matrigna cattiva e due sorellastre?
Che sogna di andare al ballo reale
vestita da principessa?
Vi dice qualcosa?
Esatto stiamo parlando proprio di lei, di Cenerentola!
Si tratta di una fiaba veramente antichissima
le cui origini risalgono all'antico Egitto.
La versione moderna della fiaba però è quella rielaborata dal letterato italiano Giambattista Basile,
vissuto tra il XVI e il XVII secolo,
che la intitolò "La Gatta Cenerentola"
che poi è stata inclusa nelle celebri raccolte dei Fratelli Grimm e di Charles Perrault.
Pensate che nella versione originale di Basile
Cenerentola uccide la matrigna
ma questa sarà sostituita da una matrigna addirittura peggiore.
La versione a cartone animato di Walt Disney
invece si ispira alla rielaborazione da parte di Perrault
che aveva completamente
eliminato l'omicidio della matrigna.
Insomma chiunque in Italia conosce
Cenerentola, grandi e piccini senza distinzione
anche grazie ai famosissimi film Walt Disney
che praticamente hanno accompagnato tutti noi
durante la nostra infanzia.
Una domanda per voi: conoscete la fiaba di Cenerentola?
È popolare nel vostro paese?
E soprattutto come si chiama nella vostra lingua?
Vi lascio in descrizione il link di affiliazione Amazon
se vi va di acquistare il dvd e il libro in italiano di Cenerentola.
Adesso invece vediamo se riuscite a indovinare la seconda fiaba!
C'era una volta
una bambina tanto carina
la cui nonna si era ammalata.
La mamma  le disse
"Porta questa focaccia e questa tisana alla nonna così starà meglio"
e la bambina partì per la casa della nonna.
Poi cara mamma, vuoi perché
lasci andare tua figlia di 5 anni in giro da sola nel bosco,
vuoi perché la fai andare in giro con un mantello rosso fuoco abbastanza appariscente
come pensavi che tutto potesse andare liscio?
E infatti ovviamente l'evento principale della storia è che il lupo
mangia sia la nonna che la bimba
che vengono poi miracolosamente
salvate da un cacciatore.
Insomma avete capito di chi sto parlando?
Sono certa che anche di questa fiaba esiste una versione nel vostro paese.
Qui in italia si chiama
Cappuccetto Rosso!
È conosciuta in tutto il mondo grazie
soprattutto alla versione di Perrault
intitolata "Le petit chaperon rouge"
e a quella dei Fratelli Grimm
intitolata "Rotkäppchen"
Fatemi sapere invece come si chiama nella vostra lingua!
Anche in questo caso vi lascio in descrizione il link di affiliazione
Amazon se volete acquistare il dvd o il libro in italiano di Cappuccetto Rosso.
La terza fiaba di cui voglio parlarvi
invece è stata scritta
originariamente dai Fratelli Grimm e il titolo originale era "Schneewittchen"
e racconta di una giovane ragazza bellissima
anche lei con una matrigna cattiva e questa in particolare era molto molto vanitosa.
Ma com'è che tutte queste protagoniste delle fiabe
hanno puntualmente un padre vedovo che si risposa con un demone? Boh!
E ovviamente questa matrigna non sopporta il fatto che la ragazza
crescendo sia diventata più bella di lei.
Allora chiede al suo specchio, che ovviamente parla,
chi sia la più bella di tutto il reame.
E questo
pensate un po'
risponde:
"Biancaneve"
Ed ecco quindi che questo
suscita l'ira della matrigna
la quale chiede a un cacciatore di portare la propria figliastra nel bosco
e di ucciderla!
Come prova di averla effettivamente uccisa poi la matrigna chiede al cacciatore di
riportarle i polmoni e il fegato della ragazza
Beh sì chi è che non vorrebbe vedere
i polmoni e il fegato della propria figliastra che è stata fatta uccidere?
Tutto nella norma insomma.
Ad ogni modo il cacciatore si impietosisce così tanto che lascia vivere Biancaneve
e la lascia camminare senza una meta nel bosco fino a quando lei trova una casetta
abitata da sette nani che lavorano in una miniera
e tutti sappiamo il resto della storia!
Pensate che Walt Disney scelse proprio questa fiaba per realizzare
il suo primo lungometraggio uscito nel 1937.
Mi raccomando fatemi sapere ancora una volta qual è il nome di questa fiaba nella vostra lingua!
La prossima fiaba di cui voglio parlarvi
allora, non è così popolare come le altre che abbiamo visto finora
probabilmente perché non c'è stato davvero un lungometraggio
cioè una trasposizione cinematografica
di grande successo ispirata a questa storia
però è senz'altro una delle favole più conosciute
di Esopo, grande scrittore greco antico.
La fiaba ha conosciuto poi un'ampia diffusione nel mondo latino
grazie alla traduzione di Fedro, celebre scrittore latino
attivo nel primo secolo d.C.
noto proprio per le sue favole e quella di cui sto per parlarvi è "La volpe e l'uva"
La versione di Fedro recita
"Spinta dalla fame una volpe tentava di raggiungere un grappolo d'uva posto in alto sulla vite,
saltando con tutte le sue forze.
Non potendo raggiungerla, esclamò: "Non è ancora matura; non voglio coglierla acerba!"
Coloro che sminuiscono a parole ciò che non possono fare
debbono applicare a se stessi questo paradigma."
Come da tradizione per le favole anche questa si conclude con una frase finale che viene definita:
morale
che generalizza il significato della storia e si propone di insegnare qualcosa al lettore.
In questo caso ci insegna a non sminuire gli obiettivi che non riusciamo a raggiungere.
È una favola che è veramente molto
presente nella cultura popolare tanto che la utilizziamo come
riferimento in qualsiasi situazione
simile e non solo in Italia.
E voi conoscevate questa favola? Fatemi sapere nei commenti se esiste una versione
analoga, molto simile anche nei vostri paesi!
L'ultima fiaba invece di cui vi voglio parlare è famosissima
soprattutto grazie al popolare film Disney del 2010.
Originariamente raccolta dai Fratelli Grimm nella prima metà dell'800,
è da allora divenuta popolare in tutto il mondo.
Tutti conoscerete sicuramente
la storia come ci è stata raccontata da Walt Disney
ma la versione originale era lievemente differente.
Nella versione originale dei Fratelli Grimm
infatti una giovane coppia di sposi
viveva accanto ad un meraviglioso giardino circondato da alte mura
che apparteneva ad una potente strega, Dama Gothel.
La coppia desiderava ardentemente
un figlio e quando finalmente la donna rimase incinta
le venne una gran voglia di mangiare i raperonzoli
che crescevano proprio nel giardino della vecchia strega.
Allora il marito
scavalcò il muro per poter entrare e
raccogliere qualche mazzetto per sua moglie
ma durante la sua seconda visita al giardino, fu scoperto dalla strega
che gli consentì di ritornare a casa con i mazzetti di raperonzoli a una condizione:
una volta nato, il bambino sarebbe stato consegnato a lei.
E così il resto della storia lo conosciamo tutti,
nacque la bellissima bambina chiamata
Raperonzolo, Rapunzel in lingua originale,
che fu consegnata alla strega e imprigionata in un altissima torre
da cui la strega entrava e usciva
attraverso l'unica finestra, grazie ai lunghissimi capelli
dell'ormai giovane ragazza.
Un giorno un principe che passava di lì per caso
perché i principi passano sempre per caso nelle fiabe,
ascoltò il meraviglioso canto che proveniva da quella torre e ne rimase profondamente colpito
e dopo una serie di peripezie  e cose complicate,
i due finalmente si sposarono
e vissero felici e contenti!
E voi conoscevate questa storia? Fatemi sapere come sempre nei commenti
e soprattutto fatemi sapere com'è chiamata nel vostro paese!
Ed eccoci giunti alla fine di questo video
ma se volete saperne di più sulle fiabe italiane,
se volete leggerne qualcuna ai vostri figli o ai vostri nipoti
allora potete dare un'occhiata a un libro che vi ho lasciato in descrizione,
troverete il link di affiliazione Amazon
e in questo libro ci saranno decine di fiabe italiane.
Fatemi sapere se vi interessa l'argomento!
Se invece volete continuare a rilassarvi ma anche farvi qualche risata
allora non perdetevi il video che ho realizzato
in cui provo a spiegare dei meme o "meme" italiani!
Come sempre il link lo trovate qui in alto nella card e giù nella descrizione.
Se invece volete saperne di più sulla lingua e sulla cultura italiana non dimenticate
di seguire LearnAmo anche su Instagram, su Facebook e su Twitter oppure sul nostro sito
www.learnamo.com
A presto!

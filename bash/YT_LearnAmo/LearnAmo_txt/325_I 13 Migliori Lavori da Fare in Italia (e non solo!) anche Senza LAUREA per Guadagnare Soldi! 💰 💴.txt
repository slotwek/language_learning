WEBVTT
Kind: captions
Language: it
Ciao a tutti e bentornati su LearnAmo! Molti di voi, su Instagram e su Facebook, mi scrivono che sono alla disperata ricerca
di un lavoro, in Italia, ma che, purtroppo, non riescono a trovarne nessuno!
Ahimè, devo dirvi che la situazione, in questo periodo in Italia, soprattutto nel sud, non è delle migliori,
soprattutto per quanto riguarda il tasso di occupazione.
Tuttavia, per quanto la situazione possa essere difficile, sono profondamente
convinta che non bisogna mai arrendersi e darsi per vinti! Quello che bisogna fare, invece, è continuare a darsi da fare
fino a quando le cose non cambiano e non cominciano ad andare nella giusta direzione!
Dopo aver fatto alcune ricerche,
sono arrivata a questa lista, che sto per mostrarvi, di tredici lavori che potrete, assolutamente,
fare in Italia e non solo.... con il salario decente!
Chiaramente, non sono lavori che vi permetteranno di diventare ricchi dal giorno alla notte,
ma, sicuramente, vi aiuteranno se siete disoccupati! in fondo, i soldi non fanno la felicità, non è vero? [sigla]
Ok, il primo lavoro che vi consiglio assolutamente di provare a fare è quello che ho fatto, anche io, quando avevo
16-17-18 anni e frequentavo l'università:
"dare ripetizioni".
Infatti, soprattutto se parlate una o più lingue straniere, sono sicura che non farete fatica a trovare bambini,
adolescenti e anche adulti,
interessati a migliorare le loro capacità di una lingua straniera e, quindi, a studiare e imparare con voi. Ma anche se siete
esperti in altre materie come: la matematica, la fisica, la chimica...
anzi, direi che queste sono le più richieste!
Insomma, c'è davvero
opportunità per tutti, perché ci sono tantissime richieste di persone che hanno bisogno
di ripetizioni, quindi di qualcuno con cui studiare,
on-line o in casa.
Il costo di un'ora di ripetizioni
varia: può andare dai 10 euro ai
25-30 euro, in base alla alla materia, alla vostra competenza e al grado di difficoltà,
quindi al grado di scuola, in cui quella persona si trova.
Ah ebbé, chiaramente dipende anche dalla legge della domanda e dell'offerta!
Io ho cominciato, dando ripetizioni di Inglese e di Francese a una bambina della mia città e devo dire che questa esperienza
mi ha aiutata tantissimo a capire la mia passione per l'insegnamento,
che mi ha portato ad aprire questo canale, LearnAmo! Ma passiamo, ora, a un altro impiego che offre, davvero,
tantissime opportunità:
"il corriere".
Negli ultimi anni, come già vi sarete resi conto, il numero di acquisti online
è aumentato vertiginosamente!
Di conseguenza, c'è sempre una maggiore richiesta, da parte di queste compagnie on-line, di assumere corrieri
disposti a
consegnare, alla gente
impaziente, i propri,
agognati, acquisti! È per questo che fare il "corriere", oggi, è una opzione da prendere seriamente in considerazione!
Tra l'altro, secondo le mie ricerche, il salario non è per niente male:
si va dai 1.000 euro e si può arrivare anche ai 2000!
La somma percepita dipende, chiaramente, dalle ore di lavoro e dall'azienda per cui si lavora.
Il terzo lavoro è, probabilmente, uno dei meno pagati ma da tenere comunque in considerazione, come ultima spiaggia:
"il centralinista".
Lo so, lavorare in un call center può essere un po' noioso e, a volte, poco
appagante, ma è un lavoro per il quale c'è sempre un'alta richiesta!
Molte aziende, infatti, sono ancora convinte che ci sia tanta gente che acquisti prodotti o servizi,
attraverso il marketing telefonico.
Per questo, molte aziende
assumono tantissimi centralinisti che hanno come compito quello di provare a vendere, appunto, questi prodotti o servizi,
a volte, di dubbia qualità.
Il salario, che secondo il contratto viene offerto ai centralinisti, non è molto alto, però c'è la promessa
di ricevere un extra per ogni vendita effettuata.
Lo ripeto: questo lavoro non è grandioso, questo è palese, però è un lavoro da tenere comunque in
considerazione, in tempi di estrema necessità e
disoccupazione.
Un altro lavoro, o meglio altri due, per i quali non mancano
mai le opportunità sono: "il barista" e "il cameriere".
Sicuramente, questi sono due lavori molto stressanti e stancanti ma, allo stesso tempo, danno la possibilità di conoscere
molte, molte persone e di ricevere una dignitosa somma di denaro.
Se devo essere onesta con voi, quando ero più piccola, ho lavorato come cameriera nel ristorante di mio zio!
(Ero raccomandata).
Però, nonostante tutto,
portare piatti e bicchieri da una parte all'altra del ristorante non era il mio forte!
Il sesto lavoro da tenere in considerazione è: "l'agente immobiliare".
No, no, no... non vi sto dicendo che dovete aprire un'agenzia immobiliare
tutta vostra, ma potete cominciare,
sicuramente, lavorando per altri. Molte, davvero molte, agenzie sono alla disperata ricerca
di molti ragazzi e ragazze
spigliati, intraprendenti che riescano a trovare nuovi immobili da vendere e che mostrino gli immobili ai clienti,
cercando di convincerli ad affittarli o acquistarli.
Se siete in gamba, questo lavoro può essere, davvero,
remunerativo! Ma non fatevi troppe illusioni, anche così non diventerete ricchi.
Ok andiamo avanti! Lavoro numero 7: (mettere mi piace ai video di LearnAmo! No, ovviamente sto scherzando!
Però, se lasciaste un mi piace a questo video, ovviamente, mi farebbe piacere!) Ma torniamo seri, lavoro numero 7:
"receptionist". Un piccolo messaggio per i puristi della lingua italiana:
la traduzione di receptionist, in italiano, sarebbe addetto o addetta al ricevimento
ma, diciamolo chiaramente:
chi è che lo dice? Il o la "receptionist" è un lavoro che non farete troppa fatica a ottenere,
se parlate una o più lingue straniere!
Infatti, è una figura molto richiesta, soprattutto negli alberghi!
E, se devo essere sincera, mi sembra proprio un bel lavoro, che non mi dispiacerebbe fare,
magari, in un albergo a cinque stelle!
(Forse Zack e Cody al Grand Hotel deve avere avuto un forte impatto
sulla mia vita!) È arrivato il momento di parlare dell ottavo e nono lavoro: "YouTuber" e "blogger".
Questo è, ufficialmente, il mio attuale lavoro e ho sentito di doverlo menzionare perché credo che offra grandi
opportunità per tutti! Parliamoci chiaramente:
molti ritengono che lo "youtuber" o la "youtuber" e il "blogger" e  la "blogger" non siano neanche dei lavori ma,
secondo me, si sbagliano di grosso!
Ci sono
tantissime persone che sul web hanno costruito, davvero, la loro fonte di guadagno, attraverso un canale YouTube o un blog.
La cosa bella di questa attività è che non serve un grande capitale per cominciare: basta, semplicemente, un cellulare, un computer
e una connessione Internet!
L' argomento da trattare lo potete decidere voi: potete insegnare la vostra lingua, potete parlare della vostra vita o del diritto, dell'economia...
insomma, della cosa che sapete meglio. Qualsiasi cosa che vi faccia sentire al vostro agio e che pensate potrebbe apportare
beneficio alla gente!
Se decidete di farlo, fatemi sapere come va e, anzi, se avete aperto o state per aprire un canale YouTube,
scrivetemelo nei commenti, così posso iscrivermi!
(A patto, che voi vi iscriviate al mio!)
Decimo lavoro:
"animatore nei villaggi turistici".
Questo è un lavoro che mi piace particolarmente,
perché permette di divertirsi e di guadagnare allo
stesso tempo! In Italia, così come anche in tutte le altre parti del mondo, non mancano, di certo, villaggi turistici,
cioè quelle strutture balneari,
tipo resort, con davvero tantissimi comfort e servizi da offrire ai propri clienti:
piscine, centri benessere, campi da calcio, campi da tennis e così via.
Queste strutture, per intrattenere i loro ospiti,
assumono molti ragazzi e ragazze dotati di grande vitalità e allegria, che siano capaci di
organizzare: eventi,
spettacoli, competizioni sportive, giochi.
Alcuni miei amici hanno già provato questo lavoro e sono tornati pieni di grande energia e molto, molto
entusiasti, quindi vi consiglio di provarlo. Tra l'altro, sono tornati tutti
molto abbronzati!
Bene, adesso altri due lavori che sono molto richiesti sono: "baby sitter" e "badante".
Lo so, questi due lavori non fanno per tutti, ma chi è particolarmente
predisposto a farlo può, davvero, guadagnare bene e avere molte soddisfazioni!
Per quanto mi riguarda, a parte qualche volta in cui ho fatto da baby sitter al mio cuginetto di tre o quattro anni,
non ho mai svolto questi due lavori in maniera costante e retribuita; ma come dico sempre io:
"tentare non nuoce"! Quindi, chi lo sa, magari, in futuro, potrò decidere di provare una di queste due attività!
Bene, e per concludere, non ci resta che parlare di altri due lavori, molto simili:
"commesso" e
"cassiere". Questi due lavori sono abbastanza comuni e facili da trovare, anche se, devo ammettere, di aver sentito spesso
gente lamentarsi, soprattutto del secondo, perché  troppo
ripetitivo e monotono.
Quello che posso sicuramente dirvi è che: negozi e supermercati, di certo, non mancano, quindi se siete alla ricerca di
un lavoro, potete provare con questi. Magari vi piace, fatemi sapere come va!
Insomma, diciamocelo chiaramente: ogni persona è diversa e ogni cosa ha la sua storia,
però, se ne provate cento, per una questione di probabilità,
una sicuramente ve ne andrà bene! Quindi: provate, provate, provate, cercate!
Sicuramente, fino alla fine, troverete il vostro cammino!
Ah, quanto sono saggia! io spero, davvero, che questo video vi sia stato utile e vi possa
indirizzare verso una nuova strada, che, perché no, potrebbe scoprirsi come quella giusta e fatta proprio per voi!
Io vi auguro che possiate, tutti quanti, trovare il lavoro dei vostri sogni che, davvero, vi faccia sentire felici! Senza
ossessionarvi troppo per il denaro, perché ripeto: I soldi non fanno la felicità!
Che i tempi siano difficili, è un dato di fatto, ma a noi piace
confrontarci a testa alta con le difficoltà, non è vero?
Alla fine, come dice un vecchio proverbio italiano: "chi la dura la vince!"
A proposito di proverbi, avete trattato un'occhiata al video che ho realizzato, proprio sui proverbi più famosi in italia?
Beh, so che non c'entra nulla con il tema di questo video, però se volete rilassarvi un po' e farvi due risate,
ve lo consiglio!
Guardatelo! A presto!
Ciao ciao!

WEBVTT
Kind: captions
Language: it
Ciao a tutti e bentornati su LearnAmo!
Non ce la faccio più! Troppe
cose da fare! Troppo poco tempo per farle!
Ho bisogno di rilassarmi un po'. Vuoi
rilassarti un po' con me? Possiamo
rilassarci guardando un film, che ne
pensi? Oppure possiamo fare una
passeggiata nella natura, anche quello è
rilassante. O ancora, facciamo shopping
online? Quello sì che è
relax. Facciamo che invece impari qualche
espressione sul relax per non essere più
così ripetitiva?! Avrai usato la stessa
parola almeno 10 volte in una frase!
Ok, rilassati però...
Ancora?! 'Staccare la spina'. Cosa succede
quando si stacca la spina a un
elettrodomestico? Smette di funzionare e
"si riposa", no? Bene, la stessa cosa vale
anche per noi esseri umani in senso
figurato. L'espressione 'staccare la spina'
indica proprio la sensazione di relax in
cui è possibile estraniarsi e
allontanarsi dal mondo esterno e
ricaricare la propria batteria le
proprie energie.
Ogni volta che ho bisogno di staccare la
spina, vado in
montagna.
E adesso 'ricaricare le pile'. Questa
espressione si concentra proprio sulla
scelta di fare una pausa per recuperare
le energie perse, come si fa con le pile
scariche che si attaccano alla corrente
per dar loro nuova
energia. Questi ultimi mesi sono stati
davvero stressanti. Adesso ho bisogno di
ricaricare le pile prima di cominciare
di
nuovo! 'Fare una pennichella'. 
Ci sono, ci sono, ci sono. La
pennichella è il classico riposo che si
fa, soprattutto in Italia, nelle prime ore
del pomeriggio, dopo pranzo. É
generalmente di breve durata e si chiama
anche pisolino. Però, si può usare
l'espressione 'fare una pennichella', in
realtà, anche per altri momenti della
giornata. Ogni volta che si ha bisogno di
alcuni minuti con gli occhi chiusi, anche
non davvero per dormire ma solo per
riposarsi e recuperare le forze. Quando
mi sento sopraffatta dal lavoro, faccio
una pennichella e mi riprendo subito!
Provateci. 'Prendersela comoda' significa
fare tutto con molta calma, senza fretta,
procrastinando il più possibile e, di
conseguenza, riducendo al minimo lo
stress. Abbiamo chiuso l'affare con i
nuovi clienti e abbiamo guadagnato un
bel po'... Adesso possiamo prendercela
comoda per qualche settimana. 'Relax
totale!'. Si tratta chiaramente di una
esclamazione per sottolineare una
sensazione di profondo relax durante la
quale non si vuole fare proprio nulla.
Finalmente sono arrivate le ferie! Da
domani relax totale! Si dorme tutto il
giorno e non si pensa al
lavoro! 'Perdere la cognizione del tempo'.
Questa frase idiomatica indica l'essere
in una situazione di tale rilassamento
che provoca un disorientamento
momentaneo. Non ci si rende più conto di
che ore siano e di quanto tempo sia
passato dall'ultima volta che
un'attività è stata svolta. Devo dire mi
succede questo, quindi perdo la
cognizione del tempo, quando faccio un
pisolino dopo pranzo, perché generalmente
non lo faccio mai. Se lo faccio un giorno
è un disastro perché, anche se dormo solo
per 45
minuti, non capisco più nulla quando mi
sveglio, quindi, non so più se sia già
sera, se sia il momento di cenare, di
andare di nuovo a letto... non funziona
quindi.
Anche a me è
successo. Ieri pomeriggio ho dormito così
tanto che quando mi sono svegliata avevo
completamente perso la cognizione del
tempo. Pensavo che fosse
già la mattina dopo, cioè
stamattina. 'Essere sulle/tra le nuvole'.
Guardare le nuvole sia dall'alto, per
esempio, dal finestrino di un aereo sia
dal basso, per esempio, se siamo stesi su
un prato, provoca sempre una sensazione
di grande
relax... Figuriamoci, quindi, cosa succede
quando si è sulle o tra le nuvole!
Chiaramente è un'espressione idiomatica
ma il significato è piuttosto evidente.
Indica qualcuno che, a causa di un
forte relax, è completamente lontano dal
mondo e non si rende più conto della
realtà che lo circonda come se, appunto,
non vivesse più sulla Terra ma
direttamente tra le nuvole.
Come quando io ti parlo ma tu non mi
ascolti e quindi io ti dico sempre:
"Sveglia! Ti sto parlando ma mi sembra che
tu sia tra le
nuvole!" 'Meritato riposo!' Anche questa è
un'esclamazione e viene utilizzata soprattutto
quando si viene fuori da una situazione
particolarmente faticosa, stancante. Dopo
tutto ciò ci si merita del buon riposo,
no?
Ahhhhhh! Finalmente abbiamo finito il
video!
Adesso, meritato riposo!
Ah no? Ah,
continua?
Okay...
'Lasciarsi andare'. Anche questa ovviamente
significa rilassarsi. Rilassarsi nel
senso di non pensare più a niente, cadere
in una sensazione di abbandono totale. Ahhh
sì, come te Graziana. Sei troppo tesa,
lasciati andare per una volta! Vedrai che
le cose si sistemeranno!
'Andarci piano'. Devo dire è un po' come
'prendersela comoda', quindi, fare tutto con
calma per non ritrovarsi stressati o, se
già lo si è, per ridurre al minimo lo
stress. Ti stai preoccupando troppo in
questo periodo. Vacci piano! Altrimenti la
tua salute ne risente! 'Andarci piano con
qualcosa', invece, ha un significato
leggermente diverso e significa
procedere con moderazione, comportarsi
con cautela. Dunque, 'andarci piano' da solo
è un po' come rilassarsi. 'Andarci piano
con qualcosa' ha questi significati.
Vacci piano con gli antipasti: se ti
sazi ora, non mangerai più niente dopo!
'Ritemprarsi'.
Wow. Bello vero? È un verbo molto formale,
molto elegante, che significa ancora una
volta un po' rilassarsi ma nel senso di,
soprattutto, recuperare le forze e le
energie. È importante che la mente, oltre
al corpo, si
ritempri. Essere nella natura è perfetto per
quello! 'Prendere una boccata d'aria'
indica, ancora una volta, fare una pausa,
generalmente breve, ma con l'idea di
uscire, essere
all'aperto, respirare dell'aria fresca
prima di tornare al lavoro, che sia sul
balcone o che sia proprio una
passeggiata nella natura, in un parco.
Prima di completare il progetto, prendi
una boccata d'aria. Al ritorno vedrai le
cose con una prospettiva diversa. Bene,
fatemi sapere nei commenti qual è
l'espressione che vi è piaciuta di più e
quella che volete utilizzare la prossima
volta che ne avete l'occasione. Sono
molto curiosa. Anche per voi, ovviamente,
mi raccomando, andateci piano, non siate
stressati. Anche quando dovete studiare
l'italiano, per
esempio. Stressarsi crea nervosismo
veramente inutile che non porta da
nessuna
parte. Vuoi migliorare il tuo italiano
con l'aiuto di insegnanti madrelingua?
Prova 'Italiano Intensivo', il nostro corso
di lingua italiana ideato per
permetterti di esercitarti e studiare online
con i nostri professori
qualificati. Le lezioni sono individuali
e fatte su misura per te. In più ti
offriamo la massima comodità possibile:
l'orario e il giorno delle lezioni lo
scegli tu. Scopri di più. Clicca sul link
che trovi in descrizione e inizia a
studiare con i nostri
insegnanti. Detto questo, se, invece, volete,
appunto, staccare un po' la spina e
ascoltare un po' di italiano e un po' di
curiosità su una persona in particolare,
un grande scienziato italiano Galileo
Galilei, allora, potete guardare il video
dedicato proprio a delle chicche, delle
curiosità sulla sua vita che sono sicura
ancora non conoscevate, e potete trovare
questo video come sempre qui in alto
nella card o giù in descrizione. Ma se
cercate un qualsiasi altro video di
grammatica o di cultura italiana, potete
passare dal nostro sito
learnamo.com. Non dimenticate di seguire LearnAmo
anche su Instagram, su Facebook, su
Twitter, su Pinterest, su TikTok e su
Telegram per tutti gli altri contenuti
esclusivi. Se il video vi è piaciuto, non
siate pigri e lasciate un bel Mi piace e
iscrivetevi al canale. Io vi saluto. Vi
aspetto prestissimo con un nuovo video.
Finito? È
finito?
Ah sì, sì!
Meritato riposo!
 

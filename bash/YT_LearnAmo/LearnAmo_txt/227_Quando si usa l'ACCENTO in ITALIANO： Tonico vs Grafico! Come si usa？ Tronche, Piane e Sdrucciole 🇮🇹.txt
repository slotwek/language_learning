WEBVTT
Kind: captions
Language: it
Pesca, pesca, botte, botte. Ciao a tutti e
bentornati su LearnAmo. 
In questo video vi voglio parlare di un
argomento che è veramente molto
interessante, non solo per chi sta
imparando l'italiano come una lingua
straniera, ma anche per i madrelingua
stessi. Si tratta di un argomento che in
Italia viene affrontato alle scuole
elementari, ma che poi non viene più
ripreso perché viene dato per scontato.
Sto parlando dell'accento! Infatti, in
questo video, parleremo di tutti i
diversi tipi di accento che esistono in
italiano e di come utilizzarli
correttamente.
Iniziamo subito!
Probabilmente alcuni di voi non lo
immaginano nemmeno, eppure molti italiani
fanno spesso confusione con gli accenti.
Per questo è importante conoscerli
bene e imparare ad utilizzarli
correttamente, per dimostrare di avere
un'ottima padronanza della lingua
italiana.
Una prima regola fondamentale, che tutti
devono sapere, è che in italiano
l'accento può cadere solo sulle vocali e
non sulle consonanti. Detto questo,
bisogna inoltre sapere che l'accento, in
italiano, si divide in due tipologie:
accento tonico e accento grafico.
L'accento tonico è la messa in rilievo
di una determinata sillaba, quindi
è "l'accento che si sente". L'accento
grafico, invece, è quello che si mette
sulla vocale accentata nello scritto,
quindi è "quello che si vede". La
differenza sta nel fatto che, in italiano,
tutte le parole hanno un accento tonico,
nel senso che in ogni parola c'è
l'accento che cade su una determinata
sillaba, ma non tutte le parole hanno un
accento grafico. In particolare, hanno
l'accento grafico le cosiddette parole
tronche, cioè quelle parole in cui
l'accento tonico cade su l'ultima
sillaba, parole come: "perché", "già", "caffè", "più",
"oblò" e così via.
Attenzione però! Non tutte le parole
tronche hanno un accento grafico. Vi sono
infatti moltissimi monosillabi, e cioè
parole formate da una sola sillaba, che
non hanno
accento grafico. Si tratta di tutte le
preposizioni semplici "di", "a", "da", "in", "con", "su"
"per", "tra", "fra" e di parole come "me", "te", "re"
"su" e così via.
Inoltre, va anche detto che ci sono molte
parole tronche che hanno un apostrofo
invece di un accento. In questo caso,
l'apostrofo indica la caduta di una
parte della parola. È il caso per esempio
di " po' " da "poco", " be' " da "bene", " va' " da "vai", " di' "
da "dici" e così via.
Ma adesso torniamo all'accento grafico,
il quale, a sua volta, può essere di due
tipi. Acuto e cioè quello che va verso
l'alto e lo troviamo in parole come "sé",
"affinché", "poiché", "perché" e così via.
Indica cioè, che la E accentata va
pronunciata chiusa. E poi c'è l'accento
grave, cioè quello che va verso il basso,
e lo troviamo in parole come "tè", "caffè", "è"
ecc.
In questi casi, indica che la E accentata
va pronunciata aperta. Ad ogni modo, come
avevo già accennato, tutte le parole
hanno un accento tonico, anche se non è
presente graficamente. Questo significa
che se vogliamo pronunciare
correttamente le parole italiane
dobbiamo sapere dove cade l'accento. E
questo ahimè non è affatto un compito
semplice, perché se l'accento non è
presente graficamente, non c'è alcun modo
di sapere dove cade, bisogna solo...
saperlo.
Oppure, cercare la parola sul dizionario,
che ci indica dove cade l'accento, o
ancora cercare su internet la corretta
pronuncia.
Va detto poi che, in italiano, le parole
si dividono in diversi gruppi, a seconda
della sillaba
sulla quale cade l'accento tonico.
Avremo quindi parole tronche, come
abbiamo già visto, e cioè quelle parole
su cui l'accento tonico cade sull'ultima
sillaba e ripeto, questo è l'unico caso
in cui l'accento è anche presente
graficamente. Sono tronche parole come
"né", "caffè", "perché" e così via. Piane: quando
l'accento cade sulla penultima sillaba.
Ad esempio sono parole piane: matita,
cartella, divano, gattino, televisione,
mattiniero, mai, poi. Sdrucciole: quando
l'accento cade sulla terzultima sillaba.
Ad esempio: telefono, pirofila, manopola,
fabbrica, ciotola, eccetera. Bisdrucciole:
quando l'accento cade sulla quart'ultima
sillaba. Va detto che le bisdrucciole, in
italiano, non sono così tanto frequenti,
ma sicuramente vi capiterà prima o poi
di incontrarne qualcuna, come per esempio:
edificano, lasciatemelo, telefonami,
miagolano, compramelo
e così via. L'accento, qualche volta, è
veramente molto importante perché ci
consente di distinguere due parole che
apparentemente sono identiche, per lo
meno graficamente, ma che hanno due
significati diversi,
appunto a seconda di dove cade
l'accento. Non ci credete? Vi mostro
subito qualche esempio. È il caso, per
esempio, della parola "principi" che è il
plurale di "principe" e "principi" che
invece il plurale di "principio"; "Capitano"
che è il comandante della nave o di un
esercito, rispetto a "capitano" cioè
"succedono" e ancora "capitanò" che è invece
un passato remoto, come dire "diresse". In
questi due casi che vi ho mostrato, le
parole si distinguono solo ed
esclusivamente in base alla posizione
dell'accento. Vi sono però parole che si
scrivono graficamente nello stesso modo,
che hanno anche l'accento sulla stessa
sillaba, ma si differenziano per la
tipologia di accento e cioè a seconda
che l'accento sia grave o acuto.
Non ci credete? Vediamo degli esempi. È il
caso di "pesca" che indica il frutto,
rispetto a "pesca" che indica invece
l'atto di pescare. Pesca,
pesca, pesca, pesca. "Botte", che sono le
percosse, i colpi, rispetto a "botte" che
indica invece il barile. Botte, botte,
botte, botte.
In realtà però, va detto che non tutti
gli italiani pronunciano queste parole
correttamente, con la vocale più aperta o
più chiusa come si dovrebbero
pronunciare. In alcune regioni italiane
infatti, queste parole si pronunciano
praticamente nello stesso modo e quindi
il significato lo si può intuire dal
contesto, proprio come accadde nello
scritto. Tra l'altro, qui sullo schermo,
avete visto la E la O accentate, ma non
fatevi trarre in inganno.
Infatti, in questo caso, abbiamo messo gli
accenti solo per farvi notare le
differenze, ma nella vita di tutti i
giorni
l'accento grafico non si mette su queste
parole perché non sono delle parole
tronche, quindi l'accento tonico
non cade sull'ultima sillaba. Infine, e
questa di giuro che è l'ultima notizia
che vi darò oggi, perché so che forse ne
avete abbastanza degli accenti italiani,
dovete sapere che, talvolta, l'accento si
mette su una parola per distinguerla da
un'altra che graficamente è identica.
Questo è il caso per esempio di "dà", terza
persona singolare del presente
indicativo del verbo "dare", sulla quale si
mette l'accento grafico semplicemente
per distinguerla dalla preposizione
semplice "da". Insomma, come avete avuto
modo di notare, in italiano questo
accento è veramente molto importante e
può cadere su una qualsiasi sillaba
della parola. Pertanto è molto importante
sapere dove cade l'accento, così da non
pronunciare una parola erroneamente.
Se siete interessati a vedere un video
in cui vi mostro alcune parole che sono
un po' complicate da pronunciare proprio
per via dell'accento, fatemelo sapere nei
commenti così posso prepararlo.
Adesso invece che avete imparato tutto,
ma proprio tutto, sugli accenti italiani,
perché non mettete alla prova il vostro
italiano e cercate di migliorarlo
utilizzando delle nuove parole, in modo
tale da evitare di dire sempre, per
esempio, la parola "davvero"? C'è proprio un
video interessante che fa al caso vostro
su questo argomento! E come sempre il
link lo trovate in alto nella card e
giù nella descrizione. Non dimenticatevi
poi di passare dal nostro sito
www.learnamo.com per trovare tutte le nostre
lezioni, con tanto di esercizi automatici
per mettervi alla prova e migliorare la
vostra grammatica, la vostra cultura
italiana. Io vi aspetto prestissimo con
un nuovo video su Youtube
e non dimenticate di passare anche da
Instagram, da Facebook e da Twitter.
Inoltre se il video vi è piaciuto vi
ricordo dei lasciare un bel "mi piace" e se
ancora non lo avete fatto
iscrivetevi al canale! A presto

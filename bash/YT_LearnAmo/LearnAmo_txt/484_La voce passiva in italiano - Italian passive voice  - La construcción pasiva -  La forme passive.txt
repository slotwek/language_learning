WEBVTT
Kind: captions
Language: it
- Pronto?
- Ciao Graziana!
Come va?
- Ciao Rocco!
Va benissimo!
Ho appena saputo che uno dei miei studenti
è stato promosso a pieni voti nel suo esame
di italiano!
- Eh, non avevo dubbi!
Ah, a proposito...
Sei riuscita a preparare quella lezione sul
passivo che ci è stata chiesta da uno dei
nostri studenti nei commenti?
- Certo!
E ti dico di più!
Dopo la nostra lezione il passivo sarà considerato
un gioco da ragazzi!
- Non cantare vittoria troppo presto e aspettiamo
di vedere cosa ne pensano i nostri studenti!
Ciao!
Come promesso, oggi ci occupiamo del passivo
in italiano!
E cerchiamo subito di trovare le differenze
tra la forma attiva e la forma passiva!
Allora, forma attiva.
“Maria compra il gelato”.
“Maria” è il soggetto della frase e il
soggetto nella forma attiva compie l'azione
espressa dal verbo.
In questo caso, il soggetto compie l'azione
di comprare.
Dunque, nella forma attiva il soggetto e l'agente
(cioè chi compie l'azione) coincidono.
Vediamo invece cosa succede nella forma passiva:
“Il gelato è comprato da Maria”.
Il soggetto è “il gelato”, che in questo
caso (quindi nella forma passiva) subisce
l'azione espressa dal verbo.
Azione che è, invece, compiuta da qualcos'altro,
da qualcun altro.
Nel nostro caso, Maria.
Quindi, il soggetto e l'agente nella forma
passiva sono diversi.
Però, cerchiamo di capire come si trasforma
una frase da attiva a passiva in italiano.
Allora, ecco qui la nostra frase di prima:
“Maria compra il gelato”.
Se vogliamo trasformare questa frase attiva
in una frase passiva, dobbiamo seguire questi
punti.
Vediamo subito!
Il complemento oggetto della frase attiva
(nel nostro caso “il gelato”) diventa
il soggetto della frase passiva.
Vedete?!
Freccetta...
Soggetto.
Il verbo, invece, della forma passiva è costituito
da verbo essere (al tempo e al modo del verbo
della frase attiva) più il participio passato.
Vediamo subito l'esempio: “compra”.
“Compra”, quindi verbo della frase attiva,
è presente indicativo.
Se io voglio trasformare questo verbo in un
verbo passivo, dovrò utilizzare il verbo
essere al presente indicativo, cioè allo
stesso tempo e allo stesso modo del verbo
della forma attiva.
E poi, il participio passato del mio verbo.
In questo caso, “comprare”.
Invece, il soggetto della frase attiva diventa
l'agente della frase passiva ed è introdotto
sempre dalla preposizione 'da'.
Tutto chiaro?
Vediamo un altro esempio: “Paolo ha visto
il film”.
Come si trasforma questa frase nella forma
passiva?
Allora, complemento oggetto diventa il soggetto
della frase passiva.
“Il film”.
Il verbo invece attivo è “ha visto”.
Quindi, passato prossimo indicativo.
Allora, per formare il verbo al passivo dovremo
usare il passato prossimo del verbo essere
(quindi, come vedete, “è stato”) più
il participio passato di “vedere” (“visto”).
Il soggetto della frase attiva diventa invece
l'agente della frase passiva, introdotto da
'da'.
Non tutte le frasi attive possono essere trasformate
in frasi passive.
Infatti, il presupposto necessario, quindi
la condizione necessaria affinché una frase
attiva si possa trasformare in una frase passiva
è la presenza di un verbo transitivo.
Cioè, un verbo che regge il complemento oggetto,
dunque il complemento diretto, che risponde
alla domanda “Chi?"
"Che cosa?”
Senza complemento oggetto, infatti, non ci
sarebbe il soggetto per la frase passiva.
Per esempio, vediamo questa frase: “Paolo
passeggia in centro”.
È una frase attiva.
Il soggetto è “Paolo”.
Il verbo è “passeggiare”.
Ma “passeggiare” non regge un oggetto
diretto.
Non posso “passeggiare qualcosa”.
È per questo che non ci può essere il passivo,
perché non ci sarebbe il soggetto della frase
passiva.
Attenzione!
Il verbo essere nella frase passiva può essere
sostituito dal verbo venire.
Ma solo se il tempo del verbo essere non è
composto.
Cosa sono i tempi non composti?
Per intenderci, sono quei tempi costituiti
da una sola parola: io sono, io ero, io sarò...
Come vedete, una sola parola.
Dunque, appunto, i tempi non composti sono
il presente, l'imperfetto, il passato remoto,
il futuro semplice dell'indicativo, ma anche
presente condizionale, congiuntivo e così
via.
Vediamo degli esempi.
“Il gelato è comprato da Maria”.
Come vedete, il tempo del verbo essere è
presente.
Dunque, non è composto, ma c'è una sola
parola.
Per questo possiamo sostituire il verbo essere
con il verbo venire: “Il gelato viene comprato
da Maria”.
Nessun problema.
Invece, “Il gelato è stato comprato da
Maria”.
In questo caso, il tempo del verbo essere
è passato prossimo, che è un verbo composto,
perché come vedete ci sono due parole.
Allora, non possiamo sostituirlo con il verbo
venire.
Non possiamo dire in italiano “Il gelato
è venuto comprato da Maria”.
No!
Andiamo avanti.
Dovete sapere che nelle frasi passive l'agente
può anche non esserci.
Quindi, non è sempre presente, perché può
capitare che non si conosca l'agente; oppure
non sia rilevante (non ci serve sapere chi
ha compiuto l'azione); oppure è sottinteso
(quindi sappiamo già chi è l'agente); oppure
si tratta di una moltitudine generica (le
persone, la gente, molte persone...).
Quindi, vogliamo dare più enfasi all'azione
stessa e non a chi l'ha compiuta.
Quindi vi potrà capitare certamente di sentire
frasi come: “"Notte stellata" è considerato
il quadro più famoso di Van Gogh”.
Quindi il soggetto è “"Notte stellata"”.
Il verbo è “è considerato”.
Ma, da chi è considerato il quadro più famoso
di Van Gogh?
Uhm...
Non è dato sapersi!
Perché?
Perché si può trattare di una moltitudine
generica di persone (quindi: molte persone,
tutti...), quindi non serve esplicitare l'agente.
Attenzione ora!
Parliamo di 'si' passivante.
Sicuramente vi capiterà di leggere o sentire
una frase di questo tipo: “Qui si vende
il pane”.
E questo 'si' cosa significa?
In questa frase il 'si' non sta per “sé,
se stesso”, quindi non ha funzione riflessiva.
No.
Ma ha una funzione proprio “passivante”,
cioè rende passivo il verbo.
Dire “qui si vende il pane” è come dire
“qui è venduto - o viene venduto - il pane”.
È la stessa cosa.
Però, il 'si' passivante è usato solo con
la terza persona singolare e plurale, quindi
a seconda del numero del soggetto.
“Il pane” è singolare, quindi “si vende”.
Però, posso dire “qui si vendono le bibite”.
Perché “le bibite” è plurale (e sarebbe
come dire “qui sono vendute - o vengono
vendute - le bibite”).
Attenzione, attenzione!
Non confondete il 'si' passivante che abbiamo
appena visto con il 'si' impersonale!
Allora, se il verbo è intransitivo (quindi
non regge il complemento oggetto) oppure è
transitivo, ma non c'è nella frase il complemento
oggetto, allora il 'si' assume una funzione
impersonale, ma non passiva.
Quindi si riferisce a “la gente” in generale
ed è usato solo con il verbo alla terza persona
singolare, ma non c'è la connotazione passiva.
Vediamo come sempre degli esempi.
“In questo ristorante si mangia bene”.
“Mangiare” è un verbo transitivo, ma
in questo caso non c'è l'oggetto.
Allora, posso utilizzare il 'si' nella funzione
impersonale, cioè mi riferisco a “la gente”
in generale.
Quindi, “in questo ristorante la gente in
generale mangia bene”.
Stessa cosa se il verbo è intransitivo, come
“viaggiare”.
“Ormai si viaggia sempre più spesso in
aereo”.
Non c'è una connotazione passiva, ma semplicemente
una connotazione impersonale.
Cioè, non c'è una vera e propria persona,
perché mi sto riferendo a “la gente”
in generale.
Spero proprio che sia tutto chiaro!
Però, come sempre, se avete dei dubbi commentate
e noi vi risponderemo appena possibile!
Chiaramente, se volete verificare di aver
realmente capito questa lezione, andate sul
nostro sito e fate tutti gli esercizi.
Se il video vi è piaciuto e vi va di lasciarci
un “mi piace” ve ne saremmo grati!
E... iscrivetevi al nostro canale se non lo
avete già fatto.
Io vi aspetto alla prossima lezione!
Ciao ciao!

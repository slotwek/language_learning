WEBVTT
Kind: captions
Language: it
"Conosco bene Madrid perché ci vado in
vacanza 
ogni anno", "ci" nel senso di vado lì, vado
in quel luogo, oppure "Ho letto dieci
volte questo saggio e vi ho trovato
molti spunti interessanti", cioè ho
trovato qui in questo luogo, in questo
saggio... Ciao a tutti e bentornati
su LearnAmo! In questo video ci andremo
ad occupare di due paroline che sono
sicura che, almeno una volta, vi hanno
creato molti dubbi
durante il vostro studio dell'italiano e
mi riferisco alle, due piccole e
apparentemente innocue, particelle
pronominali "ci" e "vi", le quali, però, hanno tanti
diversi significati e usi, che spesso
possono creare confusione.
Ma soprattutto c'è un caso su cui ci
andremo a concentrare che è quello del
loro utilizzo come avverbi di luogo, per
esempio si dice "Ci sono delle novità" o
"Vi sono delle novità"? Rimanete con me e
lo scoprirete!
Dunque, "ci" o "vi" ? Questo è il dilemma.
Allora, cominciamo subito a vedere il
primo utilizzo e significato di queste
paroline! "Ci" e "Vi" possono essere utilizzate
come pronomi personali di prima e
seconda persona plurale,
"noi=ci", "voi=vi". In qualità di pronomi
personali possono assumere le seguenti
funzioni:
quella di complemento oggetto, cioè
oggetto diretto e in questo caso
sostituiscono direttamente noi e voi. Per
esempio: "Ci ha chiamato tre volte ieri
sera", cioè ha chiamato noi, "Vi immaginavo
diversi", cioè immaginavo voi diversi.
Ancora, le due possono avere la funzione
di complemento indiretto, complemento di
termine "Ci hanno regalato un nuovo
frullatore", cioè lo hanno regalato a noi,
"Vi porterò una torta di mele per
festeggiare", cioè la porterò a voi. Ancora,
funzione di pronomi riflessivi o
reciproci, "Ci vestiamo sempre di rosa il
mercoledì", cioè vestiamo noi stessi,
vestirsi, verbo riflessivo,
oppure "Vi siete salutati velocemente",
cioè avete salutato voi stessi
reciprocamente, perché salutarsi è un
verbo reciproco. Prima di proseguire vi
ricordo, inoltre, che per tutti questi usi,
ad eccezione dell'ultimo che andremo a
vedere,
ci sono sul nostro canale dei video
dedicati per ognuno di questi argomenti.
Vi lascio tutti i link in descrizione se
volete approfondire e volete saperne di
più, ma adesso passiamo al prossimo uso.
Probabilmente, però, in alcuni casi voi
avete sentito "ce" o "ve" invece di "ci" e "vi",
e questo è vero. Infatti, dovete sapere
che i pronomi "ci" e "vi" si trasformano in
"ce" e "ve"
quando sono seguiti, per esempio, da un
complemento diretto come "lo, la, li, le"
o anche quando sono seguiti da un'altra
particella, come per esempio "ne".
Principalmente questo accade per una
ragione di suono, semplicemente perché
suonano meglio, per la stessa ragione
quando, invece, "ci" o "vi" sono seguiti da
"si" non cambiano, perché suonano meglio.
In ogni caso vediamo degli esempi: "Ci
racconti una storia?" "Ce la racconti?","Vi
preparo una torta" "Ve la preparo", "Vi
lascio delle riviste" "Ve le lascio", "Ci ha
portato alcuni libri" "Ce li ha portati", "Vi
ho comprato una macchina"
"Ve l'ho comprata" e così via. Ma la
particella "ci" si può anche utilizzare
all'interno di alcune locuzioni verbali
molto particolari senza un reale
significato, cioè con valore
indeterminato, è lì perché deve essere lì
e quindi voi dovete un po’ andare a
imparare a memoria queste locuzioni così
come sono. Per esempio: Volerci, "Ci vuole
un fisico bestiale",
come cantava una famosa canzone di Luca
Carboni; rimanerci male, "Ci sono rimasta
malissimo"; vederci o sentirci, "Ci vedo
benissimo con i nuovi occhiali", e così
via.
La particella "ci", può anche andare a
sostituire alcuni complementi introdotti
da preposizione, generalmente "in, su, a".
Per esempio, "Non ci posso credere",
cioè non posso credere a questo, "Ci puoi
contare", e cioè puoi contare su questo, "E
io cosa ci posso fare?",
cioè cosa posso fare con questo, "Ma io
cosa c'entro?", e cioè qual è il mio ruolo
in questo. Per ora, abbiamo visto
complementi riguardanti cose, oggetti ma
in realtà dovete sapere che "ci" può
tranquillamente sostituire complementi
anche riguardanti persone, sempre
introdotti dalle stesse preposizioni che
abbiamo appena visto. Per esempio: "Conosco
molto bene Laura, ci sono andata in
vacanza insieme
l'anno scorso", cioè sono andata in
vacanza con lei, con Laura, persona che
abbiamo menzionato prima, oppure "Ho un
ottimo rapporto con i miei genitori e so
che potrò sempre contarci", e cioè so che
potrò sempre contare su di loro. La
particella "ci", però, è anche molto, molto
importante, quindi deve esserci, ogni qual
volta andiamo a rispondere alle domande
che prevedono il verbo avere e un
oggetto diretto. Tranquilli, vediamo
subito un esempio! Se io chiedo a una
persona "Hai il libro?", lei mi risponde "Sì,
ce l'ho". Questo "ce", appunto, non
sostituisce nulla nella frase, non ha
alcun significato perché io ho bisogno
soltanto di utilizzare il verbo avere e
"lo" che sostituisce appunto "il libro", ma
il "ce" è necessario per rafforzare la
mia risposta.
Un altro esempio: "Avete tutte le
informazioni?" "Sì, ce le abbiamo!".
Un altro uso molto frequente della
particella "ci" è
nell'italiano parlato, nell'italiano
colloquiale, estremamente informale! In
questo caso, infatti, il "ci" è utilizzato
come rafforzativo del verbo avere. In
questo caso si parla di "ci" attualizzante,
per questo potrebbe capitarvi molto
frequentemente di sentir dire: "C'ho un
caldo pazzesco"
oppure "Non c'ho proprio voglia", "C'ho una
fame da lupi", e così via.
Ma ora eccoci arrivati alla domanda
esistenziale più grande, quella che vi
ho presentato all'inizio di questo video,
e cioè "ci" e "vi" utilizzate come avverbi
di luogo.
Cosa succede in questo caso? Si dice "Non
ci ho trovato nulla" o "Non vi ho trovato
nulla"
per esempio. Ebbene, dovete sapere che
quando "ci" e "vi" sono utilizzate come
avverbi di luogo, le due sono
praticamente intercambiabili, si possono
utilizzare nello stesso modo, con lo
stesso significato,
l'unica differenza è che "vi" è la forma
decisamente più formale, quindi non la
sentirete spesso nel parlato e anche
nello scritto la troverete magari in
contesti più formali. In qualità di
avverbi di luogo, le particelle "ci" e "vi",
possono essere utilizzate per sostituire
espressioni come "qui, in questo luogo" o
"lì, in quel luogo". E spesso, ma non sempre,
sono seguite da verbi che indicano moto
a luogo o stato in luogo. Per esempio:
"Conosco bene Madrid perché ci vado in
vacanza
ogni anno",
"ci" nel senso che vado lì, vado in quel
luogo, oppure "Ho letto dieci volte questo
saggio e vi ho trovato molti spunti
interessanti", cioè ho trovato qui, in
questo luogo, in questo saggio degli
spunti interessanti. Attenzione, però, a
quando si utilizzano "ci" e "vi" con i verbi
riflessivi! Possiamo affermare che quando
i verbi riflessivi sono coniugati alla
prima o alla seconda persona singolare, e
quindi con "mi" e "ti", generalmente
utilizziamo la particella "ci", "Mi ci sono
recata", "Ti ci sei trovato". Quando invece
coniughiamo il verbo riflessivo alla
prima persona o alla seconda persona
plurali, e quindi con "ci" e "vi",
tendenzialmente evitiamo di utilizzare
le particelle "ci" e "vi" perché creerebbero
confusione, equivoci. Utilizziamo
piuttosto li, qui, in quel posto, in questo
posto. "Ci siamo recati lì", "Vi siete
trovati qui", e così via.
Invece, per quanto riguarda il "si", quindi
quando coniughiamo il verbo riflessivo
alla terza persona singolare o plurale,
tendenzialmente ci troviamo spesso ad
utilizzare il "vi".
Ora non sto dicendo che non utilizziamo
il "ci",
ma è abbastanza frequente che possiate
sentire "vi", per esempio: "Vi si è trovato", "Vi
si sono recati". Questo perché, utilizzando
il "ci", si potrebbe creare confusione
quando utilizziamo il "si" impersonale con
i verbi riflessivi. "Ci si è trovati",
"Ci si è recati". E, in questo caso, quel "ci"
non avrebbe la funzione di avverbio di
luogo per indicare lì, ma
rappresenterebbe proprio il "si"
impersonale.
Se volete saperne di più su questo
argomento,
vi lascio qui in alto nella card o giù in
descrizione il video dedicato proprio a
questo temutissimo "si" impersonale. Sempre
come avverbi di luogo, poi, si potrebbe
utilizzare "ci" e "vi" anche con il verbo
essere,
per indicare l'esistenza di qualcosa o
qualcuno in un determinato ambiente.
Per esempio: "Mi dispiace, non c'è più
tempo"
oppure "Ops, ci sono dei topi in soffitta", e
così via.
E, ovviamente, in questo caso è possibile
utilizzare in maniera intercambiabile il
"vi", ma renderebbe le frasi un po’ più
formali, un po’ più arcaiche. Ed eccoci
arrivati alla fine di questo video, io spero
che sia stato esaustivo, spero anche che
abbiate potuto fare una revisione
generale di "ci" e "vi", e perché no, spero che
abbiate potuto imparare qualcosa di
nuovo.
Se poi non ne avete abbastanza di queste
particelle italiane, allora vi consiglio
di guardare il video dedicato alla
temutissima particella "ne". Come sempre il
video è qui in alto nella card oppure in
basso nella descrizione.
Se invece cercate qualsiasi altra
informazione sulla grammatica italiana,
potete passare dal nostro sito
www.learnamo.com. E non dimenticate di
seguire LearnAmo anche su Facebook, su
Instagram, su Twitter, su TikTok, su
Pinterest. Noi ci rivedremo invece
prestissimo qui su YouTube con un nuovo
video,
ciao!

WEBVTT
Kind: captions
Language: it
Buongiorno! Siamo alla metà di maggio,
c'è questo tempo magnifico, 11 gradi, 
piove a dirotto, ma noi usciamo
comunque con gli occhiali da sole, no? 
Perché si. No ma quanto sono fighi questi
bidoni della spazzatura?
Esistono nei vostri Paesi? In ogni caso,
oggi vi porto a fare la spesa con me al
supermercato e poi prepareremo insieme
una ricetta molto interessante.
Probabilmente è per questo che c'è
pioggia oggi, perché voglio rompere la
tradizione e preparare una ricetta
tradizionale italiana ma in forma
rivisitata e innovativa.
Dunque, come sono i supermercati nella
vostra città? Sono così?
Devo comprare delle melanzane fresche,
quindi ho bisogno di un guanto,
e una busta.
Le prendiamo, le mettiamo nel sacchetto,
cerchiamo il tasto della bilancia per
questo prodotto
e poi ci rechiamo alla bilancia.
Clicchiamo sul tasto stabilito e,
scontrino! Lo incolliamo sulla busta e
proseguiamo con la spesa. Non dimenticate
poi di lasciarmi un commento in cui mi
raccontate se esistono queste cose anche
nei supermercati nei vostri Paesi e
nelle vostre città. Potete immaginare
cosa andremo a preparare? Ok, vi aiuto!
Andremo a preparare insieme una
carbonara, ma rivisitata. Tutti quanti
conoscono e amano la carbonara,
tanto che le è stata persino dedicata
una giornata tutta per lei, il "carbonara
day", che si festeggia il 6 aprile.
Secondo le fonti la carbonara è nata
intorno al 1944 quando gli americani
liberarono Roma durante la Seconda
Guerra Mondiale.
In quel periodo, ovviamente, c'erano poche
scorte di cibo e queste erano
distribuite dalle truppe americane.
Consistevano soprattutto in uova in
polvere e bacon.
Da qui a un cuoco romano venne
probabilmente l'idea di unire questi
ingredienti in quello che è oggi uno dei
piatti romani più mangiati e preparati.
Ovviamente oggi tutti i veri amanti di
cibo italiano sanno che è il guanciale
che si usa e non la pancetta.
In ogni caso spero che i miei amici
romani non se la prendano con me e spero
che voi Learnamici
non ve la prendiate con me, perché
oggi voglio preparare come vi dicevo una
carbonara rivisitata: la carbonara al
verde! Il nome, inventato da Graziana
Filomeno, che ne detiene i diritti
d'autore, si riferisce agli ingredienti
ma anche al fatto che costa meno
rispetto all'originale. Per questo piatto
avremo bisogno di, per quattro persone,
320 grammi di spaghetti, 250 g di
zucchine,
ecco il verde, 4 tuorli d'uovo, 100 g di
pecorino grattugiato, olio extravergine
di oliva, sale e pepe.
Prima di tutto lavate e spuntate le
zucchine, quindi tagliatele a listarelle.
Mettete un paio di cucchiai di olio in
una padella e fatelo scaldare, poi
aggiungetevi le zucchine e fatele
tostare a fiamma alta fino a quando
raggiungeranno un colore dorato.
Quindi toglietele dall'olio e
lasciatele riposare su un piatto con
della carta assorbente.
Conservate l'olio nella padella perché
ci andremo a saltare la pasta
successivamente. Mettete poi l'acqua
salata sul fuoco, fatela bollire e
metteteci gli spaghetti a cucinare.
Ovviamente io ho scelto spaghetti
integrali perché che fai, prepari la
carbonara con tanto di uova e pecorino, e
non ci metti gli spaghetti integrali?
Tutto molto coerente, però ci sta dai.
Diciamo che questa è una versione
innovativa e un po' più light della
tradizionale, siete d'accordo?
In ogni caso mentre gli spaghetti
cuociono, è giunto il momento più atteso
e allo stesso tempo temuto da chiunque
cucini una carbonara:
bisogna preparare la crema all'uovo. E
qui è molto facile sbagliare. Prendete
una ciotola e separate i tuorli dagli
albumi. Non gettate gli albumi, potete
realizzare qualsiasi altra ricetta con
loro. Invece, prendete soltanto i tuorli e
metteteli nella ciotola. Ok, io devo
perfezionare la mia tecnica, voi ne
conoscete una migliore per separare i
tuorli dagli albumi? Se si, fatemelo
sapere nei commenti perché sono un po' un
disastro.
In ogni caso,
sbattete i tuorli con il pecorino, un
pizzico di sale e del pepe.
Per completare, emulsionate con un
mestolo di acqua di cottura, sarà quello
che renderà la vostra crema più cremosa.
Non avevo a disposizione un mestolo e
così ci ho messo circa 5 cucchiai di
acqua di cottura.
Quindi a cottura al dente ultimata,
scolate gli spaghetti conservando un po'
di acqua di cottura. Versate gli
spaghetti nella padella con l'olio delle
zucchine e fateli saltare un po'. Spegnete
il fornello e aggiungeteci le zucchine e
anche la crema di uovo
e mescolate in maniera uniforme.
Se fosse necessario, mantecate con un po'
dell'acqua di cottura che avevate
conservato in precedenza.
Potete quindi impiattare ricordando di
aggiungerci del pepe e del pecorino per
decorazione.
Buon appetito!

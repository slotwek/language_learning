WEBVTT
Kind: captions
Language: it
Ciao a tutti e bentornati su LearnAmo!
Dopo il successo del video dedicato alle 
espressioni con la preposizione "a"...
Se non sapete di che cosa sto parlando, 
correte a guardare quel video, dopo aver
finito di guardare questo. Ho pensato di
realizzare un video dedicato a tutte le
espressioni italiane, più comuni, con la
preposizione "di".
Chiaramente, come sempre, sceglierò quelle
più utilizzate da noi italiani nella
vita di tutti i giorni. E mi raccomando,
segnatevele da qualche parte e provate a
utilizzarle attivamente quando parlate
in italiano, così che il vostro italiano
possa subito risultare più naturale.
-Restate con me.
-Ci sono anch'io!
Cominciamo subito con la prima
espressione:
"di proposito"
Cominciamo con il botto... boom!
Cominciamo con il botto, perché la prima
espressione ha ben due significati.
Può significare:
consapevolmente,
apposta, proprio con l'intenzione di
farlo.
Scusa, ma che ci fai
con gli occhiali da sole
in casa? Hai dimenticato di toglierli?
Ma no! Li indosso di proposito. Mi fanno
sentire più...
diva.
Tu sei strana.
Ma "di proposito" può anche
significare:
seriamente, d'impegno. 
Vi piace il mio quadro? Volevo
assolutamente finirlo entro la fine
dell'anno,
così mi sono messa di proposito e ce
l'ho fatta!
Spero che un giorno lo appendano al
Louvre.
"Di getto". Questa espressione
significa: di impulso, speditamente.
Cioè: velocemente, senza
interruzione.
Se non avrò successo
nell'arte, lo avrò sicuramente
nella poesia. Questa mattina, per esempio,
ho avuto un'ispirazione e ho scritto
questa poesia, di getto, in due minuti,
mentre bevevo il caffè.
Sentiamo
In questa casa...
...freddo...
...come il mio cuore
Ma che è 'sta cagata?
"Di petto". Questa espressione si usa
soprattutto con il verbo prendere:
prendere qualcosa di petto; o con il
verbo affrontare: affrontare qualcosa di
petto.
Oggi, in ufficio, avevamo dimenticato di
comprare i muffin che un nostro cliente
cinese molto importante mangia sempre
prima delle riunioni. Quando lui è
arrivato,
tutti si sono preoccupati. Allora io ho
preso di petto la situazione e ho
risolto il problema con un colpo di
-...genio. Cioè, cosa hai fatto?
-Gli ho offerto
un panettone, che era sotto il nostro
albero di natale, e gli ho detto che
avevamo preparato per lui un grande
muffin, perché lui era un grande cliente.
Io...
non ho parole.
"Di pancia". Fare qualcosa di pancia
significa farla istintivamente, senza
pensarci su. Si può anche utilizzare in
un senso un po'
dispregiativo, per indicare qualcosa che
viene fatto in maniera completamente
irrazionale.
Mentre navigavo sul sito di LearnAmo
collection, avevo capito che dovevo
assolutamente
acquistare qualcosa, e così, di pancia, ho
scelto questa borraccia, perché è
fighissima, proprio come me. Non siete
d'accordo?
Cioè, voglio dire...
"Di scorta". Una cosa di scorta è una cosa
che si compra e si tiene da parte, di
riserva, perché al momento non serve, ma è
utile averla, per usarla nel momento di
necessità.
Quando viaggio, porto sempre con me due
paia di occhiali da sole: uno lo indosso
e l'altro lo tengo di scorta, perché non
si sa mai, si potrebbero sempre rompere e
io non so vivere senza.
"Di peso". Anche questa espressione ha due
significati.
Nel primo significato indica: senza
trascinare o senza far toccare per terra,
tenendo
completamente sollevato. E si usa
soprattutto con i verbi come prendere,
sollevare.
Per esempio, io prendo di peso la mia
borraccia e la metto qui.
Era pesantissima. Nel secondo significato,
invece, indica: senza opporre resistenza.
Usato, in questo caso, soprattutto con
verbi come: cadere
gettarsi.
"Quando rientro a casa dal lavoro,
sono stanchissima così mi getto di peso
sul divano e ci rimango per almeno 10
minuti, prima di fare qualsiasi altra
cosa".
"Di merda"
Questa espressione è molto molto
informale, colloquiale,
direi anche un po' volgare
quindi utilizzatela solo quando
siete tra persone che conoscete molto
bene, tra amici, tra familiari. Il suo
significato
cambia in base a come la si usa. In
riferimento a nomi, significa: pessimo, di
scarsa qualità, che non vale niente.
Che sciarpa di merda, da dove l'hai
-...comprata? È orrenda.
-È alla moda, l'ho...
pagata 500 euro: c'è ancora il cartellino.
In riferimento a verbi, invece, significa:
malissimo.
Ieri, alla festa di Gianluca, ho bevuto
troppi cocktail...
oggi mi sento di merda,
che mal di testa.
"Di tutto rispetto".
Una cosa di tutto rispetto è una cosa
molto
apprezzabile, che merita stima e notevole
considerazione.
Di solito io non amo i biscotti delle
sottomarche, ma devo ammettere che questi
sono di tutto rispetto.
La mia dieta, però, non ne sarà felice.
"Di fretta". Fare qualcosa di fretta
significa farla con la necessità di
finire presto, il prima possibile, perché
sia qualcos'altro da fare.
Devo finire di bere il mio latte di
fretta, perché la mia lezione di spagnolo
comincia ora, sono in ritardo.
"Di tutto punto" significa:
perfettamente, molto accuratamente,
curato in ogni dettaglio.
Dove vai vestita così di tutto punto?
Da nessuna parte,
devo fare qualche selfie per i miei
social, così che possa aumentare il
numero dei miei follower e dei miei like.
"Di nascosto". Questo significa:
segretamente, senza che nessuno se ne
accorga o lo sappia.
Ho preso di nascosto le pantofole di
Graziana, volete vederle? Sono orrende.
E, infine, l'espressione "di fatto", che ha
ben tre significati, e chiudiamo col
botto... boom!
Come aggettivo,
significa:
sostanziale, effettivo.
Un recente provvedimento di fatto, nel
mio ufficio, ci vieta di indossare
abbigliamento colorato, che esagerazione!
In riferimento a una coppia, "coppia di
fatto", indica che la loro unione non è
ufficializzata dal matrimonio, ma è
comunque riconosciuta dalla legge, in
base al criterio della convivenza
duratura e non temporanea.
Per esempio, Ryan Gosling ed Eva Mendes.
Loro sono una coppia di fatto,
però che belli che sono!
Ancora, può essere utilizzata come
locuzione avverbiale, cioè, in parole,
povere, con i verbi, e in questo caso
significa: in realtà,
effettivamente, in sostanza,
evidentemente.
Di fatto, sono molto stanca. Gente, è stato
un piacere, ma io me ne vado a letto."
"Mi lasci così? Grazie eh... grazie."
In ogni caso, per fortuna il video era
quasi finito e io vi ricordo che se
volete ancora più
espressioni, non dimenticate di dare
un'occhiata al video sulle espressioni
che hanno a che vedere con il cibo.
Adesso mi è venuta un po' fame, penso che
andrò a cenare. In ogni caso, trovate il
video in alto nella card o giù nella
descrizione.
Se invece cercate un qualsiasi altro
argomento di grammatica o di cultura
italiana, non dimenticate di passare dal
nostro sito Learnamo.com
e, se ancora non lo avete fatto, non
dimenticate di seguire Learnamo anche
su instagram, su facebook, su twitter, su
pinterest e su tik tok e di iscrivervi al
canale telegram. Se il video vi è
piaciuto, lasciate un bel mi piace e
iscrivetevi al canale youtube. Io e
forse anche Anna Grazia,
vi aspetto in un nuovo video. Ciao, ciao!

WEBVTT
Kind: captions
Language: it
"I giocatori si buttarono a terra". Cosa
significa? Significa che ogni giocatore 
butta se stesso a terra? Oppure c'è una
azione bidirezionale? Uno butta a terra 
l'altro e viceversa? 
Bisogna chiarirlo, dicendo per esempio: "i
giocatori buttarono se stessi a terra",
riflessivo diretto, o "i giocatori si
buttarono a terra l'un l'altro", forma
reciproca. Ciao a tutti e bentornati
su LearnAmo. In questo video andremo a
parlare di un argomento di grammatica
molto molto importante che sono sicura
che tutti voi avrete incontrato almeno
dieci volte nel vostro apprendimento
dell'italiano. E sto parlando di quei
verbi che vengono generalmente definiti
come riflessivi. Come per esempio "lavarsi",
"salutarsi", "allontanarsi" e via dicendo.
Ebbene, sapete che ci sono tante
differenze anche all'interno della
categoria dei verbi riflessivi? E già, ma
non vi preoccupate perché in questo
video le andremo a vedere tutte e in più
vi mostrerò tantissimi esempi, così che
possiate capire come e quando
utilizzarli. Siete pronti? Bando alle
ciance, cominciamo! Sotto il nome di verbi
riflessivi in realtà possiamo trovare
moltissimi diversi tipi di verbi che
sono sicuramente riflessivi ma che hanno
delle caratteristiche differenti tra
loro. Per esempio, il verbo "lavarsi"
non si può mettere sullo stesso piano
del verbo "aspettarsi".
Sul serio? Sul serio! Ma non temete,
l'Accademia della Crusca, il supremo ente
della lingua italiana,
ci viene in aiuto e ci aiuta a chiarire
meglio una volta per tutte questa
suddivisione. Innanzitutto l'Accademia
della Crusca ci dice che esiste una
macro categoria che comprende al suo
interno tutti questi verbi, e cioè la
macro categoria dei verbi pronominali.
Per verbi pronominali intendiamo verbi
accompagnati da un pronome, e nel caso
dei verbi riflessivi questo pronome è
proprio un pronome riflessivo. Per
intenderci, la parolina "sì" che viene
sempre posposta all'infinito, "lavarsi",
"aspettarsi", e che ovviamente poi quando
si va a coniugare il verbo nelle varie
persone cambia: "mi", "ti", "si", "ci", "vi", "si".
Ovviamente in questa macro categoria ci
sono delle sub categorie.
Abbiamo infatti i verbi riflessivi, come
"lavarsi", e i verbi reciproci, come
"abbracciarsi". E all'interno della sub
categoria dei verbi riflessivi ci sono
ancora, verbi riflessivi diretti e verbi
riflessivi indiretti. Tranquilli,
tranquilli, basta con queste nozioni
grammaticali che sembrano una lingua
sconosciuta e andiamo a vedere in
sostanza cosa significa tutto questo che
vi ho appena detto.
Dunque, parlando appunto dei verbi
riflessivi, abbiamo visto che si dividono
in due gruppi: diretti e indiretti.
Ma cosa significa? Ebbene, quando abbiamo
a che fare con i verbi riflessivi
diretti, possiamo sempre
sostituire il pronome riflessivo (mi,ti,si,
ci,vi,si)  con le formulette "me stesso", "te
stesso", "se stesso", "noi stessi", "voi stessi",
"se stessi". Questo perché il pronome
corrisponde davvero all'oggetto diretto
del verbo. Vediamo alcuni esempi.
"Io mi lavo" significa "io lavo", chi? "Me
stessa". "Tu ti asciughi" significa "tu
asciughi",chi? "Te stesso". "Lei si è iscritta",
cioè "lei ha iscritto
se stessa". I verbi riflessivi diretti più
comuni sono: abbuffarsi, alzarsi,
asciugarsi, bagnarsi, evolversi, fermarsi,
infiltrarsi, iscriversi, lavarsi,
rilassarsi, sedersi, svegliarsi. Per i
verbi riflessivi indiretti invece, questa
regola non vale. Infatti in questo caso,
con questi verbi, il pronome riflessivo
non è complemento oggetto, non è oggetto
diretto del verbo, e per questo non può
essere sostituito da "me stesso", "te stesso"
e così via.
Anzi, qualche volta questi verbi prendono
un altro oggetto diretto. Vediamo alcuni
esempi.
"Io mi aspetto grandi cose da te", come
vedete in questo caso il verbo
"aspettarsi" contiene
il pronome riflessivo e infatti lo
utilizziamo quando coniughiamo il verbo,
"io mi aspetto". Ma l'oggetto del verbo
"aspettarsi" non è "me stesso" bensì "grandi
cose". E per questo che io non posso mai
dire "io aspetto me stesso grandi cose da
te".
Altri esempi con verbi riflessivi
indiretti possono essere: "tu ti penti di
averlo fatto",
"lei si ribella alle nostre decisioni".
I verbi riflessivi indiretti più comuni
utilizzati sono: accorgersi, addormentarsi,
ammalarsi, arrendersi, aspettarsi,
chiamarsi, fidarsi, impossessarsi,
incavolarsi (o la sua forma più volgare
"incazzarsi"),  mettersi, pentirsi, prendersi,
procurarsi, ribellarsi, ricordarsi,
sentirsi. E i verbi reciproci invece? I
verbi reciproci esprimono un'azione
compiuta
allo stesso tempo da due soggetti
diversi, l'uno nei confronti dell'altro.
Un po come un'azione in due sensi, primo
senso, secondo senso. Vediamo degli esempi.
"I due bambini si abbracciano",
questo significa che il bambino numero
1 abbraccia il bambino numero 2, e allo
stesso tempo il bambino numero 2
abbraccia il bambino numero 1. Oppure,
"Marta e Giorgio si amano",
stessa cosa, Marta ama Giorgio e allo
stesso tempo Giorgio ama Marta. In alcuni
verbi reciproci, come questi che abbiamo
appena visto, "abbracciarsi" e "amarsi", il
pronome riflessivo esprime l'oggetto
diretto perché il verbo di base,
"abbracciare" o "amare", è un verbo
transitivo, che quindi prende l'oggetto
diretto.
Ebbene, in questi casi il pronome
riflessivo, quindi l'oggetto diretto, può
anche essere accompagnato da espressioni
come: "l'un l'altro", "a vicenda",
"scambievolmente", ecc..
Anche se queste, ovviamente, non sono
necessarie. Quindi avremo per esempio: "i
due bambini si abbracciano l'un l'altro"
oppure, "Marta e Giorgio si amano a
vicenda".
In altri casi però, nei verbi reciproci
il pronome riflessivo non esprime
l'oggetto diretto, bensì un oggetto
indiretto.
Questo perché il verbo di base è un
verbo che prende l'oggetto indiretto.
Ebbene, in questi casi si potrebbe
aggiungere anche l'espressione "l'un
l'altro", ma questa dovrebbe sempre essere
accompagnata da una preposizione, quella
che richiede il verbo. In particolare
metteremmo la preposizione tra le due
parole, tra "l'un" e "l'altro".
Vediamo alcuni esempi: "io e Giulio non ci
scriviamo più". Ovviamente qui il verbo e
"scriversi", ma noi diciamo "scrivere
a qualcuno", quindi significa "io scrivo a
Giulio, Giulio scrive a me". In questo caso
posso utilizzare l'espressione "l'un
l'altro" ma questa dovrà essere
accompagnata dalla preposizione "a", perché
il verbo "scrivere" prende la preposizione
"a". Per esempio, "Io e Giulio non scriviamo
più l'uno all'altro". O ancora, "Marco e
Giulia si sono detti ti amo". Dire "a
qualcuno", ancora una volta un verbo che
prende un oggetto indiretto. Quindi
possiamo dire: "Marco e Giulia hanno detto
l'uno all'altra
'ti amo' ". Se invece vogliamo aggiungere a
questi verbi reciproci le espressioni "a
vicenda" o "scambievolmente", non succede
nulla, non dovremo aggiungere alcuna
preposizione. Per esempio: "Matteo e Sofia
non si parlano più" o "Matteo e Sofia non
si parlano più a vicenda". Attenzione però,
in alcuni casi aggiungere espressioni
come "a vicenda" o "l'un l'altro" (con o
senza preposizione) è necessario per
evitare equivoci e per chiarire se il
verbo in questione è utilizzato nella
forma riflessiva o reciproca. Non mi
credete?
Vediamo alcuni esempi. Se io vi dico: "gli
spettatori si chiedevano cosa sarebbe
successo", cosa significa? Chi chiedeva a
chi? Ogni singolo spettatore faceva la
domanda a se stesso? Prima possibilità.
Oppure ogni spettatore faceva la domanda
al suo vicino e il vicino faceva la domanda
a lui? Seconda possibilità.
In questo caso quindi, sarebbe opportuno
chiarire
sempre se si tratta di oggetto diretto, e
quindi di forma riflessiva semplice, o se
invece si tratta di forma reciproca,
aggiungendo "l'un l'altro". Per esempio,
potremmo dire "gli spettatori chiedevano
a se stessi cosa sarebbe successo",
e qui non ci sono equivoci. E' chiaro che
il verbo è in forma riflessiva.
Oppure, "gli spettatori chiedevano gli uni
agli altri
cosa sarebbe successo", e anche in questo
caso non ci sono equivoci. È chiaro che
il verbo è in forma reciproca.
Ma vediamo un altro esempio: "i giocatori
si buttarono a terra", cosa significa?
Significa che ogni giocatore butta se
stesso a terra? Oppure c'è un'azione
bidirezionale? Uno butta a terra l'altro
e viceversa?
Bisogna chiarirlo, dicendo per esempio: "i
giocatori buttarono se stessi a terra"
riflessivo diretto, o "i giocatori si
buttarono a terra l'un l'altro", forma
reciproca. Ricordatevi quindi di
aggiungere sempre queste piccole
espressioni, così che la persona che
avete di fronte possa capire bene quello
che state dicendo e quello che volete
comunicare. Ma vediamo in conclusione
degli esempi per ricapitolare, saranno
tutti insieme sullo schermo, così che
possiate vedere, mettere a confronto i
tre diversi tipi di verbi riflessivi.
Eccoli qui! Verbi riflessivi diretti: "Luca
si siede al tavolo" (Luca siede se stesso
al tavolo) ,
"Giorgia si alza in piedi"
(Giorgia alza se stessa in piedi) . Verbi
riflessivi indiretti: "ogni tanto si
ricorda di me",
"questa volta mi sono presa una bella
sbandata", "non si è mai pentito di avertelo
detto". Verbi reciproci:
"non ricordo la prima volta che ci siamo
incontrati (l'uno con l'altro),
"i miei genitori si sono separati (l'uno
dall'altra).
Ebbene, questa era veramente l'ultima
informazione che avevo bisogno di darvi
prima di lasciarvi. Siamo giunti alla
fine del video, ma come vedete i verbi
riflessivi sono veramente tantissimi e
si usano molto soprattutto nella lingua
quotidiana, nella lingua parlata. È per
questo che è molto importante poterli
riconoscere, ma anche poterli conoscere
bene e perché no, utilizzarli
correttamente.
Spero che vi siate divertiti e spero
anche di essermi spiegata bene.
Non dimenticatevi di scrivere alcune
frasi nei commenti utilizzando questi
verbi riflessivi. Inoltre, se vi state
chiedendo dove potete trovare tutte le
altre lezioni di grammatica e di cultura
italiana,
la risposta è molto semplice: sul nostro
sito www.learnamo.com, quindi passate a
dare un'occhiata. Troverete tutte le
risposte alle vostre domande.
E se per caso vi siete persi il video in
cui vi spiego quando utilizzare e quando
non utilizzare l'articolo con i nomi
italiani, una lezione importantissima che
crea sempre problemi, allora potete
andare a vederla
adesso, in questo momento, perché la
potete trovare qui in alto nella card
o giù nella descrizione. Non dimenticate
inoltre di seguire LearnAmo anche su
Instagram, su Facebook, su Twitter, su Tik
Tok, su Pinterest. Noi ci rivedremo
prestissimo in un altro video,
ciao!!

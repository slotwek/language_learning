WEBVTT
Kind: captions
Language: it
"Ci" 
o "ne", 
questo è il dilemma. Ciao a tutti e
bentornati su LearnAmo. Eh già questo è un bel
dilemma per tutti gli stranieri che
studiano l'italiano: devo usare "ci" o devo
usare "ne"? A cosa servono queste due
particelle? Cosa esprimono? Come si usano?
State per scoprire tutte le risposte a
queste domande in questo video e
cercherò di rendere la spiegazione
chiara e breve, solo 10 minuti. Proviamo!
Dunque, la loro funzione principale è
quella di sostituire parole o intere
parti di una frase così da evitare
ripetizioni inutili.
Vengono generalmente collocate prima del
verbo tranne, come sicuramente sapete, se
il verbo è al gerundio o al participio o
all'infinito, in questi casi vanno messe
dopo il verbo, formando una sola parola.
Queste due particelle pronominali
possono esprimere molte cose e possono
assumere varie funzioni e vari
significati. Vediamo prima "ne" e poi
passiamo a "ci", pronti?
La particella "ne" può
assumere una funzione partitiva. Cosa
significa? Significa che indica una parte
di una quantità, di un tutto, oppure,
nessuna quantità. In questo caso, quindi, è
sempre seguita da un numero, quindi quel
"ne" sta un po' ad indicare "di qualcosa",
una parte "di qualcosa".
Prendo cinque
cioccolatini. Ne prendo cinque.
Assaggia un po'
di torta.
Assaggiane un po'.
Mancano molti
documenti.
Ne mancano molti.
Non voglio del miele.
Non ne voglio.
Luca ha cinque fratelli ma
io non ne ho nessuno.
Attenzione! In
questo caso, quindi con questa funzione,
se si usa il "ne" con un participio
passato, quindi per esempio con i tempi
composti,
bisognerà coniugare proprio il
participio passato in genere e numero
con il sostantivo
sostituito da "ne".
Quante valigie hai
portato? Ne ho portata una sola.
Quanti
gelati hai mangiato? Ne ho mangiati tre.
Ho molti amici ma oggi non ne ho invitato
nessuno.
La particella "ne" può anche
sostituire
"di qualcosa" o "di qualcuno".
Se hai
mangiato i biscotti, dimmi che pensi dei
biscotti. Se hai mangiato i biscotti,
dimmi che ne pensi.
Ho guardato il film
horror ma non ho avuto paura del film
horror. Ho guardato il film horror ma non
ne ho avuto paura.
Dopo aver licenziato
Lucrezia, il suo capo si è reso conto di
aver bisogno di Lucrezia. Dopo aver
licenziato Lucrezia, il suo capo si è
reso conto di averne bisogno.
Oppure, "ne" sostituisce "da qualcosa" o "da
qualcuno".
So che è una situazione difficile ma
sono certa che riuscirai a uscire da
questa situazione difficile.
So che è una situazione difficile ma
sono certa che riuscirai a uscirne.
Appena ha conosciuto Stefania, è rimasto
affascinato da Stefania. Appena ha
conosciuto Stefania, ne è rimasto
affascinato.
Ricevo spesso domande del
tipo: "Come faccio a sapere se "ne"
sostituisce "di" oppure "da"? Ebbene, tutto
dipende sempre dal verbo, quindi dovete
sempre chiedervi quale preposizione il
verbo regge. Invece, "ci" può essere un
pronome riflessivo per la prima persona
plurale: noi.
Quando siamo in vacanza ci
svegliamo sempre molto tardi.
Non ci
vediamo da molto tempo ma ci
incontreremo di nuovo dopodomani.
"Ci" può essere un pronome personale
complemento
diretto o indiretto, sempre per la prima
persona plurale. Quindi può sostituire
"noi" come oggetto diretto o "a noi".
Paolo
ha accompagnato me e mia sorella
all'aeroporto. Paolo ci ha accompagnato
all'aeroporto.
Mia nonna ha sempre dato
buoni consigli a me e ai miei cugini. Mia
nonna ci ha sempre dato buoni consigli.
"Ci" può anche indicare un luogo, può
sostituire quindi "qui","lì", "in questo luogo",
"in quel luogo".
Vado a Torino domani. Ci
vado domani.
Non stiamo mai in casa il
sabato sera. Non ci stiamo mai il sabato
sera.
Con chi sei andato alle Hawaii l'anno
scorso? Con chi ci sei andato l'anno
scorso?
Ma "ci" può anche essere utilizzato
come particella pronominale per
sostituire "a qualcosa".
Hai pensato a un piano? Ci hai pensato?
Non fare caso alle sue parole. Non farci
caso.
Prova a cucinare il pollo. Ci prova.
Ancora, "ci" può sostituire "con qualcuno o
qualcosa".
Parlo sempre con mia sorella. Ci parlo
sempre.
Non giocavo spesso con le bambole.
Non ci giocavo spesso.
"Ci" può anche
sostituire "su qualcuno o qualcosa".
Scommetto 10 euro su questo fatto. Ci
scommetto 10 euro.
Possiamo contare su di
lui. Possiamo contarci.
"Ci" può sostituire anche "in qualcuno" o
"in qualcosa".
Non crede in Dio. Non ci
crede.
Lea è cascata nello scherzo. Lea ci
è cascata.
"Ci", però, come particella può
anche essere utilizzata per formare i
cosiddetti "verbi pronominali". Si tratta
chiaramente di verbi ai quali viene
aggiunta la particella "ci", soltanto o
anche un altro pronome, e quei verbi,
chiaramente, cambiano il loro significato
originale, quindi si formano delle nuove
parole. Quindi, in questi casi, quello è il
ruolo di "ci", andare a cambiare il
significato originale del verbo a cui si
aggiunge per formarne uno nuovo con il
suo proprio significato.
Ma "ci" non sostituisce davvero nulla, è il
caso di: esserci, metterci, volerci, farcela,
avercela, vederci.
Per andare da Roma a
Milano in treno ci vogliono quattro ore.
Non ci vedo più dalla fame!
L'hai offesa
così tanto che ce l'ha ancora con te!
Non
ce la faccio più!
Sul tavolo della cucina
ci sono 10 piatti.
Com'è andata? Spero che adesso queste due
particelle siano più chiare per voi, ma
fatemi sapere nei commenti se avete
altri dubbi o altre domande proprio
riguardo "ci" e "ne" così magari posso
realizzare una seconda parte di questo
video. Vi ricordo poi che noi abbiamo
realizzato già video individuali per
quanto riguarda "ne" e per quanto riguarda
"ci". Se volete dare un'occhiata a quei
video, li trovate nella descrizione,
in descrizione.
Invece, se cercate una spiegazione breve
ma chiara e completa sui pronomi
composti, quindi quando utilizzare
pronomi diretti e indiretti insieme
nella stessa frase, non dimenticate di
guardare il video dedicato proprio a
quell'argomento che potete trovare, come
sempre, qui in alto nella card o giù in
descrizione. Per tutti gli altri 
contenuti di grammatica o di cultura
italiana, potete passare dal nostro sito
learnamo.com.
Ovviamente, se ancora non lo
avete fatto, seguite LearnAmo su
Instagram, su Facebook, su Twitter, su
Pinterest, su TikTok e su Telegram. Non
dimenticate anche di iscrivervi al
canale, se ancora non l'avete fatto, e
lasciare tanti tanti mi piace che ci
aiutano moltissimo.
Con questo è tutto, io
vi saluto e vi aspetto prestissimo in un
nuovo video. Ciao ciao!

WEBVTT
Kind: captions
Language: it
Ciao a tutti e bentornati
su LearnAmo. La sentite questa atmosfera un
po' fiabesca? No? Ebbene, giochiamo un po'
con la fantasia. Immaginiamo questa
atmosfera fiabesca perché in questo
video vi parlerò di alcune espressioni
italiane che, in qualche modo, c'entrano
con il mondo delle fiabe ma che vengono
utilizzate nell'italiano di tutti i
giorni, soprattutto nei contesti più
informali. Restate là!
Cominciamo con LA BELLA ADDORMENTATA.
Chi è 'La bella addormentata'? Una delle
principesse delle fiabe più amate, sicuramente.
E sto parlando di Aurora, che
cade in un sonno profondo in attesa del
suo principe. Quando però utilizziamo
queste parole nella vita di tutti i
giorni ci riferiamo a una persona molto
calma, tranquilla, forse troppo, che è
quasi sempre con la testa tra le nuvole,
nel suo proprio mondo e che, quindi, troppo
spesso, non si rende conto di ciò che
succede intorno a lei e, quindi, anche di
eventuali pericoli. Che stai facendo lì
come la bella
addormentata? Svegliati, c'è ancora tanto
lavoro da fare. C'ERA UNA VOLTA C'era
una volta è la classica espressione con
cui cominciano le fiabe in italiano.
Utilizzata però nel quotidiano serve per
introdurre un racconto e sottolineare
che si tratta di qualcosa che è
successo molto tempo fa, in un tempo
indefinito, molto generico. Ah, c'era una
volta un mondo senza cellulari in cui
non era possibile contattare una persona
se questa non si trovava a casa. Sembra
preistoria eppure sono solo alcuni anni fa.
E VISSERO PER SEMPRE FELICI E
CONTENTI Se quella precedente era la
classica espressione con cui cominciano
le fiabe in italiano, questa è la
classica espressione con cui terminano
le fiabe in italiano, almeno quelle che
hanno un lieto fine. Nella vita di tutti
i giorni invece la si utilizza per
indicare la conclusione di un evento, di
una relazione, una conclusione positiva,
felice, molto ottimista. Matteo e Sara si
erano conosciuti al liceo ma poi si sono
persi di vista. Un paio di anni fa si
sono ritrovati per caso in Giappone e
hanno passato una settimana insieme. Nel
giro di due mesi hanno deciso di andare
a vivere insieme e di sposarsi... e vissero
felici e contenti. LA GALLINA DALLE UOVA D'ORO Questa espressione fa riferimento
a una favola di Esopo. Un uomo aveva una
gallina che ogni giorno produceva un
uovo d'oro. Non accontentandosi però
decise di ucciderla sperando di trovare
al suo interno molto più oro ma, invece,
si trattava di una gallina come le altre
e lui perse una buona fonte di ricchezza.
Nella vita quotidiana è utilizzata in
riferimento a una persona, a un'attività
o a una condizione che si rivela essere
molto molto redditizia, capace di portare
tanto denaro. Marco ha trovato la gallina
dalle uova d'oro: sua moglie è la figlia
di un milionario imprenditore della
città.
MORALE DELLA FAVOLA La morale è un
messaggio contenuto in una favola con lo
scopo di dare un insegnamento e
consigliare un comportamento corretto.
L'espressione è utilizzata molto nella
vita di tutti i giorni in modo scherzoso
per dare le conclusioni di qualcosa.
Eravamo andati a letto tardi la sera
prima, avevamo bevuto un po', la mattina la
sveglia non ha suonato e il cellulare
nel frattempo si era scaricato. Morale
della favola: abbiamo perso il treno e
abbiamo dovuto aspettare quello del
giorno dopo. RAPERONZOLO Raperonzolo è la
famosissima principessa dai capelli
lunghissimi protagonista di una fiaba.
Usare
'Raperonzolo' nella vita di tutti i giorni
in riferimento a una persona significa
che quella persona ha dei capelli molto
belli, lunghi, forti, folti. Che bei capelli!
Sembri Raperonzolo! Cosa fai per
mantenerli così forti? BIANCANEVE Anche
lei è una famosissima principessa delle
fiabe, in particolare famosa per la sua
pelle, il suo volto molto molto chiaro,
quasi bianco come la neve. Da qui il suo
nome. Detta oggiorno
in riferimento a qualcuno significa che
quella persona ha una
carnagione molto chiara oppure che è
particolarmente pallida. Miriam si
abbronza difficilmente, sembra proprio
Biancaneve. LA PRINCIPESSA SUL PISELLO
Anche lei è la protagonista di una fiaba
per bambini, proprio come le due
precedenti. La principessa della storia
era stata sottoposta a un test per
vedere se fosse davvero una principessa
perché lei diceva di esserlo ma nessuno
le credeva. Cos'era questo test? Doveva
dormire con 20 materassi e 20 cuscini
sotto ai quali era stato messo un
pisello. La sua identità  di principessa
fu confermata quando il mattino seguente
dichiarò di aver dormito male perché
nonostante i cuscini e i materassi
sentiva qualcosa di duro e fastidioso.
Fu confermato che si
trattava di una principessa perché solo
una principessa poteva avere una tale
sensibilità. Quando è usata oggi però
nella vita di tutti i giorni tende a
denigrare e sminuire l'atteggiamento
snob,
presuntuoso, arrogante,
altezzoso. Eccola, è arrivata la
principessa sul pisello! Nascondete tutto,
prima che cominci a commentare e a dare
i suoi giudizi non richiesti! LUPUS IN FABULA Questa espressione, chiaramente
latina, deriva dal fatto che il lupo sia
uno dei personaggi più ricorrenti e
presenti nelle favole. Si tratta
oggigiorno di un modo proverbiale
utilizzato per riferirsi a qualcuno di
cui si stava parlando poco prima o
proprio in quel momento e che è appena
arrivato. In italiano esiste anche
un'altra espressione simile per dire la
stessa cosa che è "Parli del diavolo e
spuntano le corna".
Ah Paolo ha sbagliato tutto il progetto...
Ora come glielo diciamo che deve rifarlo
da zero? Oh, lupus in fabula! Eccolo che
arriva! Allora chi glielo dice? DA FAVOLA
Usare questa espressione in riferimento
a qualcuno o qualcosa
significa particolarmente bello,
fantastico, incredibile,
sensazionale. Quello di Marco e Sofia è
stato davvero un matrimonio da favola!
Tutto era perfetto, dal cibo ai fiori
alle parole degli sposi, che hanno fatto
commuovere tutti! IL PRINCIPE AZZURRO
Conosciamo tutti il principe azzurro non
è vero? Il famoso protagonista delle
fiabe che arriva su un cavallo bianco
per salvare la principessa in difficoltà.
Questa espressione può essere
utilizzata anche nella vita di tutti i
giorni per riferirsi a un uomo
particolarmente bello, elegante, gentile,
affascinante. Però può anche essere
utilizzata in senso ironico per
riferirsi a un uomo che crede di essere
così ma che in realtà  non lo è molto.
Carla ha finalmente trovato il principe
azzurro: il suo fidanzato sembra proprio
una brava persona.
CENERENTOLA Cenerentola è la
protagonista famosissima dell'omonima
fiaba che il giorno del ballo deve
tornare a casa prima di mezzanotte,
orario in cui l'incantesimo svanirà. In
genere, oggigiorno si utilizza questa
espressione in modo scherzoso tra amici
per indicare quella persona che deve
sempre tornare a casa presto o comunque
prima degli altri. Perché fai sempre la
Cenerentola di turno? Ormai vivi da sola,
non devi più rispettare gli orari dei
tuoi genitori.
Rimani ancora un po' con noi! Ci stiamo
divertendo. E voi vi siete divertiti con
queste espressioni? Spero che possiate
cominciare a utilizzarle nelle vostre
simpatico che ho realizzato recentemente
sulle traduzioni italiane dei titoli di
film stranieri che qualche volta proprio
non c'entrano
nulla con il titolo originale, che potete
trovare come sempre qui in alto nella
card o giù in descrizione e se vi va
potete anche scrivere un bel commento
utilizzando almeno una delle espressioni
che abbiamo visto in questo video. Se
invece cercate un qualsiasi altro
argomento di grammatica o di cultura
italiana sapete già  cosa fare: passare
dal nostro sito learnamo.com. Non
dimenticate anche di seguire LearnAmo su
Instagram, su Facebook, su Twitter, su
Pinterest, su TikTok e su Telegram per
tutti gli altri contenuti esclusivi. Se
il video vi è piaciuto lasciate un bel
Mi piace come sempre e non dimenticate
anche di iscrivervi al canale se ancora
non l'avete fatto. Io vi saluto e vi

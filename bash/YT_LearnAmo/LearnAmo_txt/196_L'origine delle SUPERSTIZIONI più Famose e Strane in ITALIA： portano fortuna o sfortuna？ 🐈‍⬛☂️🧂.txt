WEBVTT
Kind: captions
Language: it
Sembrerebbe, secondo una credenza
popolare italiana, che quando un gatto 
nero ci attraversa la strada 
questo porta sfortuna. 
Ciao a tutti e bentornati su LearnAmo!
Si sa, noi italiani tra le altre cose,
siamo anche un tantino scaramantici,
anche se non lo vogliamo ammettere ma
sono sicura che tutti gli italiani
almeno una volta nella vita hanno
pensato: ’’ma allora è vero che questo porta
fortuna’’ o ’’ma allora è vero che quello
porta sfortuna’’. Ebbene, in questo
video vi parlerò delle superstizioni più
diffuse in Italia e cioè quelle credenze,
più o meno fondate, che ci portano a
comportarci in un determinato modo
al fine di attrarre la fortuna e
allontanare la sfortuna.
Chiaramente ci sono tantissime
superstizioni un po’ personali, come per
esempio quelle persone che quando devono
fare un esame o un colloquio di lavoro
tendono a indossare sempre la stessa
maglietta o lo stesso colore o una
collana, insomma un oggetto portafortuna
personale, ma ci sono anche altrettante
superstizioni che invece sono valide un
po’ per tutti e che, volente o nolente, un
po’ tutti rispettano anche inconsciamente.
In questo video andremo a vedere proprio
quelle, quindi cominciamo! Eh già, una delle
superstizioni più diffuse in Italia è
quella secondo cui aprire un ombrello in
un posto chiuso porti sfortuna. C'è chi
pensa che aprire un ombrello in un luogo
chiuso porti tanti anni di sfortuna e
chi invece pensa che porti semplicemente
la pioggia. Ma non stupitevi se quando
siete all'interno e decidete di aprire
l'ombrello tutti vi guarderanno male.
La seconda superstizione riguarda lui, il
cappello.
Secondo alcuni, infatti, mettere un
cappello sul letto porterebbe sfortuna.
Devo dire che questa superstizione non è
così diffusa come quella che abbiamo
appena visto e che è forse un po’ più
presente nel sud Italia.
Sembrerebbe infatti che lasciare un
cappello sul letto porti sfortuna per il
semplice fatto che ricorda quello che
faceva un po’ il sacerdote quando dava
gli ultimi riti a una persona in punto
di morte. Soprattutto nel passato, infatti,
i sacerdoti tendevano a indossare un
cappello che poggiavano sul letto prima
di visitare il morente. Un altro gesto
che la maggior parte di noi tende a fare
involontariamente è evitare di passare
sotto scale o ponteggi.
Ora lo si può fare per due motivi: sia
per superstizione sia perché
semplicemente non ci si fida di questi
aggeggi, di questi strumenti che per loro
natura potrebbero facilmente cadere o
meglio caderci addosso.
È per questo che per le strade in Italia
vi capiterà molto frequentemente di
vedere persone che di fronte a una scala
o a un ponteggio preferiscono girarci
intorno o addirittura attraversare la
strada piuttosto che passarci da sotto.
Un'altra superstizione riguarda proprio
i piedi e cioè alzarsi con il piede
sbagliato. In italiano, infatti, esiste
anche un'espressione idiomatica. Questa
mattina mi sono svegliato, mi sono alzato
con il piede sbagliato
e significa che mi sono svegliato di
cattivo umore.
Ebbene, questa espressione deriva proprio
da questa superstizione,
secondo la quale mettere per primo il
piede sinistro giù dal letto non sia
esattamente un buon modo per cominciare
la giornata. Il lato sinistro infatti è
da sempre associato al diavolo, alla
sfortuna e in generale al male. Per
questo quando ci si presenta, quando ci
si incontra, quando ci si saluta, anche
quando ci si scambia il segno di pace in
Chiesa, si utilizza sempre la mano destra
e mai la sinistra. E per la stessa
ragione e cioè perché si pensava che la
mano sinistra fosse la mano del diavolo
fino a qualche decennio fa, a scuola, i
bambini che tendevano a scrivere con la
mano sinistra, che quindi erano mancini,
venivano obbligati a utilizzare invece
la destra. Per fortuna questa pratica è
scomparsa però. Ancora un'altra
superstizione molto diffusa è quella di
mangiare lenticchie a capodanno.
Se avete già passato il capodanno in
Italia sicuramente lo saprete, infatti
durante la cena di San Silvestro e cioè
il 31 dicembre in ogni casa, ma anche in
ogni ristorante si mangiano le
lenticchie perché si dice portino soldi
e fortuna nel nuovo anno e nessuno si
tira indietro.
Insomma perché tirarsi indietro dalla
possibilità di diventare più ricchi e
più fortunati nel nuovo anno.
Male che vada rimarremo come siamo no?!
Non importa come siano cotte né con che
cosa siano accompagnate, l'importante è
mangiarne almeno un po’. Tentar non nuoce
e tra l'altro le lenticchie sono buone e
sono anche molto sane e utili per il
nostro organismo. Eh già, la prossima
credenza riguarda la scopa. Ebbene, dovete
sapere che se qualcuno sta spazzando il
pavimento vicino a voi fate attenzione
che non vi dia la scopa sui piedi, che
non vi spazi i piedi insomma altrimenti
non vi sposerete più.
Ok, per molti questa sarebbe una fortuna
e non una sfortuna, ma il mio dovere qui
è dirvi le cose come stanno quindi a voi
la scelta; se non volete rimanere zitelli
o zitelle a vita badate bene alla scopa
nelle vicinanze. La prossima
superstizione riguarda il brindisi.
Dovete sapere infatti che quando a un
tavolo si brinda a qualcosa
tutti, ma proprio tutti i presenti, devono
partecipare al brindisi e guai ad avere
il bicchiere vuoto.
Generalmente si brinda con del vino, con
della birra, con qualcosa di alcolico
ma se siete astemi, se per qualsiasi
motivo non volete bere dell'alcol quel
giorno, nessun problema
scegliete dell'acqua, dell'aranciata, del
succo di frutta, qualsiasi cosa purché il
vostro bicchiere sia pieno.
L'importante è sollevare il braccio e
fare cin cin e cioè far toccare il
proprio bicchiere contro quello degli
altri
possibilmente senza escludere nessuno e
possibilmente senza metterci troppa
forza rischiando di andare a rompere il
bicchiere o, non so, versare il liquido. Ma
sul brindisi le regole
sono finite qui. Dovete sapere infatti
che è opportuno non far toccare i
bicchieri durante il brindisi se questi
sono di carta o di plastica.
C'è poi anche chi batte sul tavolo il
proprio bicchiere una o due volte prima
di bere. E ancora un'altra cosa
fondamentale se volete evitare la
sfortuna, dovete assolutamente bere
almeno un sorso dopo aver fatto il
brindisi e se non lo farete
preparatevi a ricevere delle occhiatacce
o degli sguardi preoccupati.
Insomma, se dovete fare un brindisi con
degli italiani vi consiglio di portarli
degli appunti
nel caso in cui dimentichiate qualche
regola. Ma sono sicura che dopo un paio
di feste, tutto sarà naturale anche per
voi. Cin Cin! Ancora una superstizione tutta
partenopea che però da Napoli si è
diffusa anche in tutta l'Italia, riguarda
lui, il sale. Dovete sapere infatti che
secondo la credenza se il sale si
rovescia, questo è sinonimo di grande
sfortuna. Ma non vi preoccupate perché
per questa c'è una soluzione,
infatti, se il vostro contenitore di sale
si dovessero rovesciare sul tavolo vi
basterà prendere alcuni chicchi e
lanciarli dietro di voi,
così avrete cacciato via la sfortuna.
Ma per capire perché il sale, e proprio
il sale sia oggetto di così tante
attenzioni
bisogna tornare indietro all'antica Roma,
dove infatti il sale non era l'oggettino
insignificante, banale, scontato che noi
oggi pensiamo, era invece un prodotto di
lusso tanto da essere utilizzato come
forma di pagamento per i soldati.
Pensate infatti che proprio da qui che
deriva il termine salario e cioè
stipendio.
Rimanendo nell'ambito della cucina, c'è
anche un'altra superstizione legata
all'aglio, secondo una credenza molto
diffusa soprattutto nel sud Italia
l'aglio è un vero e proprio antidoto
contro i vampiri.
Infatti, oltre alle sue molteplici
proprietà nutrizionali, tra cui anche la
capacità di tenere lontano il
raffreddore,
sembrerebbe che aiuti a scacciare queste
creature un po’ malvagie. Perciò è molto,
molto frequente vedere dei mazzetti di
aglio appesi fuori dalle case, quindi
qualora doveste vedermi alcuni non vi
preoccupate e soprattutto non pensate che
quello sia un negozio di alimentari, non
lo è, è semplicemente una casa di una
persona un po’ superstiziosa. Non vi
preoccupate, non mi sto controllando il
trucco, cioè sì anche, ma dovete sapere
che la prossima superstizione è legata a
lui, allo specchio.
Sono curiosa di sapere se vi è mai
capitato, se sì scrivetelo nei commenti
ma sembrerebbe che rompere uno specchio
equivalga a sette anni
di sfortuna. Vi è mai capitato?!
Ci sono stati sette anni di sfortuna per
voi?!
Fatemelo sapere nei commenti. Sappiate
però che se il vostro specchio si rompe,
mi dispiace, non c'è nessuna soluzione a
questo problema
quindi no, non vi servirà a nulla
raccogliere dei pezzetti e lanciarli
dietro di voi. Mi dispiace! Quanti di voi
hanno uno o più gatti come animali
domestici?!
Di che colore hanno il loro pelo?
Se la risposta è nero,
attenzione! Perché?! Perché sembrerebbe,
secondo una credenza popolare italiana,
che quando un gatto nero ci attraversa
la strada
questo porta sfortuna.
Lo so, lo so alcune superstizioni sono un
po’ demenziali
ma sì, ci sono molte persone che credono
a questo e quindi preferiscono girare
svoltare subito a destra o a sinistra
piuttosto che passare laddove il povero
gattino innocente ha tracciato la linea
immaginaria, attraversando innocentemente
la strada. Questa particolare credenza e
superstizione deriva dal Medioevo quando
i cavalli si spaventavano moltissimo nel
vedere, durante la notte, gli occhi gialli
dei gatti neri ed è per questo che si
iniziò a sviluppare la convinzione
secondo cui i gatti neri fossero gli
animali del diavolo.
Insomma, vale davvero la pena allungare
il proprio tragitto soltanto per evitare
un gatto nero,
a voi la scelta. Non è finita qua, c'è
ancora un'altra superstizione di cui vi
voglio parlare
e questa riguarda l'espressione ’’In bocca
al lupo’’. In Italia, infatti, se si vuole
augurare buona fortuna a qualcuno gli si
dice ’’in bocca al lupo’’.
Non chiedetemi il perché, e attenzione
perché quella persona deve assolutamente
rispondere
’’Crepi il lupo’’ altrimenti l'augurio non
vale.
Al giorno d'oggi, però, grazie
all'aumentata sensibilità generale nei
confronti degli animali è molto
frequente sentire anche come risposta
’’Viva il lupo’’, perché insomma
fondamentalmente dire ’’Crepi il lupo’’
significa mi auguro che il lupo muoia o
e altri simboli di buona fortuna molto
comuni in Italia sono anche il
quadrifoglio, la coccinella e il gufo e
io da buona italiana che si rispetti li
ho tutti: quadrifoglio, coccinella e gufo.
Ma eccoci arrivati alla fine di questo
video.
Ovviamente io vi ho svelato un po’ le
superstizioni degli italiani, anche le
mie superstizioni,
adesso è il vostro turno perché chi mi
conosce lo sa, io sono tanto tanto
curiosa. Quindi fatemi sapere nei
commenti cosa fate per attrarre un po’ di
fortuna e per allontanare la sfortuna.
Avete dei rituali tipici nel vostro
Paese?
Avete dei rituali che valgono soltanto
per voi? Sono super, super curiosa
fatemelo sapere. Se invece volete
approfondire la questione del povero
lupo dell'espressione ’’In bocca al lupo’’
dovete sapere che sul nostro canale c'è
un video dedicato proprio a questo
argomento. Come sempre il link è qui in
alto nella card o giù nella descrizione.
’’Viva il lupo’’. Se invece avete bisogno di
fare un po’ un ripasso generale della
grammatica, o se avete voglia di fare
degli esercizi su qualche argomento che
vi crea ancora delle difficoltà
non dimenticate di passare dal nostro
sito learnamo.com dove ci sono
tutte le spiegazioni di cui avete
bisogno
e non dimenticate anche di seguire LearnAmo
anche su Instagram, su Facebook, su Twitter,
su TikTok e su Pinterest. Noi ci
rivedremo prestissimo qui su YouTube con
un nuovo video.
Ciao.
[Musica] 

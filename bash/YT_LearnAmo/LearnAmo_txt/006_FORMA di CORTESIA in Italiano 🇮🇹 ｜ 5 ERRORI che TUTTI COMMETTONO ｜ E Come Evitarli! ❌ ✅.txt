WEBVTT
Kind: captions
Language: it
Ciao a tutti e bentornati su LearnAmo! La
tanto temuta forma di cortesia... “Lei”, “La”,
“Voi”: che disastro! Ebbene, in questo video
proverò a fare chiarezza, una volta per
tutte, sui cinque dubbi che tutti gli
stranieri hanno riguardo proprio la
forma di cortesia in italiano. Cominciamo!
No, non è vero! Prima di cominciare, una
premessa: il pronome di cortesia in
italiano è solo ed esclusivamente “Lei” e
non “Voi”. Il “Voi” era usato durante il
Fascismo e basta. Anche se potrebbe
capitarvi di sentirlo ancora un po' nel
sud dell'Italia, è solo tra persone di
una certa età, come retaggio del passato.
Ma, a parte questo, non si usa, quindi
dimenticatelo! Concentratevi solo sul
“Lei”. Vediamo il primo
dubbio. Molti stranieri si chiedono: “Ma
quando devo utilizzare questa forma di
cortesia in Italia?” Ebbene, nel Bel Paese,
le persone utilizzano la forma
colloquiale “TU” con la famiglia, gli amici,
i colleghi, le persone più giovani e,
in generale, quando si vuole creare
un'atmosfera
amichevole. Invece la forma di cortesia
“LEI” è utilizzata in contesti più formali,
soprattutto in determinate circostanze:
in luoghi pubblici, con il personale,
quindi negozi, uffici, alberghi, ristoranti,
banche e così via; con persone di
riguardo:
un medico, un avvocato, un professore, un capo,
un presidente; con persone più grandi che
non si conosce bene; con
sconosciuti, soprattutto se più grandi,
per esempio: su un treno con la persona
accanto a noi, o in un ristorante con le
persone che stanno mangiando al tavolo a
fianco. Se poi si vuole passare dal “Lei”
al “Tu”, si può fare tranquillamente: basta
chiedere, dicendo cose come “Può darmi del
“Tu”, non c'è problema!”, “Posso darle del “Tu”?”,
“Possiamo darci del “Tu”, se non le
dispiace!”. Gli italiani saranno pazienti e
gentili con voi anche se sbagliate la
forma di cortesia o se vi dimenticate
completamente di utilizzarla? Ovviamente
sì! Ma se la usate, farete ovviamente più
bella figura e aumenterà la vostra
autostima. Quindi perché non
provarci? Che fare di questo pronome “Lei”?
Per esempio, se voglio far passare prima
qualcuno devo dire “Vada” o “Vada Lei”, “Vada…
Lei”, “Lei vada”?
Ebbene, molto spesso, come accade con
tutti gli altri pronomi personali
soggetto (“io, tu, lui, lei, noi”, per
intenderci) si può anche
omettere, cioè si può anche non metterlo
e lasciarlo
sottinteso. Non si rischia così di fare
confusione con la terza persona
singolare “lui/lei”? No, in realtà no, perché
dal contesto è chiaro se stiamo parlando di
una terza persona non presente o se
invece stiamo parlando direttamente al
nostro interlocutore, alla persona in
questione, in un contesto formale. Quindi
possiamo dire direttamente al nostro
interlocutore cose come “Salve signora
Facchetti, come sta?” invece di “Come sta
Lei?”; “Prego vada pure” invece di “Vada Lei
pure” o “Lei vada pure”; o ancora “Dottor
Rossi, cosa mi suggerisce di fare per le
mie continue
emicranie?”. Possiamo, tuttavia, esplicitare
il pronome di cortesia “Lei” quando
abbiamo bisogno di far risaltare il
soggetto, di dargli più enfasi o di fare
un confronto con qualcun altro. “La
ringrazio per avermi chiamato. Io sto
bene, e Lei come sta?”. “Io sto bene, Lei come
sta?”. “Credo che potremmo firmare questo
accordo entro la fine del mese. Che ne
pensa Lei?”. Quindi io credo questo, ma Lei?
Voglio sapere quale sia la sua opinione.
“Lei, “la”, “le”… che confusione! Allora,
chiariamo: “Lei” è il pronome di cortesia
con funzione di soggetto. “Che ne pensa
Lei?”, “Lei come sta?” e così via. Però
chiaramente avremo anche bisogno dei
pronomi oggetto e, in questo caso, per
quanto riguarda i pronomi oggetto nella
forma di cortesia, ce ne sono due: “LE” e “LA”.
Sono intercambiabili? Assolutamente no. E
per questo creano molta
confusione tra gli stranieri.
Ma come fare per capire quando
utilizzare uno e quando utilizzare
l'altro? In realtà è molto semplice.
Vediamo questi due esempi: “Cara signora
Bianchi, Le racconto come sono andati i
fatti”, “Cara signora Bianchi, La ringrazio
per il pensiero gentile”. Perché ho usato
“Le” in una frase e “La”
nell'altra? Perché dipende dal verbo. Se
il verbo regge un complemento oggetto
diretto, allora useremo “La” che è proprio
il pronome di cortesia per un oggetto
diretto. Se invece il verbo regge un
complemento indiretto, allora useremo “Le”
che è proprio il pronome di cortesia per
un oggetto
indiretto. Io ho usato “Le” con il verbo
“raccontare”
perché è sempre “raccontare A qualcuno”;
invece ho usato “La” con “ringraziare”
perché è sempre “ringraziare qualcuno”.
Vediamo un altro paio di esempi: “Posso
offrirLe un caffè, signor Calmi?”, “Vorrei
salutarLa se fosse possibile, signor Milo”.
Stesso ragionamento: “offrire A qualcuno”,
“salutare
qualcuno”. La questione dell'accordo del
participio degli aggettivi è sempre
molto delicata. È chiaro e abbiamo
chiarito che, per la forma di cortesia, i
pronomi da utilizzare sono “Lei”, “Le” e “La”,
che poi sono gli stessi pronomi soggetto,
oggetto diretto e oggetto indiretto per
la terza persona singolare
femminile. “Io saluto Marta” “Io la
saluto”. “Marta è bella” “Lei è bella”. “Io
telefono a Marta” “Io le
telefono”. Ma nel caso della forma di
cortesia utilizzeremo i pronomi “Lei”, “Le” e
“La” sia al maschile che al femminile.
“Posso offrirLE un caffè, signor Calmi?”
“Posso offrirLE un caffè, signora
Gozzi?” Ma appunto, cosa succede invece con
gli aggettivi e con i participi passati
per quanto riguarda l'accordo al
maschile o al femminile, in base a chi
abbiamo
davanti? Cioè, se mi riferisco a un uomo,
cosa succede? Devo comunque fare
l'accordo al femminile perché sto
utilizzando “Lei” come pronome? La risposta
è no! A differenza dei pronomi che
rimangono sempre invariati, l'accordo con
eventuali aggettivi e participi passati
si fa a seconda del sesso
dell'interlocutore. Quindi diremo “Grazie
avvocato Rossi, è stato davvero tanto
bravo”. “Grazie signora Fini, è stata
davvero tanto brava”. Un uomo, una
donna. Cosa succede con le maiuscole? La
convenzione, quindi regola generalmente
accettata da tutti, vuole che si
utilizzino le maiuscole nello scritto
con i pronomi di cortesia per
distinguerli dagli altri, quelli di terza
persona singolare femminile. Chiaramente
si deve essere coerenti e mantenere la
lettera maiuscola in tutto il testo, con
ogni pronome di cortesia, anche se si
trova annesso a un'altra parola. Non solo!
Si utilizzerà la lettera maiuscola anche
con aggettivi e pronomi possessivi
riferiti al nostro interlocutore. Vediamo
un esempio per chiarire meglio. “Gentile
dottor Sabini, Le scrivo per informarLa
che la Sua proposta è stata accettata. Mi
hanno riferito che Lei era un po'
scettico sul nostro operato: sono pronta
a rispondere a qualsiasi Suo dubbio o
domanda, qualora lo necessitasse. Se Le fa
piacere, può anche visitare il nostro
sito web per leggere le recensioni di
altri partner con cui lavoriamo. Affinché
Lei possa saperne di più, Le mando in
allegato anche la storia della nostra
società, al fine di dimostrarLe chi siamo
e quanto è grande la nostra passione.
In attesa di una Sua gentile risposta La
saluto cordialmente”. La gente capirà il
vostro testo anche se utilizzate la
lettera minuscola invece della maiuscola?
Quasi certamente, perché sarà chiaro dal
contesto. Ma se veramente avete bisogno
di scrivere un testo, un’email, un
documento ufficiale importante, allora
sarà meglio
usarla. Vuoi migliorare il tuo italiano
con l'aiuto di insegnanti madrelingua?
Prova “Italiano intensivo”, il nostro corso
di lingua italiana ideato per
permetterti di esercitarti e studiare online
con i nostri professori qualificati. Le
lezioni sono individuali e fatte su
misura per te. In più, ti offriamo la
massima comodità possibile, l'orario e il
giorno delle lezioni lo scegli tu! Scopri
di più, clicca sul link che trovi in
descrizione e inizia a studiare con i nostri
insegnanti! Spero di aver chiarito tutti
i dubbi riguardo alla forma di cortesia,
ma se ne doveste avere ancora degli
altri, per favore, fatemelo sapere nei
commenti così posso realizzare una
seconda parte di questo video, perché so
molto bene che la forma di cortesia non
è facile per gli stranieri che stanno
apprendendo l'italiano. Detto questo, se
volete fare un approfondimento riguardo
un po' la storia e l'uso della forma di
cortesia in italiano, potete guardare il
video dedicato proprio a questo
argomento che trovate come sempre qui in
alto nella card o giù in descrizione. Vi
ricordo che se il video vi è piaciuto
potete aiutarci con un bel “Mi piace” e
iscrivervi al canale, se ancora non lo
avete fatto. Se invece cercate un
qualsiasi altro argomento di grammatica
o di cultura italiana, potete passare dal
nostro sito learnamo.com e non
dimenticate anche di seguire LearnAmo su
Instagram, su Facebook, su Twitter, su
Pinterest, su TikTok e su Telegram. Potete
trovarci ovunque, ci farà molto piacere!
Con questo è tutto. Io vi saluto ma vi
aspetto prestissimo in un nuovo video!

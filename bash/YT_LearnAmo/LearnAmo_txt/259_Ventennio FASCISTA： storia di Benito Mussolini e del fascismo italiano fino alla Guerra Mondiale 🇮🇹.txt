WEBVTT
Kind: captions
Language: it
Ciao a tutti e bentornati su LearnAmo! In questo video, a differenza degli altri che ho pubblicato finora,
avrò un tono leggermente più serio, perché infatti andrò a parlarvi di uno dei momenti più delicati e
drammatici della storia italiana: il ventennio fascista.
Cercherò di dirvi tutto il necessario affinché possiate conoscere meglio questo periodo della storia d'Italia
ma senza annoiarvi troppo.
Vedremo quindi: quali sono le origini del movimento politico noto come "fascismo"; un'analisi della figura di Mussolini,
leader di questo movimento;
come ha fatto l'Italia nel Novecento a ritrovarsi completamente
catapultata in una dittatura totalitaria
e in una Guerra Mondiale. Ma prima di tutto:
sigla!
La Prima Guerra Mondiale aveva lasciato l'Italia... con le pezze al c***,
con un territorio devastato dai combattimenti e una profonda crisi economica e sociale,
soprattutto a causa delle crescenti disoccupazione e inflazione,
che colpivano soprattutto impiegati, contadini e operai.
E cosa accade di solito in contesti simili? Si crea un casino della madonna.
E ovviamente si creò anche in Italia: cominciarono quindi tutta una serie di manifestazioni,
scioperi, proteste e rivolte,
caratterizzate anche dall'occupazione delle fabbriche,
per ottenere aumenti sugli stipendi e misure per contrastare l'aumento dei prezzi.
Non a caso, in Italia, gli anni 1919 e 1920
vengono ricordati come "biennio rosso".
Nel frattempo, a Milano, nel 1919,
un certo Benito Mussolini
tra un aperitivo e l'altro, un bel gioco... si fa qualche spritz di troppo e...
fonda i Fasci di Combattimento,
il movimento politico che, due anni dopo, nel 1921,
darà origine al Fascismo.
E mo' so' cazzi!
Il fascismo, tutt'altro che pacato e tranquillo
si caratterizzava principalmente per l'uso della violenza contro tutti gli oppositori politici
I fascisti, infatti, si riunivano in squadre
riconoscibili dalla tipica camicia nera e terrorizzavano e umiliavano qualsiasi avversario,
cantando loro "La Camisa Negra" di Juanes.
Tengo, tengo la camisa negra,
Porque negra tengo el alma
Yo por ti perdí la calma
Y casi pierdo hasta mi cama
come on, come on, come on baby
Alquanto meschino, no?
Eppure, proprio questo atteggiamento
cominciava a convincere alcuni che il fascismo avrebbe potuto placare le rivolte delle classi basse
e creare ordine nel Paese.
Perciò nel 1921 i fascisti entrarono per la prima volta in Parlamento con 35 deputati.
Ma, secondo voi, questo poteva essere sufficiente per soddisfare la loro sete di potere?
Ovviamente no! A loro non bastava mica avere un ruolo marginale nella politica dell'allora Regno d'Italia.
Quindi, cosa fecero? Si fecero una bella passeggiata.
Eh già! Infatti nel 1922
organizzarono la famosa Marcia su Roma, una manifestazione durante la quale circa 25.000 fascisti...
Cosa?! Erano già diventati 25.000?!
...occuparono stazioni e strade della capitale nel tentativo di ottenere le dimissioni del Primo Ministro Luigi Facta
e ottenere la guida politica del Regno.
Vitto'! Qua devi fare qualcosa!
La gente a Roma non ce la fa più a sentire questi fascisti cantare "tengo la camisa negra"!
Non ti preoccupare, ci penso io!
Hey Benito, come stai?
Ascolta, puoi fare un salto a Roma che parliamo di quel problemino della marcia?
Facta se la fece un po' sotto, quindi chiese a Vittorio Emanuele III di bloccare l'avanzata fascista
usando l'esercito, ma il re, per non coinvolgere l'esercito e causare scontri violenti,
convocò a Roma Benito Mussolini, che nel frattempo era rimasto comodamente a Milano, e lo incaricò di formare un nuovo governo
nonostante avesse pochissimi deputati.
Mmmh, è stato facile dai!
Nel 1922 iniziò dunque il potere di Benito Mussolini, il quale rimarrà alla guida del Regno d'Italia fino al 1943
con il titolo di "duce".
"Duce" significa "guida", "condottiero", e viene dal latino "dux".
Nella Roma antica era un titolo onorifico concesso a capi militari vittoriosi o a funzionari civili
ampiamente benemeriti.
Oggi, però, non viene più utilizzato
perché è rimasto associato alla figura di Mussolini.
Il fascismo iniziò da subito a governare l'Italia usando il pugno di ferro:
chiunque si opponesse al regime fascista faceva una brutta fine.
Nel 1924 le nuove elezioni furono vinte dal fascismo
falsificando i risultati elettorali.
Ma possibile che nessuno se ne accorse?!
Alcuni se ne accorsero, come per esempio il deputato Giacomo Matteotti,
il quale denunciò apertamente le violenze e gli imbrogli dei fascisti per vincere le elezioni del 1924.
Ah, meno male! Sicuramente questo portò a qualcosa di buono!
Ehm... no, perché Matteotti verrà assassinato.
Merda!
Il suo discorso, carico di accuse, è sicuramente rimasto nella storia dell'Italia
soprattutto la celebre frase che avrebbe detto ai suoi compagni al termine:
"Io, il mio discorso l'ho fatto. Ora voi preparate il discorso funebre per me."
Quello di Matteotti non era il primo omicidio dei fascisti, ma fu quello che creò maggior scalpore
dal momento che si trattava di un deputato.
In ogni caso, nel 1925, Mussolini,
ancora avido di potere, decise di optare definitivamente per la dittatura.
Una dittatura è un regime politico caratterizzato dall'accentramento del potere nelle mani di un'unica persona: il dittatore.
E come lo fa?
Emanando le cosiddette "Leggi fascistissime".
Che fantasia coi nomi!
In sintesi, le Leggi fascistissime stabilivano che:
Il partito nazionale fascista era l'unico partito ammesso;
il Capo del Governo doveva rispondere del proprio operato solo al Re d'Italia e non più al Parlamento;
Il Gran Consiglio del Fascismo, presieduto da Mussolini, era l'organo supremo dello Stato;
tutte le associazioni di cittadini dovevano essere sottoposte al controllo della polizia;
gli unici sindacati riconosciuti erano quelli fascisti e qualsiasi sciopero era proibito;
tutta la stampa doveva essere sottoposta a controllo e qualsiasi contenuto contro il fascismo doveva essere censurato;
tutti i funzionari pubblici che non giuravano fedeltà al regime dovevano essere allontanati.
Infine, le Leggi Fascistissime
obbligavano tutti ad acquistare le magliette LearnAmo Collection,
proprio come quella che oggi sto indossando io.
Ah, ma questa non è una brutta cosa!
Infatti potete acquistarle anche voi nel nostro negozio online, LearnAmo Collection. Il link è nella descrizione!
Uno degli aspetti tipici del fascismo era il suo modo di ottenere il consenso e l'approvazione del popolo forzatamente,
dando quindi vita a uno dei primi esempi di regime totalitario.
E qual è il modo più efficace di convincere qualcuno di qualcosa?
Metterglielo continuamente sotto gli occhi e nelle orecchie!
Quindi, la popolazione italiana era costantemente bombardata di propaganda fascista,
a lavoro, a scuola, in televisione, alla radio, al cinema, eccetera eccetera.
La propaganda fascista cercava di esaltare in ogni modo il regime fascista e la figura di Mussolini
soprattutto attraverso richiami e riferimenti alla gloria dell'Impero romano, del quale il fascismo si considerava erede.
Lo stesso nome "fascismo" faceva riferimento ai fasci,
bastoni composti da 30 verghe e una scure,
usati dagli antichi "littori", ossia le guardie del corpo dei magistrati romani.
Mussolini, inoltre, aveva capito l'importanza del sostegno della Chiesa cattolica.
Per questo, nel 1929 firmò i cosiddetti Patti Lateranensi con la Santa Sede.
Secondo questi patti, la religione cattolica diventava religione di Stato e materia di insegnamento nelle scuole
e al Papa veniva riconosciuta l'area attorno alla Basilica di San Pietro.
Qualche anno più tardi, sempre con l'obiettivo di riportare l'Italia agli antichi splendori del grande Impero romano,
Mussolini, con molta nonchalance, senza alcuna dichiarazione di guerra,
attaccò l'Etiopia nel 1935.
L'esercito entrò con difficoltà, ma comunque, nel 1936 riuscì a conquistare la capitale.
L'Etiopia con la Somalia e l'Eritrea andarono a costituire l'Africa Orientale Italiana.
Mussolini, a questo punto, iniziò a vantarsi di aver dato all'Italia un vero e proprio impero.
Okay... Se lo dici tu...
Contemporaneamente, Mussolini si avvicinò al dittatore tedesco Adolf Hitler, e per dimostrare il loro legame
stipularono accordi noti come l'Asse Roma-Berlino e successivamente il Patto d'Acciaio.
I nazisti e fascisti avevano molto in comune e Hitler ammirava molto Mussolini, e viceversa.
Questa alleanza portò Mussolini a emanare nel 1938
le Leggi razziali, con le quali si escludevano le persone di religione ebraica dalla società:
non potevano frequentare luoghi pubblici e scuole italiane, sposare gente di nazionalità italiana, eccetera.
L'Italia avrà anche un ruolo attivo nell'olocausto,
deportando molti ebrei verso i campi di concentramento.
E... con questo è tutto!
Ah no, non è vero!
Come se tutto questo non bastasse, nel 1940
l'Italia entrò nella Seconda Guerra Mondiale al fianco della Germania e del Giappone,
partecipando al conflitto armato che ha causato più morti nella storia dell'umanità.
Ma che cazzo ha combinato sto stronzo?!
Maledetto me che l'ho convocato a Roma! Va beh, sapete che vi dico?
A questo punto vi consiglio vivamente di guardare anche il video sull'Unità d'Italia,
così capirete come ha fatto uno come me a diventare re!
Se invece state studiando l'italiano e avete bisogno di ripassare un po' di grammatica
allora vi consiglio di dare un'occhiata al nostro sito www.learnamo.com
con tutte le lezioni di italiano e gli esercizi gratuiti realizzati da Graziana... e Rocco.
E non dimenticate di seguire LearnAmo anche su Instagram, su Facebook e su Twitter.
Tutti I link sono nella descrizione. Io vi saluto, ma ci rivedremo prestissimo. Ciao!

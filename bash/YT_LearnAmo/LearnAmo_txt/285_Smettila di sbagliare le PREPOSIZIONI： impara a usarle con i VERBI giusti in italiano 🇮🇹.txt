WEBVTT
Kind: captions
Language: it
Ciao a tutti e bentornati su LearnAmo!
Verbi e Preposizioni: due parole che farebbero rabbrividire
qualsiasi studente straniero di Italiano! Per non parlare, poi, di quando bisogna scegliere la preposizione
giusta in base al verbo: non conosco
nessuno che le azzecca tutte!
Si dice: "PROVARE A fare" o "PROVARE DI fare"? E con "cercare" si usa "di" o "a"?
"CERCARE DI fare",  "CERCARE A fare"?
Mi piacerebbe potervi dire che ci sono delle regole per sapere, in maniera
inequivocabile, quale proposizione utilizzare con un determinato verbo... ma purtroppo non è così.
In questo video, quindi, vi riassumerò I verbi principali, cioè quelli utilizzati più spesso, con le loro rispettive
preposizioni. Avete carta e penna, no? [sigla]
Prima di cominciare, voglio chiarire che in questo video parleremo di quei verbi che reggono una preposizione e un altro verbo che va
all'infinito, secondo quindi la struttura: verbo + preposizione + verbo.
Cominciamo con i verbi che reggono la preposizione: DI + infinito.
Accettare: "Il mio capo ha accettato DI DARMI un aumento a partire dal mese prossimo".
Accontentarsi: "Non ci accontentiamo DI GUADAGNARE 1.000 euro, noi vogliamo essere ricchi!"
Ammettere: "Finalmente dopo un litigio di due ore ha ammesso DI AVER SBAGLIATO".
Augurare/ Augurarsi: "Ti auguro DI TROVARE  la tua anima gemella e DI VIVERE una vita felice",
"Mi auguro DI STARE meglio domani così posso partecipare al vostro matrimonio".
Cercare: "Hanno cercato DI FERMARLO, ma non ha voluto sentire ragioni".
Chiedere: "Non ti chiedo DI PERDONARE, ma solo DI CAPIRE le sue azioni".
Credere: "Crediamo DI SAPERE la ragione per cui lei non è venuta alla festa".
Decidere: "Ho deciso DI DARGLI una seconda possibilità".
Dimenticarsi: "Mi sono dimenticata DI SPEGNERE le luci quando sono uscita di casa".
Dire: "Gli ho detto DI ANDARE via per il suo bene".
Dispiacere: "Gli dispiaceva DI non AVER COMPRATO dei fiori per sua madre".
Dubitare: "Dubitiamo DI ESSERE all'altezza di questa situazione: ci serve aiuto".
Evitare: "Evitiamo DI PARLARE di questo argomento in futuro".
Fingere: "Fingeremo DI non CONOSCERLO durante il colloquio".
Finire: "Ho appena finito DI LAVORARE al nuovo progetto: è pronto!"
Minacciare: "Ha minacciato DI DIRE tutta la verità alla polizia".
Ordinare: "Ci hanno ordinato DI TENERE la bocca chiusa".
Pensare: "Penso DI DOVER andare dal medico per questo dolore".
Permettere/ Proibire: "Ci hanno permesso DI VEDERLO, ma ci hanno proibito DI PARLARGLI".
Promettere: "Ti ha promesso DI VENIRE stasera?"
Ricordarsi: "Si è appena ricordato DI ESSERE allergico ai pistacchi".
Ripetere: "La professoressa ci ripete sempre DI PRATICARE l'Italiano il più possibile".
Rischiare: "Ho rischiato DI ROMPERMI un braccio per recuperare la palla sull'albero".
Sapere: "Lei sa DI ESSERE più simpatica di sua sorella".
Smettere: "Smetti DI PARLARE per favore!"
Sperare: "Sperano DI FARE una vacanza tutti insieme quest'estate".
Stancarsi: "Mi sono stancata DI ASPETTARE: ci andrò senza di lei".
Temere: "Temo DI ESSERE ripetitivo, ma ho bisogno di sapere cosa ne pensi.."
Terminare: "Se terminate presto DI FARE i compiti, potrete giocare!"
Occorre, adesso, fare una piccola precisazione.
A eccezione di: "augurare", "chiedere", "dire",
"ordinare", "permettere", "proibire", "ricordare",
"ripetere", che reggono sempre DI + infinito,
tutti i verbi di questa lista sono seguiti dalla forma DI + infinito,
soltanto se il soggetto è lo stesso.
Per esempio: "Crediamo DI AVERE ragione".
Stessa cosa per:
"Ho promesso DI non PRENDERE una multa".
Se il soggetto è diverso, dovremo usare la struttura: CHE + verbo coniugato!
Per esempio: "Crediamo CHE voi ABBIATE ragione".
Oppure: "Ho promesso CHE non AVREMMO PRESO una multa".
Tutto chiaro fin qui? Procediamo!
Anche il verbo "essere" può essere seguito dalla costruzione DI + infinito, ma solo se
accompagnato da un aggettivo che esprime sentimenti.
In questo caso DI + infinito indica la causa per cui si prova quel determinato sentimento.
Per esempio: essere felice/ lieto/ contento.
"Sono felice DI CONOSCERE tua sorella!"
"Siamo lieti DI VEDERE che state bene!"
"Era contenta DI AVERTI PARLATO del suo nuovo lavoro".
Essere fiero/ orgoglioso.
"Siamo fieri DI FARE parte del vostro team!"
"È orgogliosa DI MOSTRARE a tutti il suo lavoro".
Essere triste/ preoccupato.
"Siamo tristi DI ASCOLTARE la brutta notizia"
Sono preoccupati DI non RIUSCIRE a pagare l'affitto".
Anche in questo caso, vale quanto detto prima:
usiamo DI + infinito se il soggetto è lo stesso,
mentre usiamo CHE + verbo coniugato se i soggetti sono diversi. Per esempio:
"Sono felice CHE VI SPOSERETE l'anno prossimo!"
"Siamo contenti CHE ABBIANO TROVATO una casa nuova".
Adesso, invece, passiamo a vedere quali sono i verbi che reggono: A + infinito.
Abituarsi: "Mi sono abituato AD ANDARE a letto presto".
Accompagnare: "Ho accompagnato i turisti A VISITARE la piazza della città".
Aiutare: "L' ho appena aiutata A SISTEMARE il suo armadio".
Andare: "Non siamo ancora andati A FARE la spesa".
Arrivare: "Non sono ancora arrivati A DARSI del tu!"
Cominciare/ Iniziare: "Ho cominciato A SCRIVERE un libro quando loro hanno iniziato A LAVORARE".
Continuare: "Avete continuato A SCAMBIARVI messaggi anche dopo la lite?"
Imparare: "Ho imparato A CUCINARE grazie a mia nonna".
Insegnare: "Vi sto insegnando A USARE i verbi con le giuste preposizioni" (spero)
Limitarsi: "Non ti limitare A SCRIVERGLI un messaggio: chiamalo!"
Mandare: "Ho mandato il bambino A LAVARSI i denti".
Mettersi: "Tutti si sono messi A RIDERE quando mi sono messa a cantare".
Provare: "Se vuoi dimagrire prova A MANGIARE più verdure".
Rimanere/ Restare: "Non restare A GUARDARE!
Aiutaci a rimanere A VENDERE qui!"
Ricominciare: "Hai ricominciato A FUMARE? Fa male alla tua salute!"
Riuscire: "Non riesco A CAMMINARE perché ho dolore al piede".
Uscire: "Esci A FARE due passi?"
Venire: "Vengo A PRENDERTI alle 6 per andare al cinema!"
State prendendo appunti? Lo so, lo so... sono tanti i verbi da tenere a mente, ma non mollate: con la pratica sia di
conversazione, che di lettura e ascolto
diventeranno più naturali! E qual è l'unico corso al mondo che ti permette di praticare tutte queste abilità?
Beh, la risposta è ovvia:
Italiano in Contesto!
Italiano in Contesto ti permette di imparare l'Italiano in maniera
contestualizzata, attraverso video-lezioni ambientati in contesti reali.
Inoltre, Italiano in Contesto ti permette di mettere subito in pratica quanto appreso,
grazie ai suoi esercizi automatici e alla possibilità di commentare
chiedendo qualsiasi cosa ti passi per la mente:
dubbi, curiosità, informazioni
e ricevere risposta direttamente da me, nel giro di pochi minuti!
Non perdere altro tempo: finisci di vedere questa video-lezione e iscriviti a Italiano in Contesto!
Usando il codice coupon
QUARANTENA, riceverai il 60% di sconto al momento dell'iscrizione.
Il link è nella descrizione!
Adesso, voglio aprire una piccola parentesi per quanto riguarda PER + infinito.
Se questa struttura segue un verbo (anche se tra il verbo e tale struttura ci possono essere altri elementi della frase),
esprime un senso FINALE, cioè
l'obiettivo per cui si fa qualcosa.
Per esempio: "Merito ogni giorno PER ALLEVIARE lo stress".
"Comprerò tutti gli ingredienti PER PREPARARE la torta che ti piace tanto".
Infine, anche se sono consapevole che non è strettamente
pertinente con questa lezione,
vorrei parlarvi della preposizione DA.
Quando si usa questa preposizione? Ecco i casi: 1) dopo i verbi "difendere", "difendersi",
"ripararsi", "pretendere", "dipendere", seguita da un nome o un pronome.
Per esempio: "L' avvocato è riuscito a DIFENDERE l'imputato DALL' ACCUSA di omicidio".
"Sta per scoppiare una tempesta: dobbiamo trovare un posto per RIPARARCI DALLA PIOGGIA!"
"È ancora un bambino: non possiamo PRETENDERE troppo DA LUI!"
"Voglio trovare un buon lavoro così che io non debba più DIPENDERE DA NESSUNO".
2) dopo un nome o dopo i pronomi
indefiniti "niente", "qualcosa", "qualcuno",
"molto", "poco", seguita da un verbo all'infinito.
In questo caso, la forma assume un senso di dovere.
Per esempio: "Oggi non ho NIENTE DA FARE, quindi farò un pisolino",
cioè non ho niente che debba essere fatto.
"C'è QUALCOSA DA MANGIARE in frigo?",
cioè c'è qualcosa che debba essere mangiato?
"Non c'è NESSUNO DA VISITARE oggi,
dottore", cioè non c'è nessuno che debba essere visitato.
"È stato sicuramente un VIAGGIO DA RICORDARE",
cioè è stato sicuramente un viaggio che deve essere ricordato.
"Non penso che questo sia un buon LIBRO DA LEGGERE",
cioè non penso che questo sia un buon libro che debba essere letto.
Bene, questi erano i verbi e le rispettive
preposizioni più diffusi e che, allo stesso tempo, creano più
confusione tra gli studenti stranieri di Italiano. Adesso vi lascio un piccolo esercizio per
ripassare quello che avete imparato finora: farò apparire sullo schermo
un testo con degli spazi vuoti, in cui dovrete inserire la preposizione
giusta. Mi raccomando, cercate di farlo senza barare e cioè senza guardare agli appunti o senza tornare indietro
nel video!
Mi raccomando,
appena appare il testo mettete pausa al video perché dopo dieci secondi ci saranno le soluzioni.
Bene, con questo vi saluto! Fatemi poi sapere nei commenti come è andata e se vi è piaciuto questo video! Ciao!

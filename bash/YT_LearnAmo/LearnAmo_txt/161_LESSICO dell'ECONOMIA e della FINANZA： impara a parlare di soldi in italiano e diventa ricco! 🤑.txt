WEBVTT
Kind: captions
Language: it
Ciao a tutti e bentornati su LearnAmo.
L'argomento di questo video è... piuttosto 
complesso,
per questo ho deciso di chiedere aiuto
alla mia gemella, Anna Grazia, ve la
presento. 
Ciao a tutti sono Anna Grazia e no, non
sono la gemella di nessuno, perché io
sono unica e inimitabile.
Eh... sì... okay, vabbè. In ogni caso, ho deciso di
chiamarla perchè lei è un'esperta di
marketing, finanza ed economia ed ho
pensato che potrebbe aiutarmi a
presentarvi in questo video tutte quelle
parole, quelle espressioni italiane che
sono
importanti per poter parlare di economia
o di finanza con i madrelingua, o per
poter leggere articoli su questi temi in
italiano. Siete pronti?
Cominciamo!
Oggigiorno, il problema più doloroso
delle famiglie italiane è far quadrare
il bilancio a causa della precarietà del
lavoro. In più, come se non bastasse, il
budget destinato ai sussidi di
disoccupazione ha raggiunto i livelli
minimi. Purtroppo è vero, molte famiglie
italiane fanno fatica a raggiungere la
fine del mese. In ogni caso, vediamo un po'
il significato delle parole
economiche.
Il bilancio è la situazione finanziaria
attuale di una famiglia, di un'azienda, di
un governo in un determinato momento che
considera le entrate, cioè i soldi
guadagnati, i soldi che sono entrati
nelle casse, e le uscite, cioè i soldi che
vengono spesi.
Il budget invece, sì usiamo la parola
inglese, indica l'insieme delle risorse
finanziarie destinate per svolgere una
determinata attività.
I sussidi, invece, sono degli aiuti
economici che vengono dati a determinate
persone da parte di organizzazioni
specifiche o da parte del governo.
Cosa stai facendo?
Perché non stai lavorando?
Sto navigando sul sito di Louboutin. Vedi?
Voglio comprare questo paio di scarpe
col tacco, che belle!
Secondo i miei calcoli sono
completamente fuori dal tuo budget. Vai a
lavorare e forse, tra dieci anni, potrai
comprartele.
Giovanni ha deciso che quoterà la sua
azienda in borsa dall'anno prossimo.
Se così fosse, penso che ne comprerò
qualche azione, è un buon progetto.
La borsa, con la B maiuscola,
indica il mercato finanziario in cui si
comprano e vendono le cosiddette
azioni.
Un'azienda che decide di entrare in
questo mercato
viene
"quotata in borsa",
ossia mette in vendita delle quote, delle
sue piccole parti, che potranno essere
acquistate dagli investitori interessati.
Ognuna di queste quote si chiama azione.
Investire in azioni permette di
guadagnare denaro attraverso la
distribuzione di una parte degli utili
dell'azienda, i cosiddetti
"dividendi", oppure dall'aumento di valore
al momento della vendita rispetto al
prezzo di acquisto.
Questa cosa si chiama plusvalenza. Il
guadagno
generato dall'investimento in azioni è
chiamato rendimento.
Ho fatto delle analisi e penso proprio
che investirò in borsa.
Davvero? Ma che bello!
Gucci?
Prada?
No, no, no,
ce l'ho: Hermès!
Dal
1978 il Vietnam ha come valuta il Đồng, che
letteralmente significa rame.
Il tasso di cambio euro
Đồng è un euro
uguale
27.221,88 Đồng.
La "valuta" è la moneta in circolazione in
un determinato paese.
Il tasso di cambio, invece, indica il
numero di unità di moneta straniera che
corrisponde a un'unità di moneta
nazionale.
Ma tu lo sai che in Vietnam con un euro
si possono comprare tre bicchieri di
birra alla spina, un litro di benzina,
quattro bottiglie da 500ml di
acqua, un pacchetto di sigarette, una
scodella di zuppa di noodles.
Tutti per un euro o ciascuno per un euro?
No, no, direi ognuno per un euro.
Altrimenti sarebbe super super super
economico. Il PIL prodotto dalle attività
terziarie in Italia supera quello di
agricoltura e industria.
Grazie Anna Grazia,
ecco il PIL.
PIL è una sigla che sta per "prodotto
interno lordo" e indica la ricchezza che
un certo paese è in grado di produrre
nell'arco temporale di un anno,
ricavata dalla vendita di prodotti e
servizi.
E a quanto pare, in Italia, quello che
porta più ricchezza allo stato non è
tanto l'agricoltura o l'industria, quanto
soprattutto il turismo, le banche, le
assicurazioni, la ricerca e quant'altro.
Tutto bene?
Ma... tu lo sai che cosa diceva Robert Kennedy?
Non credo, cosa diceva? Il PIL misura
tutto,
tranne ciò che rende la vita
degna di essere vissuta.
Wow, ceh... non sai neanche come commentarla una
frase del genere,
rimani senza parole.
A causa dell'inflazione la benzina sta
diventando sempre più cara.
L'aumento costante e
generalizzato del prezzo di prodotti e
servizi
si chiama
inflazione, che comporta anche una
diminuzione del potere d'acquisto della
moneta. Per intenderci possiamo comprare
meno cose con gli stessi soldi. Per
esempio, immaginiamo che un taglio di
capelli costi
10 euro. Se io in un anno vado una
volta al mese dal parrucchiere
spenderò 120 euro. Ma se l'anno dopo, lo
stesso taglio di capelli dallo stesso
parrucchiere costa 15 euro,
io con 120 euro potrò andare dal
parrucchiere solo 8 volte in un anno, e
non 12. Wow, sono colpita, complimenti.
Eh sì, sto imparando. Ma puoi spiegarmi
invece la differenza tra le parole "mutuo"
e "ipoteca"? Tendo a confonderle sempre per
qualche motivo.
Dilettante.
Dunque,
Il mutuo è un contratto che viene
stipulato tra una banca e un soggetto.
Questo soggetto riceve dalla banca una
certa somma di capitale in prestito,
cioè soldi, che dovrà restituire alla
banca in un lungo periodo di tempo
attraverso rate periodiche,
generalmente mensili. Le rate si
ottengono dividendo la somma per il
tempo di
restituzione, ma poi a questa cifra si
aggiunge anche un interesse, una
percentuale di guadagno per la banca. Con
questo contratto il soggetto può
comprare un bene immobile, generalmente
la prima casa. E cosa succede a me e alla
casa se non pago le rate del mutuo?
La banca, per legge, deve aspettare 18
rate non pagate.
Dopodichè, può procedere con il
pignoramento della casa.
In questo caso il creditore, cioè la
persona che ti ha prestato i soldi, per
ripagare il debito che tu hai nei suoi
confronti prende la tua casa come una
garanzia.
Ovviamente non viene la banca a bussare
a casa tua, ma manda un ufficiale
giudiziario che ti avverte che la casa è
in garanzia per la banca, e se tu
continui a non pagare, la banca se la
prenderà.
E invece, l'ipoteca in cosa consiste?
In che modo è diversa rispetto al mutuo?
L'ipoteca, invece, è una garanzia che tu
dai al creditore. Cioè l'ipoteca è un
bene di cui il creditore ha tutto il
diritto di
impossessarsi qualora il debito non
venga ripagato.
In sostanza, il mutuo sono i soldi che
riceve in prestito per comprare una casa,
un immobile, invece l'ipoteca è una
garanzia che tu dai al fine di ricevere
il prestito.
Senti un po', ma... se Bill Gates decide di mettere in vendita
la sua villa che vale 125 milioni di
dollari,
secondo te la banca mi concederebbe un
mutuo per comprarla? Tu avresti bisogno
di vivere almeno sei o sette vite per
poter ripagare quel mutuo, quindi no, la
banca non te lo concederà mai.
Grazie mille Anna Grazia, sei stata di
grande aiuto.
Figurati, spero che tutti questi termini
siano stati chiari. Se avete particolari
dubbi o domande o richieste per altri
video di economia e finanza, scriveteli
pure nei commenti. Ci penserò io e
rispondero io in un altro video, visto
che questa qui di finanza
non ci capisce proprio niente. Eh sì, okay,
va bene.
In ogni caso, se volete saperne di più su
questo famoso "business italian",
l'italiano più professionale, tipico del
mondo degli affari,
non dimenticate di guardare il video
dedicato a questo argomento che trovate
come sempre sul canale. In realtà, il link
diretto lo potete trovare anche qui in
alto nella card e giù nella descrizione.
Se invece avete bisogno di ripassare un
qualsiasi altro argomento di grammatica
o di cultura italiana, non dimenticate di
passare dal nostro sito learnamo.com.
Lì troverete tutto quello che vi serve e
anche molto di più. Troverete tutte le
spiegazioni scritte, gli esercizi
automatici e così via.
Se invece ancora non lo avete fatto,
non dimenticate di seguire LearnAmo
anche su Instagram, su Facebook, su
Twitter, su Pinterest e su TikTok per
tutti gli altri contenuti esclusivi,
interessanti e un po' divertenti.
Io invece vi aspetto prestissimo in un
nuovo video, ciao!

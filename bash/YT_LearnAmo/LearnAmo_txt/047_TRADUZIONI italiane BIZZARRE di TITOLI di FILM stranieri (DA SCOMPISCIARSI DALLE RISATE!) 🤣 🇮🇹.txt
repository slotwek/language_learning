WEBVTT
Kind: captions
Language: it
Ciao a tutti e bentornati su LearnAmo! In
italiano c'è un detto che recita: "Non 
giudicare mai un libro dalla copertina" e
questo ci invita ad andare oltre le
apparenze. Ma se parliamo di cinema, è
giusto giudicare un film dal titolo? È
giusto decidere di non guardare un film
perché il titolo non è interessante?
Sicuramente il titolo deve essere un po'
interessante e accattivante, ma cosa
succede se un film è straniero? Come si
traduce il titolo in italiano
affinché possa trasmettere le stesse
sensazioni, gli stessi significati che
trasmette nella lingua originale? Spesso
è possibile mantenere una versione
vicina all'originale, quindi una
traduzione
letterale e, qualche volta, questo succede.
In altri casi, però, o non è possibile
tradurre letteralmente a causa di
assenza di alcune parole, alcuni
significati nella seconda lingua, oppure
altre volte semplicemente i traduttori
decidono di scegliere una strada
completamente diversa per la traduzione,
senza una reale ragione, perciò in questo
video ci divertiremo un po' perché
vedremo proprio le traduzioni più
bizzarre, più strane, più apparentemente
illogiche di titoli di film stranieri in
italiano.
Restate là!
Cominciamo con il botto, secondo voi,
perché
"Dead Poets Society" è diventato in italiano
"L'attimo fuggente"? Il titolo originale
chiaramente riprende il gruppo di alunni
poeti che si riuniscono
clandestinamente e che sono appunto i
protagonisti del film, in italiano, però,
la società appunto viene messa in
secondo piano, per dare invece importanza
a qualcos'altro e cioè all'espressione
latina "Carpe diem". La conoscete? In
italiano letteralmente sarebbe "cogli il
giorno" ma in realtà viene comunemente
tradotta come "Cogli l'attimo" e significa
che bisogna un po' approfittare di ogni
occasione che ci capita e stare attenti
a non farcela scappare, perché chiaramente
ogni singola opportunità è come un
attimo, un attimo fuggente, quindi che
scappa via molto rapidamente, e dobbiamo
essere molto molto bravi e veloci ad
acchiapparlo; e questo è un concetto
ricorrente nel film: il professore
infatti sprona, spinge i suoi alunni a
correre dietro questo attimo fuggente.
Ecco perché quindi la scelta di questo
titolo, cioè i traduttori italiani hanno
deciso di raccogliere già nel titolo
l'essenza del film invece di fare una
traduzione
letterale. Che ne pensate?
Carpe Diem! Cogli l'attimo anche tu e
prova NordVPN, lo sponsor di questo
video. Ogni volta che vuoi guardare un
film italiano oppure una serie TV o vuoi
leggere qualcosa in italiano ti senti di
affondare come il Titanic perché leggi
"Contenuto non disponibile nel tuo Paese"?
Ah!!! Lo so, capisco la frustrazione. Ma quei
bravi ragazzi di NordVPN possono
aiutarti a superare le georestrizioni.
La VPN ti consente di spostare
virtualmente il tuo indirizzo IP in un
qualsiasi altro Paese, che scegli tu! No,
niente "Ritorno al futuro", tutto vero e
semplicissimo! Ti basterà scaricare il
programma, aprirlo, scegliere il Paese in
cui vuoi virtualmente trovarti, l'Italia,
se stai studiando l'italiano, e potrai
accedere a tutti i contenuti disponibili
in quel Paese. Figo, no? Bene, ora che sai
cosa devi fare, non avere paura di farlo
come Frodo nel "Signore degli Anelli". Tra
l'altro, una VPN fa sempre comodo: virus,
malware, spyware e altre minacce andranno
"Via col vento" grazie a NordVPN e i tuoi
dispositivi saranno completamente
protetti. In più ti faranno un'offerta
che non potrai rifiutare come "il Padrino":
se acquisti un piano biennale con
NordVPN riceverai non solo uno sconto
esclusivo ma anche 4 mesi gratis! Insomma,
pagheresti 24 mesi ma ne avresti in
realtà 28. "C'era una volta il West" ma ora
c'è NordVPN! Clicca sul link che trovi
in descrizione per provarla e accedere a
contenuti da qualsiasi Paese nel mondo.
Questa è una delle traduzioni più strane,
secondo me, e apparentemente senza senso,
perché? Perché "Home alone" è diventato in
italiano "Mamma, ho perso l'aereo"?
Conoscete tutti questo classico
natalizio, non è vero? Ecco, in questo caso
io penso che la traduzione letterale
sarebbe stata ugualmente efficace, "A casa
da solo", perché? Perché il protagonista
del film, Kevin, per quei pochi che ancora
non dovessero saperlo, perde l'aereo per
la vacanza natalizia, ma nessun membro
della famiglia se ne accorge. La versione
originale, la versione americana, voleva
porre l'enfasi proprio sul fatto che il
bambino fosse rimasto da solo a casa ma
per qualche ragione, inspiegabile, secondo
me, i traduttori italiani hanno deciso di
cambiare i piani,
e quindi nel titolo della versione
italiana sembra quasi che ci siano le
parole del bambino che chiama sua madre
"Mamma, ho perso l'aereo". Forse questa
scelta è stata fatta proprio perché così
possiamo sentirci più vicini al
protagonista, possiamo quasi entrare noi
stessi nel film. Voi cosa ne pensate? Vi
piace più la versione originale o la
versione italiana? Quale vi intrigherebbe
di più?
Invece i "Eternal Sunshine of the
Spotless Mind" è stato tradotto in
italiano
"Se mi lasci, ti cancello". Sicuramente una
delle traduzioni più bizzarre, forse più
lontane che vedremo in questo video. Il
titolo originale in italiano sarebbe:
"Infinita letizia della mente candida" che
è un verso di Alexander Pop, ma questo
viene completamente annullato nella
traduzione italiana, appunto il titolo
italiano preferisce fare riferimento
piuttosto alla trama del film. Infatti,
dopo la rottura una coppia decide di
farsi cancellare l'altro dalla memoria,
quindi sicuramente un efficace metodo di
riassumere la trama del film. Ma, secondo
voi, è ugualmente
accattivante come il titolo originale?
"The Showshank Redemption" è diventato in italiano "Le
ali della libertà" e qui, in realtà, credo
che ci sia un po' di logica dietro la
traduzione diversa, in effetti "La
redenzione di Shawshank" sarebbe un po' uno
scioglilingua per gli italiani, non tutti
particolarmente abili con le lingue con
le parole straniere, ma chiaramente non
si poteva tradurre proprio "Showshank" e
quindi si è optato per qualcosa di più
semplice da pronunciare, e quindi se
l'inglese mette sotto i riflettori
proprio la prigione di Shawshank, il titolo
italiano preferisce porre l'attenzione
sul concetto e comunque estremamente
importante del film che è la libertà,
siamo già al quarto film e devo dire che
mi sembra che ci sia un tema ricorrente
in queste traduzioni, cioè, gli italiani
preferiscono basare il titolo sulla
trama del film piuttosto che tradurre
quello originale.
Passiamo al prossimo che è "Gone Girl" che
in italiano è diventato "L' amore bugiardo",
infatti "La ragazza scomparsa" diventa in
italiano "L'amore bugiardo" in questo
trailer psicologico in cui una coppia
apparentemente perfetta
cade a pezzi. Infatti Amy scompare e Nick
viene indagato per il suo omicidio, ma il
titolo in italiano ci spoilera un po'
che qualcuno sta mentendo, perché "La
ragazza scomparsa" è diventato in
italiano "L'amore bugiardo"? Non lo so, però
mi sembra che, in realtà, i traduttori
italiani amino aggiungere la parola
"amore" nei titoli per attirare un maggior
numero di persone, quindi un pubblico più
ampio, perché si sa che la parola "amore"
accende sempre più lampadine.
"500 days of Summer" diventa in
italiano
"500 giorni insieme", almeno hanno
mantenuto il numero, però devo dire che
anche qui la traduzione diversa ha senso
perché l'inglese gioca sul doppio senso
della parola "summer" che vuol dire
chiaramente "estate" ma è anche il nome
della ragazza che è la protagonista del
film e dunque, chiaramente, siccome "Summer"
in italiano è "estate", il doppio gioco si
sarebbe perso completamente. Perché
tradurlo quindi come "500 giorni insieme"?
Perché la durata della relazione tra i
due protagonisti è proprio di 500 giorni.
Devo dire, di tutti questi titoli che
vedremo nel video, questa è forse l'unica
scelta che anche io avrei fatto se mi
avessero chiesto di tradurre il titolo
originale.
"The Perks of Being a Wallflower" diventa in italiano "Noi siamo infinito".
Shhhh!!! Però devo ammettere che anche qui la
versione originale risulta piuttosto
difficile da tradurre in italiano. La
traduzione di "Wallflower" in italiano
sarebbe
"violaciocca",
che non suona benissimo, a mio parere, si
tratta di un fiore che cresce sui muri,
proprio attaccato ai muri, da qui "fiore
del muro" in inglese, ma,
"Wallflower" nasconde anche un altro
significato, perché è un "Wallflowers" in
inglese, può essere anche una persona, una
persona che ascolta e osserva tutto
quello che le sta intorno, ma che non fa
rumore di per sé, quindi non si esprime e
non agisce principalmente per timidezza,
e questo è il caso di Charlie,
protagonista, che scoprirà i vantaggi
della propria personalità nel corso del
film. In italiano, non esiste veramente
una traduzione per "Wallflower" riferito ad
una persona; la traduzione italiana,
invece, fa riferimento alla scena clou
del film in cui Charlie giura che in
quel momento lui e i suoi amici non solo
si sentono ma sono tangibilmente
infinito. Ah!!! Questi italiani! Amano
spoilerare tutto il film già dal titolo.
Non trovate?
"The Hangover" diventa in italiano "Una
notte da leoni", dopo l'epico addio al
celibato di uno di loro, un gruppo di
amici perde ogni ricordo e quindi si
ritrova a dover ricostruire la notte
passata attraverso una serie di indizi,
quindi la traduzione italiana pone
proprio l'attenzione sulla notte che
questi amici hanno passato, una "notte da
leoni" che in italiano significa una
notte folle, tra alcol, festeggiamenti,
pazzie. Invece l'originale si concentra
sul momento successivo, sul post-sbornia,
e quindi sul giorno seguente alla
sbronza, dovuta all'eccessivo alcol e
devo dire che così fanno anche altre
traduzioni come per esempio quella
spagnola che è "¿Qué pasó ayer?" e cioè
"Cosa è successo ieri?".
"My own private Idaho", in italiano tutto ciò scompare per
diventare "Belli e dannati". Wow! Questi due
titoli veramente non c'entrano niente
l'uno con l'altro, in questo caso
l'italiano elimina completamente il
senso di
atmosfera privata e di intimità della
versione originale e qui, devo dire che,
il titolo tradotto in italiano, secondo
me ovviamente, diventa un po' banale
perché è formato da due aggettivi che
descrivono un po' i protagonisti che
sono appunto belli ma dannati,
non so, non sono soddisfatta di questa
traduzione, cioè non solo è diversa
dall'originale ma personalmente non mi
attira particolarmente. E voi cosa ne
pensate?
E concludiamo la lista di titoli di film
stranieri tradotti in italiano con "Lost
in Translation" che diventa in italiano
"L'amore tradotto", allora secondo me, qui
la traduzione letterale sarebbe stata
molto buona perché sicuramente tutti
sanno che
molte cose si perdono nella traduzione
inevitabilmente, cose legate alla cultura,
cose legate proprio alla lingua, però,
sinceramente, la versione letterale
italiana sarebbe stata molto efficace,
invece ancora una volta i traduttori
italiani hanno deciso di mettere
l'attenzione e quindi di enfatizzare
proprio "l'amore" come vi dicevo prima,
loro amano aggiungere la parola "amore"
per attirare tutti gli inguaribili
romantici e gli appassionati di commedie
romantiche. L'amore può essere tradotto
però, secondo voi?
E con questa domanda
concludo infatti la mia lista, spero che
vi sia piaciuta e fatemi sapere nei
commenti un po' cosa ne pensate di
questi titoli, come sono stati tradotti
nelle vostre lingue,
se siete appassionati di cinema ma anche
di serie tv o anche di programmi
televisivi, allora vi consiglio di
guardare il video in cui vi suggerisco
proprio quelli che secondo me sono i
migliori programmi televisivi italiani
che potete guardare per migliorare, per
praticare il vostro italiano. Quindi
potete trovare questo video come sempre
qui in alto nella card o giù in
descrizione. Se invece cercate qualcosa
di diverso, magari qualche argomento di
grammatica o altri argomenti di cultura
italiana potete visitare il nostro sito
learnamo.com, non dimenticate di seguire
LearnAmo su Instagram, su Facebook, su
Twitter, su Pinterest, su TikTok e su
Telegram per tutti gli altri contenuti
che pubblichiamo lì,
e non dimenticate di lasciare un mi
piace al video se vi è piaciuto ed 
iscrivervi al canale. Io vi saluto, vi
aspetto prestissimo in un nuovo video e
non dimenticate anche di farmi sapere se
volete la seconda parte di questo video.
A presto! 

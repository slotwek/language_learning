WEBVTT
Kind: captions
Language: it
Ciao a tutti e bentornati su LearnAmo! Ok
non avevo un fischietto migliore, se 
non questo qui che ho comprato quando
sono stata a Matera, ma in ogni caso 
volevo celebrare e festeggiare perché
siamo i Campioni d'Europa! 
Infatti, domenica 11 luglio 2021 la
squadra nazionale di calcio italiana, ha
vinto la coppa degli europei,
questo torneo a livello europeo di
calcio.
Per questo mi è venuto in mente che chi
ha guardato le partite, ma anche chi non
le ha guardate, avrà sentito decine e
decine di volte l'inno nazionale
italiano,
no? Ma quanti di voi davvero conoscono la
storia e il significato di quelle parole
che tutti noi cantiamo con grande
convinzione
prima di ogni partita della nazionale
italiana? Ebbene, per questa ragione sulla
scia di questa piacevole vittoria per il
bel Paese, ho deciso che poteva essere
interessante in questo video parlarvi un
po' della storia che si trova dietro
l'inno nazionale italiano e del suo
significato che, anche molti italiani,
effettivamente, non conoscono. Pronti?
Dunque, prima di tutto va detto che
l'inno italiano si chiama Inno di Mameli
e, sin dalle prime note, ci fa sentire
subito più patriottici.
Ecco per voi un rapido tutorial su come
cantare l'Inno di Mameli come un vero
italiano. Alzarsi non appena si sentono
le prime note,
mettere la mano destra sul cuore, fare
un'espressione seria e quasi un po'
arrabbiata, cantare a squarciagola.
Ok quindi, abbiamo chiarito che si chiama
Inno di Mameli, ma chi era Goffredo
Mameli? Goffredo Mameli era un uomo
vissuto nell'Ottocento, un poeta
appassionato di politica.
Goffredo ha dedicato tutta la sua vita
alla causa italiana e il suo sogno era
vedere l'Italia unita.
Ed è proprio per questa ragione che nel
1847 ha composto "Il canto degli italiani",
anche se poi è passato alla storia come
"Inno di Mameli", appunto. Tra le altre cose
che ha fatto durante la sua vita, ha
anche collaborato con Garibaldi,
giungendo a Roma nel 1849 per la
proclamazione della Repubblica di
Mazzini.
Purtroppo Goffredo Mameli è morto nel
1849 e quindi non ha potuto assistere a
un'Italia effettivamente unificata. A
proposito, quanti di voi sanno quando
l'Italia si è unificata? In quale di
queste tre date? La risposta è alla fine
del video per chi non dovesse saperlo.
Ma come nasce
l'Inno di Mameli? Goffredo Mameli lo ha
scritto mentre l'Italia non se la
passava molto bene e cioè durante il
periodo del dominio austriaco in Italia.
E Goffredo lo ha scritto perché lui
nell'Italia e negli italiani ci credeva.
E per questo il suo "canto degli italiani"
è diventato subito un invito al coraggio,
alla rivolta per la liberazione dal
dominio straniero. Il suo debutto, quindi
quando questo canto è stato presentato
per la prima volta, è avvenuto nel 1847, a
Genova, durante la commemorazione della
rivolta dei genovesi contro gli
austriaci. E come si può chiaramente
immaginare l'Inno di Mameli ha visto la
sua popolarità crescere durante il
Risorgimento, e cioè quell'epoca in cui
c'erano tanti moti proprio per la
liberazione dell'Italia. Infatti, è stato
cantato anche durante le famose Cinque
Giornate di Milano.
Graziana, di che cosa stai parlando?
Si tratta come dice la definizione
stessa di cinque giorni nel 1848, cinque
giorni di rivoluzione armata che hanno
portato alla temporanea liberazione di
Milano dal governo austriaco. Ma poi cosa
è successo all'Inno di Mameli?
Beh allora, dopo l'Unità
l'Italia è diventata una monarchia sotto
i Savoia e i Savoia avevano la loro
propria marcia reale, quindi ovviamente
hanno deciso di utilizzare quella come
inmo italiano. Sorry Goffredo.
In ogni caso, il popolo sentiva una
canzone come la marcia reale troppo
lontana da sé
e invece sentiva l'Inno di Mameli molto
più vicino a sé, molto più vicino ai
propri ideali. Ma in ogni caso la
situazione non è cambiata e l'Inno di
Mameli è diventato
l'inno nazionale italiano solo nel 1946,
e cioè quando, a seguito della Seconda
Guerra Mondiale, l'Italia è diventata una
Repubblica. Si ok,
noi lo cantiamo, lo cantiamo a
squarciagola,
ma cosa significano le parole dell'Inno
di Mameli?
Ovviamente il contesto adesso lo abbiamo
chiaro, "Il canto degli italiani", o "Inno di
Mameli", è nato in un periodo di grande
rivolta, ribellione, di guerra contro
l'Austria.
Quindi anche le parole sono molto molto
accese, segno di volontà di riscattarsi,
volontà di liberarsi, ma è anche vero che
ci sono molti riferimenti al passato
italiano.
Andiamo ad analizzarlo per bene. Fratelli
d'Italia, l'Italia s'è desta, dell'elmo di
Scipio s'è cinta la testa.
What? Che lingua è? Chiaramente è un
italiano dell'Ottocento, un italiano non
ancora standard, perché ancora non
esisteva un Italia unita. Ma alcune
parole sono abbastanza chiare, per
esempio la primissima parola: "fratelli".
Questa parola sta a indicare il legame
fraterno che univa gli italiani, i quali
appunto non si sentivano come semplici
connazionali, ma come veri e propri
fratelli. E c'è un invito, rivolto ai
propri fratelli, ai propri connazionali, a
svegliarsi, infatti si utilizza il verbo
"destarsi", che è semplicemente un verbo
più formale per "svegliarsi". E questo è un
chiaro riferimento all'Italia che non è
affatto pigra, ma al contrario è pronta a
riscattarsi, a ribellarsi, a lottare
contro il dominio straniero. E a sostegno
del fatto che gli italiani sono pronti a
combattere,
c'è un riferimento a un fatto storico
molto importante, sempre legato alla
guerra, alla rivolta, e cioè la vittoria
dei romani sui cartaginesi nel
202 a.C.
E secondo voi chi guidava i romani in
quel tempo? La risposta è proprio nei
versi che vi ho appena letto,
Scipio, che sta per Publio Cornelio
Scipione, detto l'Africano, un abile
condottiero. Quindi l'idea è che l'Italia
prende l'elmo di Scipione l'Africano e
se lo mette in testa, si "cinge" la testa
con l'elmo.
Perché? Perché chiaramente gli italiani
vogliono ricordare questo grande evento,
questa grande vittoria, e vogliono un po'
richiamare alla forza, al coraggio degli
antichi romani e alle loro gesta eroiche.
Dov'è la vittoria? Le porga la chioma, ché
schiava di Roma Iddio la creò.
Dov'è la vittoria? "Vittoria" in questo
caso fa riferimento alla dea romana
"Vittoria" ed è ovviamente un messaggio di
vittoria, di vincita, di successo. In
questa seconda strofa quando parla di
chioma, e cioè di capelli, Mameli fa
riferimento a un'usanza, un'usanza tipica
del mondo dell'antica Roma. E cioè, tutte
le donne nell'antica Roma
dovevano portare i loro capelli, la loro
chioma, lunghi, mentre le donne che erano
delle schiave erano costrette a
tagliarsi i capelli, quindi un po' a
privarsi della loro femminilità, così da
poterle distinguere rispetto alle altre
donne, rispetto alle donne libere. Ma qui
Vittoria porgerà la sua chioma a Roma,
cioè Vittoria darà, offrirà i suoi
capelli a Roma, nel senso che la vittoria
è la schiava di Roma.
Perché secondo voi Mameli dice questo?
Beh perché l'idea è che lui era
assolutamente certo che Roma, e in
generale l'Italia, avrebbero vinto, in
caso di rivolta, contro gli austriaci.
Perché? Beh perché è il destino che così
vuole, Iddio la creò,
cioè è stato Dio ad averlo pianificato.
Stringiamci
a coorte, siam pronti alla morte, l'Italia
chiamò. Coorte? La coorte era un unità da
combattimento dell'esercito romano,
formata da 600 uomini.
"Stringiamci a coorte" vuole essere quindi
un invito a tutti gli italiani ad andare,
a correre alle armi senza esitazione. Ma
non solo, è anche un invito a rimanere
uniti, compatti,
"stringiamci a coorte", cioè stringiamoci
in una coorte e rimaniamo uniti e
compatti. Ancora, Mameli dà anche un altro
forte invito agli italiani, dice "siamo
pronti alla morte",
l'invito è quello di non arrendersi e
soprattutto di non aver paura della
morte
se l'obiettivo è tanto nobile, ed è
quello di liberare l'Italia dagli
austriaci. E perché fare tutto questo?
Beh, perché l'Italia chiamò. L'Italia lo
ha chiamato, lo ha annunciato, lo ha
chiesto. L'Italia vuole che tutti i suoi
figli, che sono appunto dei fratelli,
possano combattere uniti contro un unico
obiettivo, quello di cacciare via lo
straniero, al fine di proteggere il
territorio italiano, la sua storia, la sua
cultura, la sua tradizione, che non devono
in nessun modo essere "sporcati" dallo
straniero. Bene, infatti l'Inno di Mameli
prosegue ancora, ma sono queste tre
strofe quelle che vengono sempre cantate
in tutte le competizioni sportive e gli
altri eventi ufficiali. Però se volete
una seconda parte di questo video, in cui
vi racconto anche come continua l'Inno
di Mameli
che cosa significa l'Inno di Mameli
nell'altra parte, fatemelo sapere nei
commenti.
Adesso, mi piacerebbe leggerlo ancora una
volta insieme a voi, così che possiate
veramente impararlo e cantarlo tutti
insieme con i calciatori della nazionale
italiana,
non appena ci sarà la prossima partita.
Perché diciamolo, capita molto spesso che
la telecamera inquadra delle persone
che fanno finta di cantare, ma che
davvero non conoscono le parole
dell'inno nazionale.
Quindi faremo una cosa, io vi dirò il
verso, voi lo troverete scritto in
sovrimpressione sul video e lo
ascolterete da me e lo ripeterete dopo
di me. Pronti? Cominciamo! Fratelli
d'Italia, l'Italia s'è desta,
dell'elmo di Scipio, s'è cinta la testa.
Dov'è la vittoria? Le porga la chioma,
ché schiava di Roma, Iddio la creò.
Stringiamci a coorte,
siam pronti alla morte, l'Italia chiamò.
Perfetto, ottimo lavoro. Adesso vi posso
dire che l'Unità d'Italia è avvenuta nel
1861.
Bravi a tutti coloro i quali avevano
indovinato.
Se però ancora non vi sono chiare tutte
le tappe e tutte le figure che hanno
contribuito all'Unità d'Italia,
beh allora dovete assolutamente guardare
il video dedicato proprio a questo
aspetto storico, molto importante. Come
sempre potete trovare il link per il
video in alto qui nella carta o giù
nella descrizione.
Se invece avete voglia di ripassare un
qualsiasi altro argomento di grammatica
o di cultura italiana o perché no anche
di fare degli esercizi, potete passare
dal nostro sito learnamo.com e per
tutte le altre pillole, per tutti gli
altri contenuti di lingua e cultura
italiana, non dimenticatevi di seguire LearnAmo
anche su Instagram, su Facebook,
su Twitter, su Pinterest, su TikTok.
Io vi aspetto nel prossimo video, ciao!

WEBVTT
Kind: captions
Language: it
Ciao a tutti e
bentornati su LearnAmo!
Alcuni le odiano,
altri le amano, ma una cosa vale per tutti:
chiunque le conosce.
Cosa?
Le "frasi fatte", ovvero quelle frasi fisse, cioè che non cambierò mai e che sentiamo così tante volte
da risultarci fin troppo banali.
Eppure tutti gli italiani continuano a
ripeterle e ripeterle nei loro discorsi, quasi senza pensarci. Per questo è fondamentale
conoscerle, per poter avere una conversazione
naturale e fluente. In questo video vi presentiamo le 20 frasi fatte
più usate in italiano: siete pronti?
"Signore e signori"
Questa frase fatta è sicuramente presente anche nelle vostre lingue, non è vero?
E' piuttosto comune ed è utilizzata quando si comincia un discorso rivolto a un pubblico misto,
composto sia da uomini che da donne. Per esempio:
"Signore e signori! Buonasera e benvenuti al nostro spettacolo!
Tra poco i nostri professionisti vi delizieranno con le loro acrobazie!"
"Piantare o chiudere baracca e burattini"
Questa frase fatta, che si può trovare sia con il verbo "piantare" che con "chiudere",
significa
abbandonare ogni cosa e non volerne più sapere.
In generale, si riferisce non solo all'interruzione
improvvisa di un lavoro intrapreso,
ma anche all'abbandono della casa, della famiglia o del convivente o il
licenziarsi dal posto di lavoro.
Ma cosa c'entrano i divertenti burattini con l'idea di lasciare tutto?
Sembrerebbe che l'origine di questa espressione venga dall'Ottocento e, in particolare, dalla provincia di Mantova.
Qui, in una piccola città, come un vecchio aneddoto racconta, gli abitanti,
offesi da una battuta di un artista burattinaio,
presero la sua baracca e i suoi burattini, cioè il palco dove si esibiva e le sue marionette, e li buttarono nel fiume,
indignati. Per esempio: "Hai sentito l'ultima? Dopo il tradimento di sua moglie,
Mario ha piantato baracca e burattini e se n'è andato a vivere a Los Angeles!
Neanche sua madre sa il suo nuovo indirizzo: vuole cominciare una nuova vita!"
"Auguri e figli maschi"
Questa è, evidentemente, un'espressione vecchia e non è altro che un augurio
maschilista, frutto di una cultura passata, diversa da quella di oggi. Nel passato, infatti, per una famiglia era un grande dono
ricevere un figlio maschio
perché l'unico che poteva portare avanti il cognome della famiglia e perché era una forza lavoro sicura, per esempio nei campi.
Le donne, invece, non potevano contribuire concretamente al benessere della famiglia,
in quanto potevano solo sposarsi o andare in convento.
Oggigiorno non si usa più questa frase fatta come augurio, per fortuna, ma piuttosto in senso
sarcastico e ironico, soprattutto per rispondere a qualcuno che si vanta
eccessivamente di qualcosa e quindi vogliamo subito azzittirlo. Per esempio:
"Guarda che bella la casa nuova che ho comprato! E' super tecnologica e full optional! Ha anche una vasca idromassaggio
con vista sulla città!"
"Ah sì?
Bene, auguri figli maschi! Tsk..."
"Cento di questi giorni"
Questo, invece, è un vero e proprio augurio,
sicuramente più rispettoso del precedente.
Si tratta, infatti, di una frase fatta che diciamo a qualcuno in un giorno particolarmente felice per lui o per lei,
quindi è come se gli stessimo augurando che questo giorno di gioia si possa ripetere ancora e ancora,
altre cento volte in futuro.
Per esempio, se lo diciamo il giorno del compleanno,
indica che speriamo che possa vivere altri 100 anni. Per esempio:
"Qualche candelina in più sulla torta non può fare altro che illuminare di più il tuo viso: tanti auguri per il tuo compleanno!
Cento di questi giorni!"
"Tutto fa brodo"
Questa frase fatta significa praticamente che qualsiasi cosa va bene,
che tutto può tornare utile e che non è il momento migliore per stare a fare selezioni sulle cose,
magari perché si sta vivendo un momento difficile.
Ma perché proprio il brodo?
Perché per preparare un brodo va bene praticamente quasi qualsiasi alimento, cioè va bene tutto.
Per esempio:
-"Cosa devo portare alla grigliata di questo sabato?" -" E' indifferente, tanto tutto fa brodo!"
"Quando ci vuole, ci vuole!"
Significa che quando una cosa è
necessaria, anche se è spiacevole, deve essere fatta e basta.
Per esempio: "Ho dovuto punire mio figlio per aver rubato 50 euro dal mio portafoglio: quando ci vuole, ci vuole!"
Hey, ma... Cosa stai facendo?
Chi è Asya?
-No, no, non è come credi. -Non è come credo? Allora, spiegami di cosa si tratta.
Asya è una ragazza russa che mi sta aiutando a imparare il russo su HelloTalk,
lo sponsor di questo video!
Aaah, è vero! HelloTalk è un'app di scambio linguistico
che abbina le persone in base alla lingua o alle lingue che vogliono imparare.
Sì, in pratica nel mio caso, ho inserito sull'app HelloTalk che volevo imparare il russo.
Poi ho cliccato su "cerca" e ho conosciuto Asya, una ragazza russa che voleva imparare l'italiano.
HelloTalk è il top del top della sua categoria,
infatti ha un traduttore integrato, la possibilità di mandare foto, audio, sticker e persino fare una videochiamata.
Sì, e per chi vuole ci sono anche dei corsi individuali,
molto carini e
molto utili.
Insomma, dovete assolutamente provare HelloTalk:
- vi garantisco che vi aiuterà un sacco a migliorare il vostro italiano o qualsiasi altra lingua voi stiate studiando. - E magari un giorno
potremmo anche scambiare quattro chiacchiere su HelloTalk, chi lo sa?
Sì, però tu adesso smettila di chattare con Asya e torniamo a fare video.
Il link per scaricare HelloTalk è nella descrizione.
"Qui casca l'asino!"
Questa è una frase fatta molto divertente che fa riferimento al fatto che il povero asinello, almeno qui in Italia,
viene associato
all'ignoranza. La frase significa che, proprio in questo momento, quello in cui si sta parlando,
che cominciano le difficoltà,
quindi, se non si hanno le conoscenze o l'esperienza adeguate, si rischia di cadere, proprio come un asino
farebbe se incontrasse una buca o un qualsiasi ostacolo sul suo cammino.
Per esempio: "Oggi vi interroga sul passato remoto dei verbi italiani! Eh Eh... Qui casca l'asino!"
"Oggi come oggi". Il significato di questa frase fatta si può intuire
abbastanza facilmente: è usato, infatti, per indicare la situazione, il periodo attuale,
i nostri tempi. Per esempio: "So che ti piacerebbe che ti portarsi in vacanza alle Maldive,
ma, oggi come oggi, non posso prometterti nulla perché forse sarò licenziato tra due mesi!"
"...e chi più ne ha più ne metta"
Questa frase dovreste conoscerla tutti, se siete veri fan di LearnAmo, perché noi la usiamo praticamente almeno una volta in ogni video.
Si usa spesso come sinonimo di
"eccetera", "e così via",
"e via dicendo", per abbreviare un elenco di fatti e oggetti e per evidenziare l'idea che sono tanti e diversi.
Per esempio: "O al supermercato,
all'aeroporto e chi più ne ha più ne metta!",
"Riviste, serie TV, canali Youtube,
film e chi più ne ha più ne metta!".
"Patti chiari e amicizia lunga"
Questa frase fatta è molto importante per fare accordi,
patti appunto. La si dice quando si vogliono mettere in chiaro le proprie condizioni per un accordo
da subito, così da evitare problemi in futuro
e mantenere quindi un'amicizia lunga
duratura. Per esempio:
"Mamma, posso andare ad una festa questa sera?"
"Va bene, ma devi tornare entro mezzanotte!
Altrimenti non ci potrai andare mai più! Patti chiari e amicizia lunga!"
"Senza se e senza ma"
Si usa per indicare che bisogna fare qualcosa così come ci viene imposta, senza poter protestare o richiedere condizioni
particolari,
cioè senza poter dire "se"
o
"ma",
che, invece, sottolineano proprio condizioni che vogliamo porre
(se) o
limitazioni (ma). Per esempio:" Devi rispettare le mie decisioni,
senza se e senza ma!". "Non si può mai sapere/ non si sa mai". Queste due frasi fatte
significano letteralmente che nessuno può mai sapere cosa accadrà nel futuro e per questo non bisogna escludere
nessuna evenienza ed essere prudenti. Per esempio:
"Allora, se dobbiamo stare via sabato e domenica, portò almeno cinque paia di mutande..."
"Non sarà un po' esagerato?"
"No, no, non si può mai sapere, potrebbero servire!".  "E' tutto un magna magna"
Questa frase viene dal verbo "mangnare" che è la forma più colloquiale per "mangiare" e significa letteralmente
"tutti vogliono mangiare qualcosa".
Si usa, quindi, quando vogliamo riferirci a una situazione in cui tutti rubano o vogliono sfruttare
la situazione per guadagnarsi la propria parte. Per esempio:
"Mia nonna non va più a votare
perché dice che il Parlamento è tutto un magna magna"
"La matematica non è un'opinione"
Questa frase fatta viene utilizzata per mettere in chiaro che i numeri dimostrano in modo inequivocabile,
cioè certo e trasparente, ciò che stiamo sostenendo.
Per esempio: "Se guadagni 400 euro al mese sono
4.800 euro all'anno. La matematica non è un'opinione!"
"L'eccezione che conferma la regola"
Questa frase viene usata quando si presenta una circostanza in opposizione a una regola generalmente accettata,
quindi se c'è qualcosa che viene considerato essere un'eccezione,
significa che esiste una regola:
l'eccezione quindi rafforza la regola e ne conferma l'esistenza.
Per esempio: "Tutte le persone del segno del Capricorno che conosco sono
testarde, tranne te! Sei l'eccezione che conferma la regola!"
"A dirla tutta"
Questa frase fatta si usa per introdurre quello che stiamo per dire quando vogliamo
sottolineare che stiamo per rivelare qualcosa che nessuno ancora sa. Con lo stesso significato
abbiamo anche le varianti "a dire la verità", "onestamente",
"ad essere sinceri" e così via.
- "Marco e Stefania hanno litigato per colpa della gelosia di lei!" - "A dirla tutta,
hanno litigato perché lui l'ha tradita alla festa... L'ho visto con I miei stessi occhi!"
"Ad ogni morte di Papa"
Questa frase significa semplicemente
"raramente".
Fa riferimento al fatto che la morte di un Papa è un evento che si verifica generalmente
a distanza di vari anni
dall'ultima, quindi non in maniera tanto frequente. Per esempio:
"Francesca è così impegnata con il nuovo lavoro che ormai esce con noi solo ad ogni morte di Papa!"
"Botta e risposta"
Con "botta e risposta" si fa riferimento a due persone che si scambiano domande e risposte o
battute di un dialogo in maniera rapida e pronta, senza
pause o esitazioni.
Per esempio: "Ho preso il massimo all'esame, ma non poteva andare diversamente:
io e il professore abbiamo avuto un bel botta e risposta sull'argomento e alla fine lui era veramente
impressionato."
"Chi c'è c'è (e chi non c'è non c'è)"
Questa frase fatta è utilizzata quando dobbiamo fare qualcosa in gruppo e siamo stanchi di aspettare gli assenti,
quindi cominciamo senza di loro. Per esempio:
- "Ma dove sono finiti gli altri?" -"Non lo so e non mi importa! Li ho chiamati tante volte e non mi hanno mai risposto!
Basta! Cominciato a mangiare: chi c'è c'è, chi non c'è non c'è. Se arriveranno, mangeranno la pasta fredda!"
"Per l'amor di Dio!"
Questa frase fatta, che ha una chiara origine religiosa, si usa quando vogliamo esprimere una preghiera a
qualcuno (cioè gli chiediamo
implorando di fare -o non fare- quello che gli stiamo dicendo)
oppure per esprimere contrarietà e
impazienza. Per esempio:
"Per l'amor di Dio, tesoro, non cominciare a fumare,
altrimenti non smetterei più!"
"Mamma, per l'amor di Dio!
Lasciami in pace e fammi vivere la mia vita!"
Bene, ora che conoscete le 20 frasi fatte
più usate dagli italiani perché non vi mettete alla prova e fate il nostro test di italiano per
conoscere il vostro livello?
Trovate il link nella card e nella descrizione.
Invece siamo curiosissimi di sapere se ci sono e
quali sono le frasi fatte nelle vostre lingue: scrivetecelo nei commenti
e non dimenticate di seguire LearnAmo anche su Instagram, Facebook e Twitter, dove condividiamo
tantissime cose che non troverete qui su Youtube.
Vi basterà cercare "LearnAmo" o cliccare direttamente sul link nella descrizione.
A presto, ciao!

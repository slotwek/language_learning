WEBVTT
Kind: captions
Language: it
Ciao a tutti e bentornati sul LernAmo! Dopo il successo del nostro favoloso
video-riassunto sulla Divina Commedia di Dante,
abbiamo deciso di proseguire la nostra serie sulla letteratura italiana con "I Promessi Sposi",
capolavoro di Alessandro Manzoni!
Iniziamo! "I Promessi Sposi" è un'opera pubblicata per la prima volta nel
1827 e composta da 38 capitoli, che potrebbero non sembrarti
tanti... fino a quando non ti accorgi di quanto siano lunghi!
Insomma, non è proprio una lettura da due giorni ma, in fondo, quale capolavoro lo è?
Quel birbantello di Manzoni, per dare più spessore e realismo alla sua opera
(altrimenti sarebbe stato solo il romanzo di un pischello), ha preferito non
spacciarla per propria, bensì
inventarsi di aver ritrovato un antico manoscritto anonimo e di averlo trascritto!
Le vicende narrate ne "I Promessi Sposi" sono dunque la trascrizione di eventi realmente accaduti
(non ci crede nessuno) che risalirebbero al seicento, quando gran parte dell'Italia
era sotto il dominio Spagnolo.
Ma andiamo al sodo: cosa succede in questo romanzo?
Tutto ha inizio
su un ramo del lago di Como, dove
Don Abbondio, un prete che ha paura persino di una mosca, sta facendo una passeggiata
prima di essere fermato dai Bravi (che in realtà non sono bravi per niente!)
Questi due gli dicono che non deve, per nessun motivo al mondo,
celebrare il matrimonio tra Lucia Mondella e Renzo Tramaglino,
i nostri due piccioncini protagonisti della storia.
"- Questo matrimonio non s'ha da fare!" I bravi prendono ordini da loro boss,
tale don Rodrigo [musica]...
un signorotto
viziato e buffone che crede che tutto gli sia dovuto!
Don Rodrigo aveva visto per caso Lucia e
incantato dalla sua bellezza (- che bonazza!), aveva deciso di volerla tutta per sé e, dunque, impedire il matrimonio
con Renzo!
Don Abbondio,
intimorito dai Bravi, accetta di non sposare Renzo e Lucia:
corre a casa, racconta
tutto a Perpetua e se ne va a dormire.
Il giorno dopo, già pregustando la sua prima notte di nozze,
Renzo si presenta da Don Abbondio, ma quest'ultimo, per prendere tempo, dice di non sentirsi bene.
Renzo è un bravo ragazzo
(bravo per davvero questa volta) ma non è scemo!
Percependo che qualcosa non quadra,
riesce a farsi dire da don Abbondio e
Perpetua che Don Rodrigo non vuole che si celebri il matrimonio con Lucia.
In******o come una bestia,
Renzo va da Lucia, che sta già in abito da sposa! (Ti conviene toglierlo e conservarlo cara) e insieme
annunciano agli invitati che il matrimonio è
rinviato perché il prete è malato. Tra una Lucia che piange un Renzo in*****o nero, la madre di lei
consiglia di rivolgersi ad Azzeccagarbugli,
un avvocato che dovrebbe appunto azzeccare i garbugli ma che, invece, prima ne crea altri e, quando
capisce che c'è di mezzo Don Rodrigo, si lava le mani e caccia Renzo! (Wow azz,
grazie, utilissimo! Ma la laurea l'hai comprata?)
Le speranze dei piccioncini sono allora riposte su Fra Cristoforo,
figlio di un ricco mercante dal cuore d'oro, che non ha mai amato le ingiustizie
e che, dopo aver ucciso un uomo durante un duello, ha preso i voti.
Fra Cristoforo, che non è un pappamolle come Don Abbondio,
vuole fare il supereroe della situazione e va a parlare con Don Rodrigo per sistemare la questione.
Ma Don Rodrigo non cambia idea e Fra Cristoforo lo minaccia dicendogli che riceverà la Punizione Divina,
e va via. (Ok,
utilissimo anche tu, insomma, fra...)
Quei piccioncini di Renzo e Lucia provano, allora, a fare un'imboscata a sorpresa a Don Abbondio!
(Dichiarare il loro reciproco amore davanti a un prete e a due testimoni, a quanto pare, è sufficiente per ufficializzare un matrimonio.
- Ma magari potesse essere così facile!) Don Abbondio,
capite le intenzioni dei due piccioncini,
comincia a strillare e il piano va a monte.
Nel frattempo, si scopre che Don Rodrigo vuole rapire Lucia, quindi i due piccioncini
decidono che è meglio cambiare aria:
Renzo se ne va a Milano mentre Lucia e sua madre vanno a Monza.
Ecco che fa quindi la sua comparsa Gertrude, ossia la monaca di Monza,
una suora... che di suora ha ben poco!
Obbligata, infatti, dal padre a prendere i voti,
una volta nel monastero, se l'è spassata con il depravato Egidio!
Vabbè, ma questa è un'altra storia. La monaca di Monza
accetta di ospitare Lucia e la madre nel monastero e, una volta rimasta sola con Lucia, si fa
raccontare un po' di fatti piccanti! (Hai capito Gertrude!)
Ma spostiamoci a Milano.
Qui è scoppiata una rivolta popolare, a causa
dell'impressionante aumento del prezzo del pane,
ma Renzo, incurante del pericolo, si fa un bel giretto turistico della città.
Inutile dirlo: finisce coinvolto nel disordine e,
provando a fare l'eroe della situazione, fa un sacco di casini e rischia anche di farsi arrestare, ma siccome è il
protagonista, riesce sempre a svignarsela e si trasferisce dal cugino a Bergamo.
Intanto Don Rodrigo, scoperta la posizione di Lucia, ricorre alle "armi pesanti" per riuscire finalmente
a rapirla.
"Armi pesanti" vuol dire un tale di cui non si sa il nome vero e quindi chiameremo:
l'Innominato!
L' Innominato, con la complicità dell'amante della monaca di Monza,
riesce a far rapire Lucia. Lucia è disperata, quindi cosa fa? Prova a fuggire?
No! Fa un voto di castità: non si sposerà più, se Dio l'aiuterà a
liberarsi!
Ecco quindi che l'Innominato, che nella sua vita ne ha fatte di tutti i colori,
inizia a pentirsi e decide non solo di liberare il suo ostaggio, ma anche di darle un bel po' di soldi come dote!
Renzo, intanto, è ancora da suo cugino a Bergamo e riceve metà della dote dalla madre di Lucia
(yeah), ma anche la notizia del voto di castità (bip)
[Ah, piccola parentesi, se vi piacciono le nostre magliette, vi ricordiamo che potete
acquistarle nel nostro negozio on-line, LearnAmo Collection. Il link è nella descrizione.]
E così, passano diversi mesi e, come se tutto questo tran-tran non fosse abbastanza
a complicare la situazione,
arriva poi la peste!
(No, questa non è la peste!) Tra pustole,
sofferenza e
lazzaretti, un sacco di persone si ammalano e qualcuno muore.
Don Rodrigo si becca la peste e viene trasferito nel lazzaretto.
Anche Renzo è contagiato dalla peste, ma
sopravvive, così come Don Abbondio e Lucia. Ed è proprio nel lazzaretto che s'incontrano tutti alla fine.
Renzo trova Lucia, ma non ne vuole proprio sapere di accettare il suo voto!
Fortunatamente per lui, viene sciolto perché: "non si può fare un vuoto che includa anche la volontà di un'altra persona!"
(Wow, non so se sia più debole questo voto o le mie braccia quando faccio le flessioni)
Tornati al loro paese, i piccioncini si sposano e vivono felici e contenti!
Speriamo davvero che questo riassunto vi abbia aiutato a imparare, o perlomeno
ripassare, il contenuto dei 38 capitoli de "I Promessi Sposi".
Ora, se non l'avete già fatto, non dimenticate di dare un'occhiata anche al nostro video-riassunto sulla "Divina Commedia" di Dante.
Come sempre, trovate il link qui in alto, nella card, o giù, nella descrizione.
È sempre utile e bello conoscere di cosa parlano i grandi capolavori
e i grandi Classici della Letteratura Italiana!
Noi ci rivedremo prestissimo in un altro video sul nostro sito learnamo.com, dove potete trovare
tutte le altre lezioni di lingua e cultura italiana, o su Youtube. Oppure non dimenticate di seguire anche LearnAmo su Facebook,
Instagram e Twitter.
A presto! Ciao!
[- Alla fine ce l'ho fatta!
- Ehi amore, cosa stai dicendo?
- No, nulla...
dormi tesoro. - Ti amo!
- Anch'io ti amo...
Valar Morghulis...]

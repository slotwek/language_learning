WEBVTT
Kind: captions
Language: it
Parlare, o non parlare, questo è il dilemma!
Ciao a tutti e bentrovati su LearnAmo!
Quanti di voi riescono a capire, perfettamente,
tutto quello che gli Italiani
dicono, ma quando arriva il momento di parlare si bloccano e iniziano a balbettare?
Ebbene, si... questo è davvero un problema molto diffuso tra
coloro i quali studiano una lingua straniera! Per questo, nel video di oggi, ho deciso di provare a
indagare le cause
di questo problema e cercare di trovare una soluzione,
per contrastarlo!
E indovinate un po' ? Ho trovato non una, ma ben tre soluzioni,
trucchetti o strategie, chiamateli come volete, che vi aiuteranno a migliorare le vostre abilità
orali, in Italiano o in una, qualsiasi,
altra lingua straniera voi stiate studiando!
Secondo le mie ricerche, questo problema deriverebbe,
principalmente, dal fatto che la maggior parte della gente che studia una lingua straniera, non ha mai, o quasi mai,
l'occasione di parlarla con altre persone.
Infatti, la maggior parte degli sforzi si concentrano sullo studio della grammatica,
attraverso libri, spesso,
vecchi e obsoleti, o
sull'ascolto, attraverso: film, canzoni, serie tv e così via.
Tutto questo va benissimo!
Ovviamente, non dico che sia inutile, anzi,se lo fate,
continuate a farlo, perché è, sicuramente, una parte importante dell' apprendimento.
Ma, da sola, non è sufficiente!
Per parlare, davvero, una lingua straniera, però, è necessario mettere in pratica le proprie conoscenze e cioè
parlare quella lingua con altre persone,
possibilmente,
madrelingua! Ehi tu, ti vedo, so che adesso stai pensando:
brava Graziana, non ci dici nulla di nuovo
ma come possiamo fare se, nella nostra città, non c'è nessuno con cui parlare quella lingua? Cosa dovremmo fare?
Lo stai pensando, vero?
Lo so, lo so... vi capisco perfettamente,
questo è un problema che accomuna tutti,
coloro i quali studiano lingue straniere! È normale, ma è per questo che c'è qui
Graziana! Quindi, cominciamo subito con la prima soluzione, che ho trovato per risolvere questo problema! Ah...
Italki, lo sponsor di questo video. Italki è  un sito Internet che ospita al suo interno
una miriade di professori madrelingua di, praticamente, qualsiasi
lingua.
Comodo, vero? Eh già, loro sono disposti a insegnarvi non soltanto la grammatica, ma anche, semplicemente, a fare conversazione
con voi, il che è una soluzione ottima
al problema di non avere nessuno con cui parlare la lingua che state studiando!
Come molti di voi già sapranno, tra questi insegnanti ci sono anche io, quindi se volete
praticare o migliorare il vostro Italiano parlato, magari per evitare di balbettare o di
bloccarvi, durante una conversazione
con dei madrelingua, potete prenotare una lezione con la sottoscritta quando vi fa più comodo!
Eh già, quando vi fa più comodo, perché l'orario e il giorno della lezione e li scegliete voi!
Inoltre, se vi iscrivete
utilizzando il link che vi ho lasciato, qui sotto in descrizione, riceverete 10 dollari in omaggio sul primo acquisto, cosa aspettate?
Dunque, io vi consiglio, caldamente, di provare Italki! Ma, se proprio non volete farlo, non vi preoccupate!
Ho altre due strategie per voi, da seguire, per parlare bene.
La seconda strategia, che sembra funzionare piuttosto bene, è quella di parlare
con se stessi!
Sì, lo so cosa state pensando:
anche io spesso mi sento un po'
ridicola a parlare da sola, con me stessa, ma vi garantisco che è molto efficace!
Pensateci, quanto tempo passiamo al giorno parlando e riflettendo nella nostra mente?
Quindi, perché non farlo in una lingua straniera?
Provateci e vi assicuro che, dopo qualche settimana, già comincerete a parlare meglio, perché la vostra mente si abituerà a
funzionare nella lingua che state studiando,
evitando, dunque, quel fastidioso problema che è la traduzione nella mente.
Infatti, tradurre nella vostra mente, dalla vostra lingua alla lingua straniera che state studiando, è un processo
lento, macchinoso e poco
naturale che vi impedisce di esprimervi in maniera appropriata.
Se, invece, voi abituate la vostra mente a
pensare nella lingua straniera che state studiando, non avrete più bisogno di tradurre perché i vostri pensieri
saranno già in quella lingua!
Non so se ha davvero senso quello che ho detto, però vi garantisco che funziona! Quindi, provateci!
Passiamo, adesso, alla terza
strategia.
Qual è? Facile!
Lasciare un mi piace a questo video,
iscrivervi a questo canale e attivare le notifiche,
cliccando sulla
campanellina!
No... aspettate, aspettate! Prima di chiudere il video, sto scherzando! C'è ancora un'altra strategia, sul serio, per voi.
La terza cosa che può, davvero, dare una spinta alla vostra abilità di parlare in lingua straniera è
chattare.
Sì, credetemi, chattare è un modo molto efficace per parlare fluentemente,
perché quando scriviamo non facciamo, altro, che seguire lo stesso
processo che eseguiamo quando parliamo, e cioè pensare velocemente
e dare voce a quello che pensiamo.
E ora, vi starete chiedendo:
come faccio a trovare qualcuno con cui chattare in una lingua straniera?
Andiamo, oggigiorno, trovare qualcuno con cui comunicare, scrivendo, è davvero molto facile;
pensate al passato, un tempo era necessario:
prendere carta e penna,
scrivere, andare alla posta,
comprare un francobollo,
spedire e sperare che la vostra lettera
arrivasse a destinazione.
Ma, adesso
vi basta solo un cellulare! Infatti esistono
tantissime app, sia per Ios che per Android, che vi permettono di mettervi in contatto
con persone da tutto il mondo, che stanno studiando la vostra stessa lingua straniera.
Penso che sia l'ideale per scambiare conoscenza, no?
Ce ne sono, davvero,
tantissime... e sapete qual è il bello? La maggior parte di queste applicazioni è gratuita... comodo, no?
Non mi credete? Allora, andate su Google e digitate:
"imparare le lingue
chattando". Vedrete saltar fuori una lunga lista di applicazioni molto interessanti e molto utili!
Se poi preferite una comunicazione più lenta di una chat,
intendo dire,
meno
immediata, allora, quello che fa per voi sono i forum.
Anche questi sono gratuiti... comodo, no?
E sono perfetti, perché comunque vi permettono di scambiarvi: idee, conoscenze e informazioni
con altre persone che hanno i vostri stessi problemi.
Chiaramente, affinché lo scambio sia efficace,
dovete cercare qualche forum che contenga argomenti di vostro interesse,
non so: la moda, le auto, il calcio, i viaggi la cucina, quello che vi piace.
Per esempio, io penso che reddit sia molto utile, in questo senso, perché ha una comunità molto attiva
e si può parlare, praticamente, di qualsiasi argomento! Ah, ovviamente, se voi conoscete altri forum o, in generale,
altri metodi, per migliorare le abilità orali in una lingua straniera,
scrivetelo nei commenti!
Scambiamoci conoscenza e aiutiamoci a vicenda!
Se, invece, la vostra difficoltà sta nel memorizzare nuovi vocaboli,
quindi nuove parole, allora non dovete assolutamente perdervi il video che ho realizzato,
proprio, sul tema della memorizzazione!
Per oggi è tutto, ma vi ricordo che se state imparando l'Italiano o se, semplicemente, volete seguirmi in maniera più attiva,
potete cercare sui social LearnAmo, quindi su Instagram, su Facebook e su Twitter.
A presto!
Ciao!

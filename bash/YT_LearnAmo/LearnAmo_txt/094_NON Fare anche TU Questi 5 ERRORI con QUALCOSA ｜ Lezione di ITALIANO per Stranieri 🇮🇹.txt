WEBVTT
Kind: captions
Language: it
Ciao a tutti, e bentornati su LearnAmo! 
In questo video voglio parlarvi di una
parola che è sicuramente tra le prime 
parole italiane che avete imparato, e mi
riferisco a "qualcosa".
Ho indovinato, non è vero?
Infatti è così, "qualcosa" è una
parola che si impara da principianti.
Però, dalla mia esperienza, vi posso
assicurare che, in realtà, è una parola
che crea dubbi e confusione sia ai
principianti, sia agli avanzati. Perciò in
questo video vedremo i 5 errori più
comuni tra chi studia italiano, commessi
proprio con la parola "qualcosa".
E no, non pensate che sia un video
soltanto per principianti.
Prima di proseguire devo parlarvi di
NordVPN, lo sponsor di questo video.
Una VPN è fondamentale per chi studia le
lingue straniere. Infatti, con NordVPN
potrete superare le georestrizioni e
accedere a tutti quei siti italiani che
sono disponibili solo in italia.
Per esempio, i siti per guardare film o serie
in streaming, ma anche per leggere i
giornali o le riviste. Non dovrete essere
degli hacker per poterla usare, è
facilissimo. Dovete solo accenderla,
selezionare il paese in cui volete
virtualmente trovarvi, e basta! Potrete
accedere a tutti i siti che desiderate.
In più, NordVPN protegge i vostri dati
mentre navigate sul web, impedendo ai
criminali informatici di intercettare
quello che state facendo. Con il codice
coupon LEARNAMO pagherete l'abbonamento
mensile solo un paio di euro. Vi basterà
cliccare sul link in descrizione. In più,
se entro 30 giorni dall'acquisto vi
accorgete che non fa per voi, potete
ricevere un rimborso totale. Cosa
aspettate? Ma torniamo al nostro video.
Però, prima di vedere gli errori, dobbiamo
capire di che cosa si tratta. "Qualcosa" è,
secondo la grammatica, un pronome
indefinito. Deriva da "qualche cosa" e
infatti indica in modo
indeterminato una cosa o alcune cose.
E adesso passiamo agli errori.
Qualcosa nuovo,
qualcosa nuova.
Probabilmente questi due sono gli errori
più frequenti, sia tra i principianti sia
tra gli avanzati.
Ma, ebbene sì, entrambe le forme sono sbagliate.
Mai, per nessun motivo al mondo,
in italiano il pronome
"qualcosa" è seguito da un aggettivo
direttamente. Mai! Cosa si fa, dunque?
Ebbene, la forma corretta per costruire
queste frasi è:
"qualcosa" + la preposizione "di" +
l'aggettivo,
sempre al maschile singolare.
Diremo quindi, "qualcosa di nuovo". Per esempio:
"La mia vita è abbastanza tranquilla: non
succede mai qualcosa di nuovo".
Qualcosa di buono: "C'è qualcosa di buono da
mangiare in frigo?"
Qualcosa di chiaro: "Ho bisogno di
qualcosa di chiaro da abbinare al mio
vestito nero". E così via.
"Un qualcosa" o "una qualcosa"? Vi sembrerà
strano, ma in alcuni casi il pronome
"qualcosa" può essere preceduto
dall'articolo indeterminativo.
Il problema però è capire: questo
articolo come deve essere, maschile o
femminile?
Ebbene, quando il pronome
"qualcosa" è preceduto da un articolo
indeterminativo,
questo deve essere ancora una volta
maschile singolare: UN, "un qualcosa". Ma in
quali casi si usa "un qualcosa"? Quando si
vuole parlare di una cosa vaga, un
"non so ché". Insomma, il significato è più o
meno simile a "qualcosa", ma l'articolo
indeterminativo
conferisce più vaghezza, più
incertezza al significato, per indicare
che ci riferiamo a una cosa che non
riusciamo a identificare o descrivere.
E "un qualcosa" può essere seguito dalla
preposizione di + aggettivo maschile
singolare,
oppure lo si può utilizzare da solo.
Ma facciamo chiarezza con degli esempi.
"Quella ragazza ha un qualcosa di
familiare, però non riesco a ricordare
dove io l'abbia già vista!"
"La proposta che ci ha fatto Luca ha un qualcosa che
non mi convince.
Lasciami qualche giorno in più per fare
delle ricerche più approfondite".
"Qualcosa è successo", o
"qualcosa è successa"?
Lo so, lo so, anche tu te lo sei chiesto,
anche tu ti sei fermato mentre stavi
parlando e
hai pensato
successo, o successa?
Ebbene, dopo tutto quello che abbiamo
detto finora, penso che sappiate già la
risposta a questa domanda: "qualcosa"
richiede la concordanza al maschile,
anche con il participio passato,
nonostante la presenza di "cosa" nella
parola possa trarre in inganno.
Sempre maschile! Per esempio: "Dopo la
morte di suo figlio, qualcosa in lui è
cambiato:
ora è sempre arrabbiato". "Come mai sei
così pensierosa? È successo qualcosa al
lavoro? Ti va di parlarne?"
"Avevamo pianificato tutto, ma alla fine qualcosa
è andato storto e non siamo più partiti".
Ci sono usi particolari di "qualcosa"?
La risposta è sì, e principalmente si
tratta di usi ironici. Per esempio,
"qualcosa come". Questa costruzione indica
una quantità notevole di una cosa, una
quantità esagerata. Per esempio:
"Ci abbiamo messo qualcosa come due anni
per organizzare questa vacanza! Ma alla fine
ce l'abbiamo fatta!". "Abbiamo pagato
qualcosa come 10.000 euro per la festa! Assurdo!"
"Ci vogliono qualcosa come sette
ore per arrivare a Firenze partendo da
Bari."
"Quel criminale ha ucciso qualcosa come 30 persone!"
E un altro uso particolare di
"qualcosa" è "qualcosa" al posto di "qualcuno".
Sì, mi avete sentito bene. È possibile
infatti sostituire "qualcuno" con "qualcosa",
per riferirci a una persona. Ma non
sempre, ovviamente.
Quando si usa "qualcosa" in
riferimento a una persona, il pronome
indica che quella persona ha una certa
importanza, ma molto spesso è usato in
senso ironico,
magari perché secondo noi
quell'importanza proprio non ce l'ha.
Per esempio:
"Si sente qualcosa solo perché guadagna
qualche soldo in più di noi.
Non sopporto le persone arroganti!"
"Tesoro, non sei nessuno!
Se fossi qualcosa, adesso saresti nel
reparto VIP!"
E...
"qualche cosa"? Ovviamente, l'ho detto
all'inizio, "qualcosa" deriva da
"qualche cosa",
quindi tutto quello che abbiamo detto
finora potrebbe portare alla domanda:
cosa succederebbe se invece di usare
"qualcosa"
decidessimo di usare "qualche cosa"?
Ebbene, se usiamo la forma base, la
forma completa, quella formata da due
parole, tutto quello che abbiamo detto
finora si annulla.
Questo significa che "qualche cosa"
segue le regole grammaticali
tradizionali, se vogliamo. Quindi, dal
momento che abbiamo "qualche", il verbo
dovrà essere singolare, e dal momento che
abbiamo il sostantivo "cosa", eventuali
aggettivi o participi passati devono
essere concordati al femminile.
"Penso che qualche cosa sia caduta nella tua
stanza: ho sentito uno strano rumore."
"Per la prossima campagna pubblicitaria,
il capo vuole qualche cosa bella e
colorata che attiri subito l'attenzione."
E questo era l'ultimo errore che gli
stranieri commettono con la parola
"qualcosa".
Siate sinceri e scrivetemi nei commenti
se anche voi avete sbagliato almeno una
volta nella vita queste cose. Almeno una
volta! E se riuscite, scrivete un
commento utilizzando proprio la parola
"qualcosa". Se invece quello che cercate
sono altri video di questa tipologia,
vi consiglio di dare un'occhiata al
video che ho realizzato sul verbo
"trattarsi di", 5 errori che tutti gli
stranieri commettono con questo verbo,
che invece è estremamente importante
perché è molto usato dagli italiani
nelle loro conversazioni. Come sempre, lo potete
trovare qui in alto nella card o giù
nella descrizione. E se invece cercate un
qualsiasi altro argomento di grammatica
o di cultura italiana, sapete dove andare:
sul nostro sito learnamo.com.
E non dimenticate anche di seguire
LearnAmo su Instagram, su Facebook, su
Twitter, su Pinterest, su TikTok, e su
Telegram, per tutti gli altri contenuti
che pubblichiamo lì. Con questo è tutto,
io vi saluto, ma vi aspetto nel prossimo
video!

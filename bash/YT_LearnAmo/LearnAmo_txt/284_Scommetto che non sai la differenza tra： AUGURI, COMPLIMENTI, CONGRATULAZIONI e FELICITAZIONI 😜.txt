WEBVTT
Kind: captions
Language: it
- Sono riuscita a finire tutto il lavoro! - Auguri.
- Domani mi sposo! - Complimenti.
Attenzione, attenzione! Quanti di voi usano le parole: "auguri",
"congratulazioni", "felicitazioni" e "complimenti", come se fossero sinonimi?
Dopotutto sembrano avere lo stesso significato, no?
Eppure, vi garantisco che non è così! Quindi, se volete imparare ad utilizzare come si deve queste quattro parole,
restate con me! [sigla]
Allora, partiamo subito dalla prima parola, probabilmente la più nota:
AUGURI! Questa parola va detta a:
- una festa "personale ricorrente", come il compleanno o l'onomastico o un anniversario,
sono ai diretti interessati: i festeggiati
- una festa "collettiva",
Natale o Pasqua o Capodanno, a tutti i presenti,
indistintamente
- una festa "non personale", come San Valentino o la festa della mamma o, ancora, la festa del papà, a chi rispetta le
caratteristiche dell'evento
celebrato. Devo fare, però, una piccola precisazione,
perché dovete sapere che in tutti questi casi è anche possibile utilizzare un altro modo per fare gli auguri,
vale a dire: BUON/BUONA/BUONE + il nome della festa. Quindi, per esempio: BUON COMPLEANNO!
BUON ONOMASTICO!
BUON ANNIVERSARIO!
BUON NATALE!
BUONA PASQUA!
BUONE PALME! BUON ANNO NUOVO! BUONE FESTE!
BUON SAN VALENTINO!
BUONA FESTA DELLA MAMMA!
BUONA FESTA DEL PAPÀ!
e così via! Ma come bisogna rispondere in questi casi? Abbiamo due possibilità:
GRAZIE! e
ALTRETTANTO!
Ma fate attenzione, perché la scelta tra queste due opzioni non è casuale! - Se si tratta di una festa
"personale", il festeggiato risponde: GRAZIE, perché la festa è solo per lui e quindi deve semplicemente
ringraziare per gli auguri ricevuti.
- Se la festa invece è
"collettiva", bisognerà rispondere con: ALTRETTANTO che significa "anche a te", e lo si usa per
ricambiare gli auguri. Ah, a proposito di AUGURI, c'è un'ultima cosa che dovete sapere: vi ricordate,
all'inizio del video, la faccia che ho fatto quando Rocco mi ha risposto
AUGURI, dopo che io gli avevo detto che avevo finito tutto il lavoro?
Perché ho fatto quella brutta faccia, se AUGURI è una parola positiva?
Beh, perché per quanto il suo significato sia generalmente
bello, AUGURI può anche assumere - una sfumatura
ironica e sarcastica,
soprattutto, in contesti informali.
Infatti, se una persona ci dice qualcosa di cui va fiera, ma che per noi non è importante, oppure vogliamo
intenzionalmente sminuirla, possiamo rispondere con:
AUGURI... in senso sarcastico, in senso ironico, come per dire: "sì, ok... ma non mi importa",
oppure: "wow... ma che me ne frega".
Bene, passiamo ora a:
CONGRATULAZIONI. Questa parola si dice a - una festa
"personale non ricorrente", come il matrimonio o la nascita di un figlio, solo ai diretti interessati.
Tuttavia, tenete bene a mente che se la festa
"personale non ricorrente" non è ancora
avvenuta, useremo:
AUGURI e non
congratulazioni.
(Provo a spiegarmi meglio)
- Se un vostro amico di vecchia data vi dice che si sposerà tra un mese, potreste dirgli: AUGURI!
Che sarebbe come dirgli: "spero che il tuo matrimonio vada bene".
Stessa cosa se notate che la vostra amica è incinta e quindi partorirà nel futuro, ma non è ancora successo.
CONGRATULAZIONI, invece, andrebbe usato, come dicevo, quando l'evento è già accaduto,
per esempio se una persona si è appena sposata o ha appena avuto un figlio.
Tranquilli, però, anche gli italiani
confondono spesso queste esclamazioni e le usano come se fossero sinonimi!
Ora però, sapete qual è la differenza quindi... niente scuse! Usatele bene! Ah, ma quasi dimenticavo:
CONGRATULAZIONI è anche utilizzato quando vogliamo
- mostrare, in maniera calorosa, il nostro compiacimento,
la nostra soddisfazione,
la nostra gioia a qualcuno che ha raggiunto un grande obiettivo
o ha ottenuto un risultato veramente
importante, grazie alle proprie capacità e abilità.
Per esempio, se una persona vi dice che ha appena ottenuto una promozione a lavoro o ha vinto un premio prestigioso o,
ancora, si è laureata, la cosa perfetta da dire è:
CONGRATULAZIONI!
Un'alternativa, veramente molto formale, a AUGURI e CONGRATULAZIONI è: FELICITAZIONI!
Questa parola si può utilizzare in tutti i casi che abbiamo visto finora, ma usatela con moderazione!
Come dicevo, non è molto comune e potrebbe suonare un po' strana in alcuni contesti informali.
Per capirci: pochi (nessuno) direbbero: FELICITAZIONI a San Valentino o a un compleanno!
Infine, abbiamo:
COMPLIMENTI! Questa esclamazione si usa per mostrare la nostra
ammirazione a qualcuno per un qualsiasi motivo.
Per esempio: se vostro figlio completa un puzzle da mille pezzi, potete dirgli: COMPLIMENTI!
Oppure, se vostra sorella ha appena finito di dipingere un quadro bellissimo potete dirle:
COMPLIMENTI!
O, ancora, se la vostra mamma ha cucinato una carbonara... veramente muà, al bacio, potete dirle: COMPLIMENTI!
[- Buongiorno!
- Giorno!
- Potrebbe farmi il pieno, per favore?
- Certo! Diesel o benzina?
- Le dispiacerebbe anche dare una pulita al parabrezza?
- Certo, con piacere!
(Il parabrezza è la lastra in plastica o vetro
trasparente che protegge frontalmente il pilota e i passeggeri di un veicolo)
- Oh no! La macchina non parte più!
- Come mai?
Non lo so, funzionava benissimo fino a pochissimo tempo fa! Non so cosa... Se questo video ti sta piacendo,
allora siamo sicuri che amerai il nostro corso: "Italiano in Contesto".
Usando il codice coupon Auguri, otterrai accesso illimitato
all'intero corso "Italiano in Contesto" per soli 69 euro!
Non perdere l'occasione di studiare con "Italiano in Contesto". Il link per iscriverti è nella descrizione!]
La parola "complimenti", però, come sostantivo, indica anche l'insieme di parole, di gesti,
di atteggiamenti che esprimono: apprezzamento,
ammirazione o
riverenza nei confronti di qualcuno.
Si fanno i complimenti a qualcuno per il suo aspetto fisico o il suo carattere... ma anche con l'intento di sedurre,
conquistare, affascinare! Quindi, se questo è l'obiettivo, bisogna cercare di essere
fantasiosi. Insomma vi sto dicendo di non utilizzare semplicemente la parola "complimenti" per fare i complimenti a qualcuno.
Creatività... questa cosa richiede creatività!
Per darvi un piccolo aiuto, ho realizzato un video dedicato proprio a tutti i modi più originali, divertenti,
creativi per fare i complimenti a qualcuno. Potete utilizzare formule come: "ti vedo in ottima forma"
o "ti trovo bene", "sei in forma", "stai proprio bene"!
Come sempre trovate il link qui in alto nella card e giù nella descrizione!
Prima che ve ne andiate, però, mi piacerebbe sapere nei commenti qui sotto,
se queste parole esistono nelle vostre lingue e come si traducono.
Scrivetemelo, sono veramente
molto, molto curiosa!
Se volete, potete anche scrivermi un messaggio su Instagram, Facebook e Twitter! Mi trovate come LearnAmo o cliccando direttamente
nei link che sono in descrizione. Ci vedremo prestissimo in un nuovo video!
Ciao!

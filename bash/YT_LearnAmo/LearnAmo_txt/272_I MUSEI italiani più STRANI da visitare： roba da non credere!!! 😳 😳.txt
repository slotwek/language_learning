WEBVTT
Kind: captions
Language: it
Ciao a tutti bentornati il su LearnAmo!
Con 58,3 milioni di turisti l'anno,
l'Italia è il quinto Paese più visitato al mondo!
Milioni di turisti
inondano ogni anno (tranne questo, purtroppo)
le città e i luoghi italiani più famosi!
D'altra parte, come evitarlo? Perché, modestie a parte, il Bel Paese ha davvero
tutto: ha il mare, le montagne, i laghi, il buon cibo, il buon vino, la bella gente, una grande storia,
arte, cultura,
tradizioni! Insomma, i turisti hanno veramente decine e decine di ragioni per venirci!
Chiaramente, le mete più gettonate sono: Roma, Firenze, Milano, Venezia,
ovviamente, per via della loro cultura e della loro arte, quindi per i loro MUSEI!
Dagli Uffizi alla pinacoteca di Brera, passando per la Galleria Borghese, i musei italiani
ospitano veramente opere straordinarie!
Ma, in questo video, voglio parlarvi non di quei musei rinomati e conosciuti da tutti,
bensì di quelli più strani e bizzarri che sono diffusi in tutta la penisola italiana
e che tu, sì proprio tu, devi assolutamente visitare almeno una volta nella vita!
Ovviamente, la nostra lista non poteva che cominciare dal cibo e, in particolare, da una delle specialità
italiane più amate al mondo: il gelato! 1) "Il Museo del Gelato" si trova vicino Bologna, ad Anzola nell'Emilia,
ed è interamente dedicato alla storia, alla cultura e alla tradizione
del gelato artigianale italiano.
ll museo offre una serie di percorsi che mostrano come si è evoluta la preparazione del gelato da
12.000 anni A.C fino ai giorni nostri! Sì, avete capito bene: il gelato è nato
migliaia di anni fa, quando i primi uomini già gustavano deliziosi sorbetti,
ricavati da pozzi di neve. Ma non è finita qua, perché pensate: nel museo è anche possibile vedere dei
laboratori in funzione, per capire come invece il gelato venga realizzato oggi e,
udite udite, è anche possibile
assaggiare e degustare
i vari prodotti!
Insomma, il connubio perfetto per nutrire la mente e lo stomaco!
Se qualcuno di voi è stato a
Trieste, in inverno, ha probabilmente dovuto fare i conti con la bora, un vento freddo ma, soprattutto
molto, molto forte che caratterizza soprattutto
questa città Italiana.
Ebbene, proprio a questo vento hanno deciso di dedicare un 2) "Museo (della Bora)" che, ovviamente,
non poteva che essere nella città di Trieste. In realtà, più che un museo in senso stretto,
gli ideatori amano definirlo un "museo in progress", cioè uno spazio non
compiuto e statico, bensì in continuo movimento; un po' come il vento.
Durante la visita a questo
"magazzino dei venti" è quindi possibile
documentarsi sul vento e anche leggere opere di autori famosi, da Rodari a Stendhal, che hanno citato,
appunto, il famoso vento Triestino. Ma, due sono le cose che trovo più
divertenti e interessanti di questo museo,
innanzitutto:
- "l'archivio dei Venti dal Mondo", ossia una raccolta di venti in scatola, mandati dai visitatori!
(Eh sì, hai capito bene, intendo proprio dai visitatori!)
In pratica, dopo che hai visitato questo museo è possibile inviare una scatola o una bottiglia,
contenente il tuo vento, quello che vuoi che venga esposto, per esempio: il vento raccolto vicino casa tua o
durante una vacanza o, perché no, nella tua città natale! La trovo un'idea super originale: una volta
raccolto e spedito il tuo vento, verrà esposto insieme agli altri e tutti i futuri visitatori
potranno vederlo (figo no?)
E l'altra cosa interessante sono i giochi che è possibile fare come, per esempio,
attraversare una strada con raffiche di vento di 100 km/h! Molto interessante!
Insomma, se siete a Firenze, vi consiglio davvero di fare un salto a questo museo, anche perché l'ingresso è gratuito!
Il prossimo sulla lista è: 3) "il Museo della Merda"! No, non sto scherzando!
Questo museo esiste davvero, in provincia di Piacenza
ma, soprattutto, niente risate!
Il tema viene preso molto sul serio qui! Il museo è stato allestito
all'interno di un castello ristrutturato e analizza la...
cacca, ma da un punto di vista ecologico!
Perché, che ci crediate o no, la cacca è veramente un prodotto utilissimo e riutilizzabile, sia come
concime, in agricoltura, sia come prodotto di base, per mattoni e intonaco, sia come
produttore di metano. E durante la vostra visita in questo museo
marrone, scoprirete proprio tutti gli usi di questa "preziosa sostanza",
dal passato fino ai giorni nostri. E non è tutto:
pensate che c'è anche un intero negozio a vostra disposizione, dove potrete
acquistare prodotti fatti di "merdacotta", un composto di merda e argilla come, per esempio:
vasi, piatti, bicchieri...
(So che non vedete proprio l'ora di mangiare in uno di questi piatti!)
Scherzi a parte, è davvero una figata!
Dovete assolutamente visitarlo!
Quante volte vi sarà capitato di voler comprare la macchina o la casa o le scarpe dei vostri sogni,
ma avete dovuto rimandare perché il vostro conto era in rosso?
Quasi sempre, non è vero? Ma, udite udite,
questo vi è capitato perché non avete ancora messo piede nel 4) "Museo del Risparmio" a Torino.
Si tratta di un museo veramente interessante,
incentrato sul denaro in tutte le sue sfumature,
perfetto anche per i più piccoli, per educarli al valore del denaro.
Durante il percorso, i visitatori potranno apprendere la storia
della moneta: dalla fine del baratto fino alla nascita della BCE,
cioè della Banca Centrale Europea, passando per la crisi del '29 e tantissime altre tappe interessanti!
C'è poi anche un' intera sezione, destinata a farti capire meglio concetti fondamentali
che possono davvero aiutarti a risparmiare o, meglio,
guadagnare, come: azioni, obbligazioni,
derivati, fondi pensione, assicurazioni e tanto altro ancora.
E, ovviamente, anche una parte interattiva pensata per tutte le età, in cui è possibile
effettuare dei giochi e quindi guadagnare dei punti e, perché no, raggiungere un ottimo posto nella classifica finale,
sfidando i  propri amici e familiari.
Andateci e risparmiate!
Il prossimo museo sulla lista è: 5) "il Museo del Falso"
che... no, non espone borse e cinte contraffatte,
tutt'altro: si tratta di un vero e proprio museo allestito con lo scopo di suscitare una riflessione
sul falso, sul concetto di falsità, nei visitatori.
Si trova vicino alla città di Biella, nel Castello di Verrone e non fa altro che mostrare
tutti i falsi della storia,
dimostrando, quindi, che ingannare è una caratteristica che appartiene all'uomo da
moltissimo tempo! Con questo percorso storico, quindi, si invita il visitatore a riflettere
sugli inganni storici e a comprenderne i meccanismi,  al fine di poter poi individuare e
smascherare gli inganni del giorno di oggi, perché, ammettiamolo: si basano, più o meno, tutti sulle stesse regole.
Si scoprirà, infatti, che i falsi hanno
letteralmente cambiato il corso della storia!
Per esempio, sapevate che il
folklore scozzese, fatto di kilt con la gonna e cornamuse, è stato interamente
inventato dallo scrittore Walter Scott, per
differenziarsi dagli inglesi? No?
Bene, questo è uno dei motivi per cui dovete assolutamente visitare questo museo!
No, no, no,  non voglio aprirmi una bottiglia di vino... per lo meno, non adesso.
È solo che, in Italia, amiamo mettere in mostra cose bizzarre e apparentemente banali.
Infatti, il prossimo museo sulla lista espone proprio
questi oggetti qui! Un oggetto apparentemente insignificante, no?
Utile, per carità, perché se non ci fosse non potremmo aprire le bottiglie di vino e
gustare del buon Chianti o del buon Pinot ma, tanto importante addirittura da dedicarvi un museo?
Ebbene sì! 6) "il Museo (dei Cavatappi)" non poteva che trovarsi a Barolo,
una delle città italiane più famose, proprio per la produzione di vino, e il percorso mostra circa
500 esemplari di cavatappi
antichi, provenienti da tutto il mondo e realizzati a partire dal 1600.
Durante la visita, si scoprirà che questo oggetto
piccolino ha, in realtà, una grande storia e
molte curiosità che lo riguardano, ma le lascio scoprire a voi! E, ovviamente, mi raccomando, dopo la visita, non
perdete l'occasione di degustare un buon calice di vino italiano, magari.
E Proseguendo con la carrellata di musei dedicati a oggetti apparentemente
banali e insignificanti, troviamo il famosissimo
(no, forse non così tanto famoso)
7) "Museo del Rubinetto"
Si trova in provincia di Novara ed espone, appunto,
rubinetti ma, in realtà, il concetto alla base di questo museo è mostrare il rapporto dell'uomo con
l'acqua, di come sia riuscito a
dominarla e a sfruttarla per i propri scopi personali.
Di conseguenza, il museo non solo mette in mostra una serie di rubinetti,
mostrando la loro evoluzione
tecnologica e come siano stati utilizzati inizialmente come strumento d'igiene primaria, ma mostra anche
come vengano invece utilizzati oggi,
anche per pratiche di lusso dedicate alla cura del nostro corpo.
Ma gli obiettivi del museo sono veramente nobili: il museo infatti vuole sensibilizzare a un uso più responsabile
dell'acqua, così che tutti, in tutto il mondo, possano accedervi.
Se, poi, siete amanti della politica e della vita mondana, allora dovete assolutamente
visitare il 8) "Museo della Satira e della Caricatura" che si trova in uno dei posti più esclusivi d'Italia:
Forte dei Marmi, in Versilia,
pieno di sole, di mare, di discoteche e di bella vita!
E, così, tra un po' di spiagge e qualche cocktail, potete anche visitare questo museo, dedicato proprio alla satira politica.
Qui è possibile leggere vignette satiriche e ammirare
caricature, presenti e passate, provenienti da tutto il mondo che hanno come protagonisti i potenti di turno.
Tra l'altro, il museo ospita anche una
collezione dei più famosi giornali e delle più famose riviste satiriche di tutti i tempi, quindi una tappa veramente
imperdibile per gli amanti del genere!
Ritornando, invece, a quei musei dedicati ad oggetti, più o meno, banali e
insignificanti, troviamo questo interessantissimo 9) "Museo dedicato ai Lucchetti", che si trova in provincia di Parma.
È il primo museo al mondo dedicato proprio a questi oggetti e la collezione esposta è quella di Vittorio
Cavalli, un falegname
diventato collezionista di lucchetti dopo che gliene avevano regalato uno durante il servizio militare.
Quest'uomo, in 70 anni, ha raccolto oltre
4.000 serrature portatili, di ogni genere,
epoca, forma, materiale, dimensione provenienti da tutto il mondo, ma soprattutto da Europa e Asia.
L'ultimo museo sulla lista è 10) "il Museo Vivente degli Insetti".
Questo museo, che si trova al Padova, è
perfetto e divertentissimo soprattutto per i bambini, di solito
appassionati di queste piccole creature, ma in generale è dedicato a tutti gli amanti degli insetti
(perché si, ce ne sono molti!)
Le collezioni del museo, esposte in vetrine antiche, sono divise per sezioni tematiche
e quindi troviamo: la sezione delle api, quella dei bachi da seta, quella dei ragni, quella degli scorpioni (brr)
Il museo, poi, offre una serie di attività interattive,
di filmati multimediali
e c'è anche "Insettolandia", un'intera area dedicata ai bambini con
moltissimi giochi,
interattivi e non, per farli divertire ma, allo stesso tempo, anche imparare.
Insomma, se gli insetti non vi fanno senso, dovete assolutamente visitare questo museo!
Bene, questi erano i musei più bizzarri d'Italia. Li conoscevate? Ne avete già
visitato qualcuno? Oppure volete visitarne uno in particolare?
Fatemi sapere tutto quanto nei commenti! Se, invece, volete scoprire quali sono i luoghi più belli, ma allo stesso tempo
sconosciuti, della penisola italiana, per fare un viaggetto
originale e fuori dal comune, allora non dovete assolutamente perdervi il video dedicato proprio a questo argomento!
Come sempre lo trovate qui in alto sulla card, oppure giù nella descrizione.
Se, invece, volete vedere tutti i nostri video, tutte le nostre altre lezioni, potete andare direttamente sul nostro sito
www.learnamo.com, oppure seguirci su tutti i nostri social: su Instagram, su Facebook e su Twitter.
Vi basterà cercare LearnAmo o cliccare direttamente sui link che sono in descrizione.
Noi ci rivedremo prestissimo!
Ciao!

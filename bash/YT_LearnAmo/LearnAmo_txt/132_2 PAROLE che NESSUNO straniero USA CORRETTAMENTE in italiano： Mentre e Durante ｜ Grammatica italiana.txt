WEBVTT
Kind: captions
Language: it
Prima, mentre ballavo alla festa,
ho ricevuto la chiamata di Graziana, 
che mi diceva di correre qui
per venire a registrare un video. 
Che sia l'ultima volta!
Durante le feste non voglio essere disturbata.
Ciao a tutti e bentornati su LearnAmo.
Annagrazia ci ha già presentato
l'argomento di questo video
e cioè le paroline "mentre" e "durante",
che vengono spesso confuse
ma che in realtà si usano in modi molto diversi.
Vediamo di fare un po' di chiarezza insieme.
- &lt;i&gt;Entonces&lt;/i&gt;.
- Entonces.
Ma che fai? Dobbiamo proseguire con il video!
Solo un minuto, ho un consiglio per te.
Sì, proprio per te che come me
vuoi imparare le lingue straniere
in modo dinamico, divertente,
senza quei noiosi libri ed esercizi.
Guardando film, serie tv e molto altro
con Lingo Pie, lo sponsor di questo video!
Guarda: prima di tutto,
seleziono la lingua che voglio imparare.
Ecco, appare tutto il catalogo di opzioni,
per esempio io questa l'ho guardata in tv,
è bellissima, ve la consiglio.
Ogni settimana caricano sempre nuovi contenuti.
Poi, vedi? Quando apri un video
hai la possibilità di avere sottotitoli in una lingua
o anche due, nello stesso momento.
Inoltre, se clicchi su una parola
puoi subito scoprirne il significato
e Lingo Pie la salverà tra le tue flash cards
e potrai ripassarle quando vuoi.
Sto imparando lo spagnolo velocemente.
Ah, e se sei un LearnAmico e decidi di provare Lingo Pie
utilizzando il link che trovi in descrizione
riceverai uno sconto del 65%
sul pacchetto annuale e, tra l'altro,
Lingo Pie offre sette giorni di prova
completamente gratuita.
Avevo bisogno di qualcosa contro il mal di testa,
ma stare con lei
non è la soluzione migliore!
Cominciamo da "mentre"?
Certo, cominciamo da "mentre".
Dovete sapere che "mentre" ha diversi significati
e usi, ma in ognuno di loro
è sempre seguito da un verbo.
Il primo significato che andremo a vedere
è il significato temporale.
In questo caso "mentre"
ha il significato di "nel tempo in cui"
o "intanto che", dunque indica un'azione
espressa da un verbo che si svolge
nello stesso momento di un'altra azione
espressa da un altro verbo.
Queste due azioni possono essere svolte al presente,
al passato o al futuro.
Vediamo degli esempi. Annagrazia?
Mentre faccio la doccia
ascolto sempre la musica.
Bene, in questa frase entrambe le azioni
sono svolte nel presente e la parola "mentre"
ci dice che l'azione di ascoltare la musica
si svolge nello stesso tempo
dell'azione di fare la doccia.
Domani, mentre io lavorerò,
tu pulirai tutta la casa. Non te ne dimenticare!
In questa frase, invece, entrambe le azioni
saranno svolte nel futuro.
La parola "mentre" qui, ci dice che l'azione di lavorare
si svolgerà nello stesso momento
dell'azione di pulire la casa.
Questa mattina mentre Paola preparava il pranzo,
io facevo shopping su LearnAmo Collection.
Questa mattina, mentre facevo la doccia,
è andata via l'acqua.
In queste due frasi,
entrambe le azioni sono state svolte nel passato.
Ma avete notato qualcosa di strano?
Tranquilli, anche se non l'avete notato,
vi aiuto io.
Infatti, per quanto riguarda le azioni al passato,
è doveroso fare una precisazione.
Perché, quando "mentre" collega due azioni
al passato ci possono essere due casi:
"mentre" con imperfetto e un altro verbo all'imperfetto.
Quindi, entrambi i verbi sono coniugati
all'imperfetto se le due azioni
si svolgono parallelamente.
Cosa vuol dire? Allo stesso tempo.
Ed entrambe continuano senza che una interferisca con l'altra.
"Mentre" con imperfetto e un altro verbo al passato prossimo.
Se c'è un'azione
che continua nel tempo e un'altra
che in un preciso momento
la interrompe, la situazione cambia.
Quindi, "mentre" seguito da un verbo all'imperfetto
esprime l'azione che continua nel tempo.
Invece un verbo, un altro verbo,
al passato prossimo, indica l'azione
che la va ad interrompere.
Ma "mentre" può anche avere un significato avversativo.
In questo caso ha il senso di:
invece, laddove, al contrario.
Cioè, esprime una cosa contraria a quanto detto prima.
Per esempio:
Hai voluto fare di testa tua,
mentre avresti fatto meglio ad ascoltare i miei consigli.
Mio fratello è vegano mentre io mangio qualsiasi cosa.
Attenzione, in questo caso "mentre"
può essere rafforzato
aggiungendo l'avverbio "invece".
E qui il significato non cambia,
semplicemente si rafforza.
Che bello! Sono arrivate le cose
che avevo ordinato su Amazon:
le aspettavo domani, mentre invece sono arrivate oggi!
Però, "mentre" si può anche utilizzare
all'interno di una espressione fissa.
"In quel mentre"
Questa espressione ha il significato di:
proprio in quello stesso momento,
esattamente allora.
Prima, stavo facendo colazione tranquillamente
e in quel mentre
ho avuto l'ispirazione per la mia prossima poesia.
Oddio, no!
Risparmiaci le tue poesie!
La vuoi sentire?
Aria.
Acqua.
Cibo.
Senza di voi
saremmo
niente.
Ok...
Proseguiamo.
Un'altra domanda frequente
riguardo "mentre" è:
"mentre" è seguito da un "che"?
Ebbene, in passato sì. Infatti, Dante scriveva:
mentre che l'uno spirto questo disse,
l'altro piangea.
ma nell'italiano attuale non si usa più.
L'unione di "mentre" e "che" è rimasta solo
in alcune varietà regionali e popolari.
Nel mentre che rientravo è iniziato a piovere.
Oh, adesso, invece, vediamo: "durante".
"Durante" è molto spesso confuso con "mentre"
per il suo significato temporale,
il primo che abbiamo visto.
Infatti, anche "durante" esprime un'azione
che si svolge nello stesso momento di un'altra.
E qual è la differenza rispetto a "mentre"?
Attenzione! "Durante" è sempre, sempre,
seguito da un sostantivo e non si usa mai
con un verbo.
Il suo significato è: nel corso di, nel tempo di. Per esempio:
Durante la festa ho conosciuto cinque persone nuove.
Durante i mesi invernali
indosso sempre dei fiori per ricordarmi della primavera.
Ho pianto un sacco
durante il film "The Best Of Me".
Quale film?
The Best of Me.
Nicholas Sparks.
Ah, "Il meglio di me"! Ma dillo in italiano!
No, scusami, io guardo i film
solo in lingua originale,
quindi conosco solo i titoli originali.
Scusami, scusami.
Però... sai che mi hai dato un'idea?
Penso che potrebbe essere interessante
per i LearnAmici un video in cui raccontiamo
come i titoli di alcuni film stranieri
molto famosi sono stati tradotti in italiano,
perché, in questo caso, è stato abbastanza facile,
ma ci sono dei casi in cui
le traduzioni sono molto particolari.
Vero! Fatecelo sapere nei commenti
se vi andrebbe di guardare un video di questo tipo.
Ma, signori, è stato un grandissimo piacere,
io adesso, però, torno alla mia festa.
Cin-cin!
No, tranquilli eh,
il bicchiere lo riempirò presto.
Ciao! Vai, vai. Buon divertimento.
Non dimenticate di provare Lingo Pie.
Fidatevi, ne vale davvero la pena.
Annagrazia lo ha provato, anche io lo sto provando
e, credetemi, si impara veramente molto.
È un ottimo strumento
per chi vuole apprendere le lingue straniere.
Se invece voi non avete una festa
a cui  partecipare come invece Annagrazia
ma volete ripassare altre due paroline
che vengono molto spesso confuse
e che creano tanti dubbi agli stranieri,
potete guardare il video sulle differenze tra "prima" e "dopo"
e tutti i loro diversi usi, ce ne sono un po'.
Come sempre, potete trovare il video
qui in alto nella card o giù nella descrizione.
Non dimenticate poi
di iscrivervi al canale se ancora non lo avete fatto
e di lasciare un bel "mi piace" al video
se vi è piaciuto o se vi è stato utile.
Non dimenticate di seguire LearnAmo
anche su Facebook, su Instagram, su Pinterest,
su Twitter, su TikTok e su Telegram
per tutti gli altri contenuti quotidiani.
Io, e probabilmente Annagrazia,
vi aspettiamo prestissimo in un nuovo video.

WEBVTT
Kind: captions
Language: it
Ciao a tutti e bentornati su LearnAmo!	
Non puoi masticare la gomma!  
Non puoi scattare delle foto qui!  
Non puoi mangiare ora!
Non puoi ballare!
È veramente
frustrante sapere di non poter fare
qualcosa, non è vero? Eppure, ci sono
sempre dei limiti a quello che possiamo
fare, ma sapete che questo non vale solo
per le persone, ma anche per le lingue?
Perciò, in questo video, vedremo tutte le
cose che l'italiano non può fare.
È dura da accettare.
Fare una distinzione tra “ora” e un
periodo di tempo più lungo attraverso i
verbi: sto studiando l'italiano. Sì, ok, ma
quando? In questo preciso momento o in
questo periodo? Alcune lingue utilizzano
forme verbali diverse per distinguere
tra “ora” (questo preciso momento) e un
periodo di tempo più lungo (una settimana,
un mese, un anno). L'italiano, invece, non ha
questa distinzione. Quindi, diremo “Sto
studiando l'italiano” sia per indicare
che è quello che facciamo proprio nel
momento esatto in cui parliamo, sia per
indicare che è quello che facciamo
nel periodo, da qualche settimana, da
qualche mese. Perciò, per far capire
all'altra persona, al nostro
interlocutore se ci stiamo riferendo a
“ora” (questo preciso momento) o a un
periodo di tempo più lungo, abbiamo
bisogno di aggiungere dei dettagli, delle
informazioni, come per esempio degli
avverbi o delle espressioni di tempo:
oggi, adesso, in questo momento, questo
pomeriggio, in questo periodo, da una
settimana,
nell'ultimo mese, è da qualche giorno che:
“È da qualche mese che sto studiando
l'italiano, mi piace molto”. Io adesso sto
parlando, non sto studiando l'italiano, ma
è una cosa che ho fatto nei mesi scorsi,
probabilmente la continuerò a fare. Il
periodo di tempo è più lungo.“ In questo
momento sto studiando l'italiano, perciò
non posso uscire con voi”, il periodo di
tempo è proprio questo istante, questo
momento in cui io sto parlando, è qui, è
ora che svolgo quella determinata azione.
Scommetto che anche tu hai dei limiti
quando devi studiare l'italiano, per
esempio limitazioni geografiche, le
cosiddette georestrizioni, non è così?
Ogni volta che provi a guardare un video
o ad aprire un sito in italiano, ti
ritrovi una scritta che dice ”Questo
contenuto non è disponibile nel tuo
Paese”. Che fare quindi? Arrendersi e dire
non posso farlo? Cambiare lingua di
studio con il rischio di incorrere negli
stessi problemi?
Nessuna delle precedenti e invece usare
una VPN, come nordVPN, lo sponsor di
questo video. La VPN ti permette di
filtrare La tua connessione, così da
farti collegare virtualmente da
qualsiasi Paese tu voglia, in base alle
tue esigenze. Tutto quello che dovrai
fare è selezionare l'abbonamento che fa
al caso tuo, scaricare il programma,
aprirlo, scegliere il Paese di tuo
interesse e cominciare a navigare senza
limiti.
NordVPN ti aiuta poi a superare tutti gli altri
tipi di limiti, come per esempio quelli
legati alle minacce digitali. Con nordvpn
potrai dormire sonni tranquilli, per
quanto riguarda malwares, spyware e altre
minacce, ci sarà lei a proteggerti.
Insomma, cosa stai aspettando? Supera
tutti i tuoi limiti e impara l'italiano
con tutte le risorse a disposizione
online. Se ti iscrivi a nordvpn con il
codice coupon “LearAmo” pagherai pochi
spiccioli al mese. Il link per farlo è in
descrizione e ora torniamo ai limiti
dell'italiano. Fare una distinzione tra
“processo” e “risultato”. Alcune lingue
utilizzano forme verbali diverse per
esprimere quello su cui ci si vuole
focalizzare nella conversazione. Cioè, è
più importante
il processo o l'aver completato l'azione?
Quindi, è importante l'azione stessa o il
fatto che sia stata conclusa? In italiano
non c'è una distinzione, vediamo un
esempio. Se io vi dicessi “Ieri ho letto
un libro”, dalle mie parole voi non
riuscireste a capire quale sia la cosa
più importante, se io voglio dire che
ieri ho passato un po' di tempo a
leggere qualche pagina di un libro o se
invece io abbia letto l'intero libro e
lo abbia concluso. Anche in questo caso,
per essere più chiari, bisogna dare più
informazioni. Salutarsi in modo diverso
se ci si è appena incontrati o se si sta
per andare via.
Se vi chiedessi quale sia il saluto più
comune nella lingua italiana, la vostra
risposta sarebbe…
l'ho sentito l'ho sentito, “Ciao!”. Per
alcuni stranieri che studiano l'italiano,
tuttavia, è un po' strano il fatto che in
italiano non esistano due forme diverse
di saluti per quando si arriva e per
quando si va via. Infatti, noi usiamo “ciao”
sempre, sia quando arriviamo: “Ciao, come
state?”, sia quando andiamo via: “Ciao, è
stato un piacere, a presto!”. In molte altre
lingue non è così, un esempio molto
banale è quello che succede in inglese
con “Hi” e “By”. Fare una distinzione tra chi
ospita e chi viene ospitato. Se vi dico:
“Marta è la mia ospite”, cosa sto dicendo?
Sto dicendo che io ospito Marta a casa
mia, oppure sto dicendo che Marta ospita
me a casa sua? Bella domanda, fuori
contesto non possiamo sapere chi ospita
chi. Infatti, in italiano la parola
“ospite” indica sia la persona che ospita,
sia la persona che viene ospitata. In
grammatica stretta, il termine per
indicare questo fenomeno è
“enantiosemia”, per indicare il fatto che
una parola
assume due significati completamente
opposti tra loro e ci sono diverse altre
parole in italiano che si comportano
così. Ora, non dovete conoscere il termine
grammaticale tecnico enantiosemia, ma
veramente vi aiuterebbe conoscere quali
parole si comportano come “ospite”, per
evitare equivoci e fraintendimenti. Per
fortuna, io ho realizzato un video
proprio su questo argomento e lo trovate,
indovinate un po', qui in alto nella card
o giù nella descrizione. Quindi, se siete
interessati, dopo, dopo aver guardato
questo video, potete guardare anche
quello. Terminare le parole in consonante.
Eh già, ogni parola italiana deve
terminare con una vocale: a e i o u. Le
uniche parole in italiano che terminano
con
consonanti sono quelle parole che
abbiamo preso in prestito da altre
lingue: jeans, yogurt
e così via. Quindi, è proprio una cosa
radicata nell'italiano il fatto che ogni
parola debba terminare con un suono
vocalico. Adesso, però, sono sicura
che molti stranieri concorderanno
con me perché, nonostante questo sia vero,
quindi nonostante le parole straniere
che prendiamo in prestito abbiano una
consonante come lettera finale,
molti italiani, quando le pronunciano,
quasi ci aggiungono un suono vocalico
alla fine. Per esempio, questa parola
dovrebbe essere pronunciata un po' come
“marketing”, ma molti italiani la pronuncia
come “marketing” che, alle orecchie degli
italiani è okay,
ma non è okay alle orecchie degli
stranieri, soprattutto, in questo caso, di
chi parla inglese come madrelingua.
Fatemi sapere nei commenti se anche voi
sentite questa cosa.
Distinguere frasi interrogative e
affermative senza affidarsi al tono di
voce. In tantissime lingue, e non parlo
solo dell'inglese, ma anche di una lingua
romanza come il francese, esiste la forma
interrogativa che di solito segue delle
regole leggermente diverse rispetto alla
forma affermativa e a quella negativa. In
italiano, no, questa forma non esiste.
L'unica cosa che fa capire al nostro
interlocutore che stiamo facendo una
domanda è la nostra intonazione: “Mangiamo
un panino”, “Mangiamo un panino?”. Ovviamente
diverso è per la forma scritta, dove ci
aiutano i segni di interpunzione, quindi
il punto interrogativo per indicare una
domanda. Individuare una regione dove si
parli il vero italiano. Come
probabilmente tutti voi saprete,
l'italiano moderno deriva dal volgare
fiorentino, la lingua di Dante, e
l'influenza di Firenze
sull'italiano è rimasta molto forte per
secoli tanto che,
nell'Ottocento, Alessandro Manzoni ha
scritto “I Promessi Sposi” proprio
basandosi sul dialetto fiorentino. Quello
che lui ha fatto con la lingua dei
“Promessi Sposi” lo ha definito come
“risciacquare i panni nell'Arno”. Arno,
fiume che attraversa Firenze. Ma perché
“risciacquare i panni”? Perché il suo
intento era quello di pulire, purificare
la sua lingua, quindi il suo italiano,
dall'influenze del lombardo e del
francese, che avevano un po'
caratterizzato la sua scrittura in
precedenza. Insomma, voleva un po'
raggiungere la lingua italiana pura, ma
poi cosa è successo? Poi, nel
1861 c'è stata l'Unità d'Italia e da
quel momento l'importanza di Firenze e
del fiorentino è andata pian piano
diminuendo un po'. Quindi, oggi l'italiano
non è più davvero legato a Firenze, cioè
tutti riconoscono che l'italiano sia
nato lì, ma non si sente più questo
estremo legame
dell'italiano alla città di Firenze,
ormai l'italiano è diffuso da nord a sud,
da nord a sud ha delle sfumature molto
diverse, dei regionalismi, delle
intonazioni, delle pronunce diverse. E, in
questo senso, l'italiano è un po' diverso
dal francese, perché in francese la
pronuncia, in generale la lingua di
Parigi, è considerata la forma standard.
Ma, al contrario, in Italia la pronuncia
fiorentina non è più considerata quella
standard o quella più prestigiosa, così
come nessun'altra lo è. Questa è la cosa
interessante, non c'è davvero una parlata,
una pronuncia considerata superiore alle
altre. Molti di voi, probabilmente, non mi
crederanno. Però, per esempio, a Firenze
loro tendono ad aspirare un po' la “C”,
quindi non diranno
“casa”, diranno invece “casa”, la casa. Ecco,
questo generalmente non si fa nella
nell'italiano standard. Esprimere il
genere neutro. Eh già, il neutro è un
genere che era presente nella lingua
latina, accanto al maschile e al
femminile, ed era usato per indicare
oggetti ed esseri inanimati. Ora, mentre
alcune lingue hanno mantenuto la
presenza del genere neutro, penso al
tedesco per esempio, in italiano
questo genere è completamente
scomparso. Ci sono solo dei residui di
quello che era in passato, volete un
esempio? La desinenza plurale “a” di alcuni
nomi. Avete presente tutti quei plurali
che sono apparentemente irregolari?
Braccia,
urla, mura, corna. Ebbene, tutte queste
parole, in origine, erano neutri plurali
terminanti in “a” e oggigiorno sono
rimasti come dei plurali, ma sono
diventati femminili. Nell'ultimo periodo,
alcuni studiosi si stanno interrogando
sulla possibilità di introdurre
nuovamente il genere neutro in italiano,
ma ancora non è successo e, sinceramente,
non sono sicura che accadrà. Secondo voi,
invece, andrebbe inserito in italiano un
genere neutro? Vi semplificherebbe la
vita o pensate invece che ve la
complicherebbe? Fatemelo sapere nei
commenti. Che strano questo italiano, ma
come vedete, nessuno è perfetto, neanche
l'italiano, anche lui ha i suoi limiti.
Spero che il video vi sia piaciuto.
Se invece adesso volete passare dall'italiano agli
italiani, non perdetevi il video in cui
vi racconto quali sono quelle cose
completamente naturali per gli italiani,
ma bizzarre per gli stranieri. Lo trovate
come sempre, indovinate un po', qui in
alto nella card o giù nella descrizione.
Se invece cercate un qualsiasi altro
argomento di grammatica o di cultura
italiana, potete visitare il nostro sito
LearnAmo.com.
Se il video vi è piaciuto, non
dimenticate di lasciare un bel mi piace
che ci aiuta tanto, iscrivetevi al canale
se ancora non lo avete fatto e, perché no,
seguite LearnAmo anche su Instagram, su
Facebook, su Twitter, su Pinterest, su TikTok
e su Telegram. Io vi aspetto
prestissimo in un nuovo video! 

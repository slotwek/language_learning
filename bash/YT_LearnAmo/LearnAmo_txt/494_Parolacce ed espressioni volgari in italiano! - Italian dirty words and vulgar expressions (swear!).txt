WEBVTT
Kind: captions
Language: it
- Ciao!
- Ciao!
E bentrovati!
Oggi parliamo di un tema che a me non piace
molto!
Però molti di voi, sia su facebook sia per
email, ce lo hanno richiesto.
- Stiamo parlando delle parolacce o, più
in generale, le espressioni volgari più utilizzate
in italiano.
Allora, prima di tutto, vogliamo spiegarvi
un po' come è stata organizzata la lezione
di oggi.
Vi daremo prima la parola volgare (la parolaccia
vera e propria) e poi un'alternativa con lo
stesso significato che però è, diciamo,
meno volgare.
Potremmo dire, più cortese.
- Già!
Mi raccomando!
Se siete bambini, non guardate questo video!
- No!
Bene, iniziamo?
- Certo!
Allora, la prima espressione di oggi è “merda!”
Allora, questa espressione è utilizzata quando
qualcosa va storto.
Per esempio, avete corso per dieci minuti
per prendere il pullman e, appena arrivate
alla fermata, il pullman parte davanti ai
vostri occhi!
Cosa fate?
Dite “Merda!
Se avessi corso più volocemente...”
- Oppure, se magari non volete usare l'espressione
“merda” che è quella più volgare, potreste
pensare di usare l'espressione “accidenti!”
Per esempio, prima stavamo parlando pensando
di registrare.
Invece mi sono accorto che non avevo premuto
play e ho detto “Ah!
Accidenti!
Non ho premuto play!”
- E ora, l'hai premuto?
- Eh, aspetta fammi controllare...
- Bene, ora un'altra espressione volgare è
“che palle!”.
Questa viene utilizzata quando siete infastiditi
o annoiati da qualcosa.
Per esempio, se siete in classe e la lezione
è veramente noiosa, dite al vostro compagno
di banco: “Che palle questa lezione!”.
- Però, se non volete usare quest'espressione
un po' volgare, allora potreste decidere di
usare l'espressione “che noia!”.
Per esempio, molti di voi studiando il congiuntivo
italiano avranno pensato “Che noia!”
- Allora, pian piano che andiamo avanti, le
parole diventano un po' più volgari.
Adesso vediamo l'aggettivo “rompipalle”,
che viene utilizzato per indicare una persona
veramente fastidiosa, che vi irrita.
Per esempio, se il vostro fidanzato o la vostra
fidanzata sono particolarmente gelosi, potete
dire loro: “Sei davvero un rompipalle!”
- Però, attenzione!
Per evitare di rompere la relazione, sarebbe
meglio utilizzare l'espressione “rompiscatole”,
che è un sinonimo che indica però sempre
una persona fastidiosa.
- Già!
Adesso, vediamo l'espressione “che culo!”
Questa indica che una persona è stata fortunata.
Per esempio, se il vostro amico vince la lotteria,
potreste dirgli: “Che culo!
Magari fosse successo a me!”
- Oppure, se non volete usare l'espressione
volgare, potreste usare la semplice espressione
“che fortuna!”
- Bene, la prossima espressione è “fa cagare!”
Questa indica qualcosa che non vi piace.
Infatti speriamo che il nostro video non vi
faccia cagare!
- Se poi vi fa cagare, non preoccupatevi,
scrivetecelo nei commenti e lo accetteremo!
Non fa niente, può capitare, no?
- Si!
- Però, se volete essere un po' più cortesi,
ma volete comunque dirci che il video non
vi piace, allora potreste dire che “fa schifo”
oppure “è brutto”.
- Vediamo ora la parola “cazzata”.
Questa indica una bugia o qualcosa di stupido.
Infatti, se un vostro amico vi dice che ha
imparato l'italiano in un giorno, beh... ditegli
che vi ha detto una grande cazzata!
- Oppure, potreste dirgli che vi ha detto
una “fesseria”, una “bugia”, una “stupidaggine”
o anche una “sciocchezza”.
- Bene, ora ce ne rimangono solo tre.
Ma queste sono particolarmente volgari, quindi...
preferisco che le dica tu.
Ti va?
- Va bene, con piacere!
- Allora invertiamo angioletto e diavoletto!
- Perfetto.
La prima di queste ultime tre parole è “cazzo”.
Allora “cazzo”, letteralmente significa
“pene”, cioè l'apparato genitale maschile.
Però gli italiani usano la parola “cazzo”
praticamente in qualsiasi circostanza.
Per esempio... se cade il cellulare per terra
potreste sentire un italiano dire: “Cazzo!
Mi è caduto il cellulare!”
Quindi viene usata come una sorta di imprecazione.
Un po' come la parola “merda”, però “cazzo”
è molto più volgare.
Un altro uso di “cazzo” può essere per
esempio in espressioni come “che cazzo vuoi?”,
oppure “che cazzo stai facendo?”
Insomma, si usa pure per dare maggior enfasi
alla frase.
- Già!
Però se volete dare enfasi ma non risultare
troppo volgari, c'è sempre l'alternativa
“cavolo”.
- Non la usate, meglio ”cazzo”...
- “Cavolo!
Mi è caduto il telefono per terra”; “Che
cavolo vuoi?”;
“Che cavolo fai?”
- Bene ragazzi, siamo quasi alla fine di questo
video!
Ora vediamo la parola “coglione”.
Questa parola si usa per insultare qualcuno
che magari non capisce qualcosa in maniera
rapida, oppure qualcuno che agisce in maniera
insensata o anche qualcuno che vi infastidisce.
Quindi, per esempio, se il vostro vicino di
casa mette sempre la musica a volume alto
e non vi fa dormire, potresti dargli del “coglione”.
- Oppure, se non volete essere così offensivi,
potreste dargli del “cretino”, dell' ”idiota”,
dello “stupido”...
Ma in ogni caso, è sempre meglio evitare
queste offese.
Non credi?
- Vabbè, però... certe volte ci sta, no?
- No!
- Ok, ci siamo.
L'ultima parola di oggi è “vaffanculo”.
Questa parola è molto usata in italiano per
invitare qualcuno ad andarsene o per dirgli
di smettere di fare qualcosa.
Per esempio, se vostro fratello vi viene ad
infastidire mentre state studiando, potreste
dirgli: “Oh, vaffanculo!”
Oppure “va' a cagare!”.
- Però, potreste anche usare “vai a quel
paese” (così, tutto sommato state sicuri
che siete stati un po' cortesi).
- Dunque ragazzi e ragazze, alcune parole
erano un po' troppo volgari e abbiamo preferito
non usarle in questo video!
Però, le abbiamo scritte sul nostro sito,
alla pagina di cui trovate il link nella descrizione.
- E lì trovate anche degli esercizi, per
vedere se avete capito come usare le parolacce.
- Se il video vi è piaciuto, lasciateci un
'mi piace' e non dimenticate di iscrivervi
al nostro canale per essere sempre aggiornati
sui nostri nuovi video.
- Alla prossima!
Ciao!

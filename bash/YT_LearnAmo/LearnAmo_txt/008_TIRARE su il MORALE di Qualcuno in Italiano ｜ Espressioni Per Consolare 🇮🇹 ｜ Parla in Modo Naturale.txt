WEBVTT
Kind: captions
Language: it
Ciao a tutti e bentornati sul LearnAmo! Vi è
mai capitato di non sapere che cosa dire
in una situazione di questo tipo? C'è
qualcuno che piange o che è triste e, soprattutto
in una lingua straniera, non sapete
cosa dire per incoraggiarlo, per tirargli
su il morale? Ecco perché ci sono qua io.
In questo video infatti vedremo proprio
tutte quelle espressioni italiane per
dare sostegno a un amico, a un familiare,
a un conoscente. Cominciamo. "Quando si
chiude una porta si apre un
portone" - si tratta di un proverbio che
molto semplicemente sostiene che anche
che se qualcosa di negativo, di
spiacevole succede, non bisogna perdere
la speranza, non bisogna abbattersi,
perché è proprio allora che la vita ci
riserverà una nuova occasione, magari più
grande. E sapete qual è la cosa migliore
da fare quando si chiude una porta
affinché quel portone si apra? Un bel
viaggio! E maggio è il mese perfetto per
cominciare a pensare ai viaggi estivi,
per questo NordVPN ha pensato a una
promozione
esclusiva solo per voi, proprio per il
mese di maggio. Infatti, acquistando un
qualsiasi piano biennale di NordVPN
riceverete una carta regalo Go Gift di
valore progressivamente più alto in base
al piano acquistato, da poter utilizzare
come meglio preferite, soprattutto per i
vostri viaggi. Tutto vero, tutto vero. Mi
spiego meglio, dopo aver selezionato il
piano che fa più al caso vostro,
riceverete una carta regalo tra 31 e 50
giorni dopo l'acquisto (se non chiederete
un rimborso). Il valore della carta come
vi dicevo può variare (10 20 o 50 euro) e
potrete riscattarla nel loro Store, dove
ci sono tantissime possibilità,
soprattutto per i vostri viaggi. Quindi
potrete risparmiare un bel po' di soldini,
se per esempio deciderete di acquistare
un biglietto con Flixbus o con Italo o
se decidete di fare una prenotazione
attraverso Airbnb, o se decidete di
acquistare una Smartbox e così via.
Veramente ci sono tantissime opzioni che
includono anche Amazon, Mediaworld. Poi, tra
l'altro, vi ricordo che se decidete di
acquistare un pacchetto di NordVPN, i
vantaggi saranno garantiti anche durante
i vostri viaggi, perché avrete bisogno
per esempio di utilizzare reti WiFi
pubbliche e sicuramente NordVPN vi dà
un'ottima protezione da eventuali
attacchi
informatici. Ma dovete affrettarvi, perché
vi ricordo che l'offerta è valida solo
fino al 30 maggio. Per acquistare il
pacchetto di NordVPN che fa più al caso
vostro, potete cliccare sul link in
descrizione, fidatevi e risparmiate,
perché una recente ricerca ha dimostrato
che gli italiani spendono il 16% in più
di quello che dovrebbero per le loro
vacanze. Perché, se si può evitare? "Al
momento del bisogno - o eventualmente -
Nelle sventure si conosce l'amico" - 
Entrambe si possono usare in maniera
intercambiabile ed entrambe significano
che solo quando siamo in una situazione
disperata e di bisogno, possiamo
comprendere la vera amicizia, perché solo
chi ti vuole veramente bene rimarrà al tuo
fianco e ti sosterrà facendo di tutto
per aiutarti, chi invece non era
realmente interessato a te, si
allontanerà. Quindi, quando utilizziamo
questa frase vogliamo appunto
incoraggiare la persona a cui la diciamo
e vogliamo sottolineare che noi per lei
ci saremo sempre, perché siamo buoni
amici. "Anno nuovo, vita nuova." In teoria,
questo proverbio andrebbe utilizzato per
ovvie ragioni solo nelle ultime
settimane dell'anno o nelle prime
settimane dell'anno nuovo, se a qualcuno
succede qualcosa di brutto proprio alla
fine dell'anno o proprio all'inizio
dell'anno nuovo gli si può dare questo
tipo di incoraggiamento dicendogli un
po' che l'anno è appena cominciato o sta per
cominciare, ed è veramente lungo, perciò
c'è tutto il tempo per cambiare la sua
vita per il meglio. "Finché c'è vita c'è
speranza." Nessun problema, nessuna sfida è
insuperabile se si è vivi: se si ha la
vita e la salute tutto può essere
affrontato e risolto, questa è la più
grande speranza. "Il tempo guarisce tutti
i mali." Questo è un altro proverbio che
viene utilizzato per rincuorare qualcuno
che sta vivendo un periodo, una
situazione spiacevole, difficile, ci siamo
passati tutti, no? E cosa succede quando
quando viviamo una situazione o un
momento spiacevole? Tendiamo a vedere
tutto nero, tutto negativo e a pensare
che non finirà mai, che non ne usciremo
mai. Però poi il tempo passa per tutti e
per tutto e prima o poi cominciamo a
sentirci meglio e cominciamo a lasciare
le cose negative alle nostre spalle. Ecco,
questo è quello che vogliamo comunicare
quando rivolgiamo a qualcuno questo
proverbio, cerchiamo di rassicurare
l'altra persona con la garanzia che, con
il passare del tempo, tutto il negativo
sarà spazzato via e potrà ritornare a
vivere esperienze positive, momenti
felici. L'unione fa la forza. Questa è
veramente una bella espressione che ci
ricorda che da soli non possiamo
veramente andare molto lontano, ma che
per raggiungere grandi risultati
dobbiamo circondarci di persone
fidate e insieme lavorare, collaborare,
per raggiungere quegli obiettivi, che
infatti, solo così saranno raggiunti
prima e meglio. La si può utilizzare sia
per offrire il proprio aiuto a qualcuno
che è in difficoltà con quello che deve
fare, sia in generale per incoraggiare
qualcuno e ricordargli che non deve
affrontare tutte le cose negative da
solo, ma che avrà sempre noi e magari
anche altre persone, suoi amici, suoi
parenti su cui poter contare in
qualsiasi caso per risolvere qualsiasi
problema. Vedrai, andrà tutto bene. Questa
espressione viene utilizzata per
rassicurare, per incoraggiare qualcuno
che è in un momento di paura, di
incertezza: vogliamo comunicargli che
tutto si risolverà, probabilmente ci
vorrà un po' di tempo, ma prima o poi
tutto andrà al proprio posto. "Non tutte le
ciambelle riescono col buco." È
un'espressione simpatica che purtroppo
non c'entra niente con il cibo, però ci
aiuta sicuramente come metafora per
comprendere il significato. Allora,
innanzitutto, è un'espressione informale
e viene utilizzata per rassicurare
qualcuno che si sente un po' giù di
morale, perché le cose non gli sono
andate come aveva sperato o previsto.
Con questa espressione
vogliamo
rassicurarlo dicendogli che nella vita
ci sarà sempre qualcosa che non andrà
secondo i nostri piani ma non per questo
dobbiamo abbatterci, anzi, bisogna
continuare a lottare e a impegnarsi,
affinché nel futuro si possa raggiungere
l'obiettivo desiderato. "Sbagliando si
impara." Questo proverbio è perfetto per
consolare qualcuno che ha sbagliato, che
ha commesso un errore, spesso chi ha
commesso un errore si sente sconsolato,
afflitto, abbattuto, in colpa e non vuole
fare più niente. In realtà con questa
frase vogliamo ricordargli che gli
errori fanno parte della natura umana e
che solo così possiamo progredire e
migliorarci, perché avendo sbagliato una
volta, la volta successiva, nella stessa
situazione, nelle stesse circostanze
faremo la scelta più giusta, più
appropriata. "Nulla è impossibile." Qualcuno
ha paura di affrontare o di fare
qualcosa? Bene, con questa espressione
vogliamo ricordargli che qualsiasi cosa
può essere superata, può essere fatta, se
affrontata nel modo giusto, con la
giusta mentalità e il giusto
atteggiamento. Nella vita ogni cosa è
possibile e noi esseri umani siamo
capaci di tutto. "Se insisti e resisti,
raggiungi e conquisti." Bellissima, no? È
un'espressione utilizzata proprio per
incoraggiare qualcuno in un momento di
poca fiducia, poca determinazione nel
cominciare o nel portare a termine
qualcosa, ebbene esprime il valore della
perseveranza se si vuole raggiungere un
obiettivo. Bisogna continuare, continuare
a insistere senza mollare ed è questa
che io vi dedico perché se state
imparando l'italiano, prima o poi
arriverà un momento, un momento in cui vi
chiederete: "Ma sto facendo dei progressi?" Vi
sembrerà di no, ma in
realtà ricordate: se insisti e resisti,
raggiungi e conquisti, nulla si ottiene
da un giorno all'altro quindi credeteci
e continuate, continuate, continuate. Lo
dico sempre a tutti i miei studenti -
quando meno ve lo aspettate avrete
ottenuto i vostri risultati, ma anche
allora dovete continuare per mantenere
quei risultati. "Non ti arrendere mai" o in
alternativa "Non mollare mai", che possono
tranquillamente essere considerati come
dei motti di vita. Arrendersi e mollare
sono sinonimi, che significano darsi per
vinti, ritirarsi e questo è qualcosa che
non dovremmo mai fare nella vita, perché non
si sa mai quando il nostro momento
arriverà e se non siamo lì a cogliere
l'occasione.. ehh.. non potremo farcela.
Insomma un buon incoraggiamento a
chiunque ne abbia bisogno e tra
l'altro c'è anche una canzone italiana
abbastanza famosa che si chiama proprio
“Non mollare mai” che parla del sogno
dell'autore di diventare un cantante e
delle difficoltà che ha dovuto
affrontare prima di farcela, e questo in
realtà si può applicare in tutti gli
altri campi, in tutti gli altri settori.
"Sogna in grande." Qualcuno che conosci è
indeciso su cosa fare o cosa scegliere?
Questa è la cosa perfetta da dirgli, se è
tra le opzioni punta sempre in alto, se
tutte le altre opzioni ti portano qui
scegli sempre quella che ti può portare
qui... perché, se c'è la possibilità e ci
sono le abilità, perché non farlo?
Chiaramente chi la ascolta riceve un
senso di coraggio e di ottimismo per il
futuro. "Se vuoi, puoi." Questa è un po' la
continuazione della precedente, sogna
in grande, se vuoi puoi, perché dobbiamo
sognare in grande? Perché tutto quello
che è determinante è solo la nostra
volontà: con la giusta forza di volontà,
possiamo fare qualsiasi cosa, basta solo
crederci e dare il massimo, perché
comunque le cose non piovono magicamente
dal cielo, quello no, bisogna anche
impegnarsi, sforzarsi, così come appunto
vi dico sempre per quanto riguarda
l'apprendimento dell'italiano. Quindi
spero anche che queste espressioni non
soltanto siano state espressioni nuove
per voi, ma spero anche che vi abbiano
trasmesso un po' di coraggio e vi
abbiano invogliato a proseguire sul
vostro percorso.
Mi raccomando, la strada è lunga. Ma con
un passo alla volta potete arrivare
molto lontano. Fatemi sapere nei commenti
come va il vostro apprendimento
dell'italiano e fatemi sapere nei
commenti quale tra queste espressioni è
la vostra preferita, che potete un
po' assumere come il vostro motto di
vita, almeno per quanto riguarda
l'italiano. Se invece volete imparare
delle espressioni centenarie, che
esistono in italiano da tantissimo tempo,
vi consiglio di guardare il video
dedicato proprio a questo argomento, che
trovate come sempre qui in alto nella
card o giù in descrizione. Invece per
tutti gli altri contenuti di grammatica
e di cultura italiana, potete passare dal
nostro sito learnamo.com e non
dimenticate anche di seguire LearnAmo su
Instagram, su Facebook, su X, su Twitter, su
Tiktok, su Pinterest. Per tutti gli altri
contenuti esclusivi iscrivetevi alla
newsletter, se ancora non lo avete fatto
e al canale YouTube. Se il video vi è
piaciuto, lasciate un bel mi piace. Con
questo è tutto, io vi saluto, ma vi
aspetto prestissimo in un nuovo video
perché appunto non dovete mollare.

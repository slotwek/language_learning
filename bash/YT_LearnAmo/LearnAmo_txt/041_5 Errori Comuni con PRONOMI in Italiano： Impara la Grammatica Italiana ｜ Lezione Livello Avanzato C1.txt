WEBVTT
Kind: captions
Language: it
Ciao a tutti e bentornati su LearnAmo! Quali
sono i cinque errori più comuni che gli 
stranieri commettono con i pronomi in
italiano?
Li scopriremo in questo video! Anche tu
li commettevi?
Vediamo velocemente prima di cominciare
che cos'è un pronome secondo la Treccani:
il pronome è quella parte variabile del
discorso che si usa al posto di un altro
elemento della frase generalmente un
nome o un sostantivo, ma in realtà un
pronome potrebbe anche sostituire un
verbo, un aggettivo o un'intera frase.
Esistono diverse categorie di pronomi:
pronomi complemento, pronomi soggetto,
pronomi riflessivi, particelle
pronominali, in base al significato che
si vuole trasmettere, e per questa
ragione è molto facile
confondersi, ma faremo in questo video un
po' di chiarezza. Inoltre, vi ricordo che
se cercate video proprio dettagliati
sulla spiegazione delle varie tipologie
di pronomi potete trovare tutti i link
per gli altri nostri video nella
descrizione. Ma basta parlare,
cominciamo con i cinque errori più
comuni che gli stranieri commettono
con i pronomi in italiano, e che non sono
affatto banali o scontati. Restate là,
fidatevi!
Sicuramente vi sarà capitato di
ascoltare o di leggere entrambe le
versioni, nonostante in realtà la lingua
italiana ne riconosca solo una come
corretta. Chiariamo innanzitutto la
differenza tra “tu” e “te” in maniera
semplice: il primo si usa sempre con la
funzione di soggetto, mentre il secondo
con la funzione di complemento, per
esempio: “Tu vai a Londra”, “tu” compie
l’azione, quindi è il soggetto. “Luca
guarda te”, “te” è il complemento oggetto
diretto. “Vengo in vacanza con te”, “te” qui è
un complemento introdotto da una
preposizione. Ma ritorniamo alla nostra
frase originale, cosa succede in questo
caso? In questo caso il verbo che abbiamo è
“fai” coniugato alla seconda
persona singolare, questo significa
quindi che il pronome di cui abbiamo
bisogno qui è un pronome soggetto, perché
la seconda persona singolare compie
l'azione: quindi “tu”. Perciò la frase
corretta è: “Lo fai tu”. Attenzione! Ci sono
casi in cui si usa “te” al posto di “tu” con
funzione di soggetto, ma sono casi molto
specifici e si tratta generalmente di
espressioni fisse come: “Povero te” o “Te
compreso”, “Compreso te”. In Italia nella
lingua parlata e soprattutto al nord si
usa molto “te” al posto di “tu” con funzione
di soggetto in frasi come: “Dillo te”, “Vieni
anche te”, “Hai ragione te”, “Te vai”.
Però per il momento la grammatica italiana
riconosce queste forme ancora come
sbagliate o scorrette, ma vedremo cosa
accadrà in futuro. Secondo voi cosa
accadrà? Il “te” sostituirà completamente
il “tu” proprio come è accaduto con le
forme “lui - lei” che hanno completamente
preso il posto delle forme originali
“egli – ella”, oppure il “tu” riuscirà a
dominare e a mantenere il suo posto?
Fatemelo sapere nei commenti cosa ne
pensate!
Ricevo continuamente questa domanda
dagli studenti e in effetti hanno
ragione, mi dicono: se devo parlare di una
donna so che devo dire “L'ho vista”, ma
sempre parlando di donne devo dire “Ti ho
vista” perché sei una donna o “Ti ho visto”?
“Mi hai visto” o “Mi hai vista”?
Ebbene, la Treccani è molto chiara a
riguardo: nei tempi composti con
l'ausiliare avere con un pronome diretto
anteposto, cioè messo prima, la regola
impone l'obbligo di fare l'accordo per
genere e per numero alla terza persona
singolare e plurale. Io dovrò dire: “Ho
trovato la rivista e l'ho comprata”, la
regola impone l'accordo sia per genere
che per numero. Stessa cosa nella frase:
“Ho comprato i libri, ma non li ho letti”.
La stessa regola lascia libertà di
scelta sia nell'accordo di genere che
nell'accordo di numero per la prima e la
seconda persona singolare e plurale.
Vediamo degli esempi per chiarire meglio.
Quale tra queste due frasi secondo voi è
corretta?
“Sara Scusami ma non ti avevo visto”, “Sara
scusami ma non ti avevo vista”.
Entrambe le forme sono corrette perché
il pronome che sto utilizzando è di
seconda persona singolare e la regola
lascia libertà di scelta. Stessa cosa
succede con le frasi come ad esempio: “Marco
non ci ha ancora chiamato”, “Marco non ci
ha ancora chiamati”.
Anche questa è una domanda che ricevo
spesso. Dunque, in realtà
grammaticalmente
nessuna delle opzioni sarebbe errata,
quindi sia che io dica: “Lo amo” sia che io
dica “L'amo”, la frase per la grammatica è
giusta. Nel passato la forma con
l'apostrofo era certamente più comune,
per esempio Petrarca scriveva: “Per quel 
che mi riguarda io l’ammiro e l'amo. Non
lo disprezzo e credo di poter
sicuramente affermare che se egli fosse
vissuto fino a questo tempo, pochi
avrebbe avuto più amici di me oggigiorno”.
Però la tendenza è un pochino diversa:
quando usiamo i pronomi diretti di terza
persona singolare “Lo” e “La” con verbi
coniugati in tempi
semplici al presente, futuro o imperfetto che
cominciano con vocale tendiamo a evitare
l'apostrofo, si preferiscono quindi le
forme come “Lo amo” o “La ama”. In effetti ha
senso e vi spiego perché: se usiamo la
forma “L'amo” soprattutto quando abbiamo
parlato di molte cose, o magari fuori
contesto, non si saprebbe se amiamo un
uomo o una donna o comunque una cosa
maschile o una cosa femminile, perché io
direi “Io amo il caffè”, “Io lo amo”. “Io amo
la cioccolata”, “Io la amo”.
La frase è la stessa sia che io mi
riferisca a una cosa maschile, sia che io
mi riferisca a una cosa femminile, quindi
usare il pronome completo in questo caso
ci aiuterebbe a evitare equivoci o
fraintendimenti: “Lo amo”, “La amo”. Non c'è
problema invece con il plurale, perché
con i pronomi diretti di terza persona
plurale “Li” e “Le” non si usa mai
l'apostrofo. Il problema non si
pone nemmeno con i tempi composti, come
il passato prossimo per esempio, perché
in quel caso si farà l'accordo con il
participio passato. Non a caso in quelle
forme l'apostrofo è ancora molto
utilizzato perché, ripeto, non c'è un
equivoco di genere: “Io ho amato il caffè”,
“Io l'ho amato”, “Io ho amato la cioccolata”,
“Io l'ho amata”.
Allora, in italiano quando si usa la
costruzione FARE più infinito, eventuali
pronomi vanno messi prima del verbo FARE,
e non dopo l'infinito. Quindi tra le due
forme: “Mi fa divertire” e “Fa divertirmi”, la
forma corretta è: “Mi fa divertire”. Altre
frasi simili sarebbero: “Le fanno vedere a
tutti”, “Ti ha fatto sedere qui”, “Gli farò
dire la verità”, e così via. La posizione
del pronome è intercambiabile solo se il
primo verbo è un verbo modale: dovere,
potere, volere o sapere. “Voglio comprarlo”, “Lo
voglio comprare”, “Non sanno farli”, “Non li
sanno fare”.
Sicuramente quando avete cominciato a
studiare l'italiano vi hanno detto,
oppure vi siete resi conto da soli, che
in italiano si tende a non utilizzare i
pronomi personali soggetto quando si
parla o quando si scrive, perché il verbo
da solo con le desinenze fa già capire
chi sia il soggetto. Quindi una frase
italiana naturale sarebbe: “Parto per
Parigi domani” piuttosto che: “Io parto per
Parigi domani”; “Facciamo una passeggiata”
piuttosto che: “Noi facciamo una
passeggiata”. Eppure, ci sono dei casi in
cui gli italiani utilizzano i pronomi
personali soggetto, ma spesso gli
stranieri in questi casi tendono
comunque a non utilizzarli, perché
pensano di seguire e di rispettare la
regola, ma
le frasi in questi casi risulterebbero
alle orecchie di un madrelingua non
proprio “naturali”. Ma quali sono questi
casi vi starete chiedendo. Innanzitutto,
quando la forma verbale è la stessa per
più persone e penso per esempio ad
alcune forme del congiuntivo presente o
imperfetto: “Credo che faccia una
passeggiata”.
Chi? Io faccia, tu faccia, lui faccia o lei
faccia? Sarebbe meglio in questo caso
utilizzare il pronome per evitare
equivoci: “Credo che lei faccia una
passeggiata”.
Ancora un secondo caso in cui si tende a
utilizzare i pronomi personali soggetto è
quando si esprime un confronto o un
contrasto tra due o più persone, oppure
per dare enfasi e per sottolineare
l'identità del soggetto, e questo è il
caso della frase introduttiva. A questo
punto ve la ricordate? Sento molti
stranieri dire cose come: “Mangio pizza,
mangi pasta”, “Sono andato in bagno, è
andata a letto”, “Abbiamo guardato un film
horror, ma volevo guardare un film
romantico”, “Lo hai rotto e lo ripari”, bene,
tutte queste frasi per quanto non
siano scorrette grammaticalmente, non
suonano completamente naturali per i
madrelingua, perché appunto in questi
casi, sia per sottolineare il contrasto,
sia solo per dare enfasi all'identità
del soggetto, si utilizzano i pronomi
personali soggetto, quindi diremo: “Io
mangio pizza, tu mangi pasta”,
mettiamo le cose in chiaro: “Io sono
andato in bagno, lei è andata a letto”, “Io
non sono andata a letto, lei è andata”,
“Abbiamo guardato un film horror, ma io
volevo guardare un film romantico” e
sottolineo “io”, solo “io” tra tutti. “Tu lo
hai rotto e tu lo ripari”. Voglio dare
enfasi e voglio sottolineare il fatto
che io non ho intenzione di ripararlo
perché non è stata colpa mia.
Ammettetelo, quanti di questi errori
commettevate? Scrivetelo nei commenti, non
ve ne dovete vergognare perché siamo qui
Se volete sapere quali sono i limiti
dell'italiano, quelle cose che la lingua
italiana proprio non può fare, guardate
il video dedicato proprio a
quell'argomento che trovate come sempre
qui in alto nella card, o giù in
descrizione. Invece per qualsiasi altro
contenuto di grammatica o di cultura
italiana potete passare dal nostro sito:
learnamo.com e non dimenticate anche di
seguire le News su Instagram, Facebook
Twitter, Pinterest, TikTok e
Telegram, con tutti gli altri contenuti
quotidiani che pubblichiamo anche lì. Il
video vi è piaciuto? Spero proprio di sì,
fatecelo sapere con un mi piace, e se
ancora non lo avete fatto, iscrivetevi al
canale. Io vi saluto e vi aspetto
a prestissimo con un nuovo video! 

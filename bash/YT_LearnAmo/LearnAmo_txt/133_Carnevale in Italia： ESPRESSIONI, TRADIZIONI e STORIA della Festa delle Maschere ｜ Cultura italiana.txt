WEBVTT
Kind: captions
Language: it
Ciao a tutti e bentornati su LearnAmo!
In questo video parleremo di Carnevale! 
Ma come ti sei conciata? Sembri una maschera!
Mi sono truccata per l'occasione! 
Non c'è bisogno di essere
così scortesi. 
Lo sai che io dico sempre quello che penso
e non mi nascondo
dietro una maschera...
E ora cosa indossi scusa?
È un modo di dire.
In ogni caso, voi restate là.
In questo video andremo a vedere brevemente
la storia del Carnevale,
le feste di Carnevale più interessanti in Italia
e, alla fine, vi spiegheremo
le espressioni con "maschera"
che noi abbiamo usato
nel nostro dialogo.
E ve ne daremo delle altre.
Il Carnevale sembra una festa da niente,
ma in realtà è antichissima.
Già, addirittura
risale all'Antica Roma,
in particolare, alle festività
chiamate i "Saturnali"
durante le quali tutti si lasciavano andare,
si liberavano da obblighi, impegni...
e si dedicavano allo scherzo e al gioco.
Una cosa che tutti facevano
era mascherarsi,
così non c'erano più differenze
tra ricchi e poveri.
"Una volta l'anno, è lecito impazzire". Questo dicevano.
Poi, dopo le festività
tutto tornava alla normalità.
Con l'arrivo del cristianesimo,
la Chiesa decise di mettere un freno
a queste feste selvagge.
Perciò, da allora il Carnevale
è diventato più tranquillo
e da quel momento è stato in qualche modo
associato alla religione.
Ecco perché si dice Carnevale,
dal latino "carnem levare",
cioè eliminare la carne.
Infatti, il giorno di Carnevale
era proprio l'ultimo prima della Quaresima
e cioè il periodo di 40 giorni prima della Pasqua.
Durante questi 40 giorni
non era possibile mangiare la carne.
Le maschere sono ancora oggi
una parte fondamentale del Carnevale.
Quelle italiane più tipiche sono:
Pulcinella, Pantalone,
Colombina,
Arlecchino, Brighella,
Balanzone, Pierrot... Pierrot? Ma non è francese?
Guarda che se diciamo sciocchezze
la gente se ne accorge.
Tranquilla, tranquilla è proprio così.
Anche se ha raggiunto la popolarità
grazie alla Francia, Pierrot
è una maschera italiana, nata in Italia nel 500.
In Italia da nord a sud
il Carnevale si festeggia ovunque.
Ma se vi trovate nel Bel Paese
in questo periodo,
dovete assolutamente
vedere il Carnevale in queste città:
Venezia.
Quella di Venezia è sicuramente
una delle feste di Carnevale più famose al mondo.
Io ci sono stata
ed è davvero incredibile.
Sembra di essere
catapultati in un mondo fantastico,
un mondo del passato.
Tutto a Venezia è elegante e lo è anche il suo Carnevale,
tra balli, maschere, e soprattutto vestiti bellissimi.
Uno dei riti più famosi della città
durante il Carnevale è il volo dell'Angelo,
durante il quale,
la vincitrice del concorso di bellezza
di Carnevale dell'anno precedente
si lancia dal campanile di San Marco
fino al Palazzo Ducale, attaccata a una fune.
Ah, e se siete lì,
mi raccomando: non dimenticatevi di provare
le frittelle veneziane
(o frìtole).
Cento.
Il Carnevale di Cento
è stato per molto tempo considerato
il miglior Carnevale d'Europa.
Si caratterizza per i grandi carri allegorici.
Questi fanno una sfilata per la città
e lanciano alla folla
caramelle, dolciumi, bambole,
giocattoli di ogni tipo e ogni colore.
Se siete a Cento durante il Carnevale
dovete assolutamente provare le castagnole.
Fritte, al forno, al cioccolato, alla panna e ricotta...
Tipiche proprio
di questo periodo.
Viareggio.
Questo Carnevale è famoso soprattutto
per la sfilata di bambole di cartapesta,
accompagnate da gruppi in maschera
che si muovono in processione.
Praticamente, lungo la via principale.
Qui feste, sfilate, mascherate e altri eventi
durano un mese intero
e la tradizione vuole che i politici siano i personaggi
messi, diciamo, un po' più in ridicolo
nelle sculture.
Ah, e non dimenticate di provare, a Viareggio,
i Cenci, detti anche le "chiacchiere",
fritti o al forno.
Putignano.
Il Carnevale di Putignano è considerato il più antico d'Europa,
tra sfilate e spettacoli vari.
In particolare, anche qui
c'è una bellissima sfilata di carri allegorici
fatti in cartapesta che, in realtà,
sono delle vere e proprie opere d'arte.
Bellissime.
E qui, da provare assolutamente
è la Farinella.
E adesso vediamo delle espressioni
legate al Carnevale e alle maschere.
Espressioni che, però, usiamo tutto l'anno.
"Indossare una maschera"
o "Nascondersi dietro una maschera".
Questa espressione
indica il fare di tutto
pur di nascondere
chi si è veramente.
Questa espressione indica il fare di tutto
per apparire diversi da quello che si è.
Presentare una falsa apparenza,
nascondendo i propri veri pensieri,
le proprie intenzioni.
Oppure, si può dire nascondersi dietro una maschera
anche quando si mostra
una espressione impassibile,
cioè che non fa trasparire
nessuna emozione.
Luca ci ha ingannati tutti:
noi pensavamo che fosse una brava persona,
ma si stava semplicemente
nascondendo dietro una maschera
e alla fine ci ha tradito.
"Gettare la maschera".
Questa espressione significa smettere di fingere,
dichiarare le proprie reali intenzioni,
rivelarsi per quello che si è veramente.
La matrigna di Cenerentola sembrava buona
e gentile ma quando suo marito è morto,
ha gettato la maschera e si è mostrata
come la donna crudele che era veramente.
"Ti conosco mascherina!"
Si tratta di un'esclamazione
che si usa di solito per comunicare
in maniera più o meno scherzosa
a qualcuno
che abbiamo capito le sue vere intenzioni,
nonostante le finzioni e le simulazioni
che ha adottato.
Non a caso, si dice proprio
"smascherare qualcuno"
per descrivere l'azione dello scoprire
le vere intenzioni di una persona.
Quello che quella persona stava tramando.
L'origine di questa espressione,
"ti conosco mascherina" o anche "smascherare qualcuno",
viene dal passato quando erano molto frequenti
le feste in maschera.
Quindi, con questa esclamazione
si voleva mostrare all'altra persona
di averla riconosciuta sotto la sua maschera,
di aver scoperto la sua vera identità.
Che stai mangiando?
Io? Niente. Sono a dieta...
Ti conosco mascherina! So bene che non riesci a resistere
al cioccolato e so anche che ce n'era un po' in dispensa.
Mi hai beccato!
"Sembrare una maschera"
Questa espressione si utilizza per riferirsi
a una persona che ha utilizzato un trucco troppo pesante,
eccessivo, con colori molto forti.
Oppure anche una persona che è vestita
in modo troppo vistoso,
con colori accesi e non ben abbinati...
Insomma, come Anna Grazia oggi.
È Carnevale! Una volta l'anno è lecito impazzire.
No?
Diteglielo anche voi e fatemi sapere
se vi piace travestirvi a Carnevale
o cosa fate di solito, altrimenti.
Qual è la vostra maschera preferita?
Siete mai stati
in una delle città
menzionate prima durante il Carnevale?
Sì, questo è assolutamente vero.
Scriveteci nei commenti perché siamo molto curiose
di saperne di più.
Sappiamo che ci sono dei Paesi
in cui la tradizione del Carnevale
è veramente molto forte.
Se invece volete sapere di più della cultura, della storia italiana,
non dovreste perdervi il video
sulla storia di una delle famiglie
più importanti
della storia d'Italia: I Medici, di Firenze.
È un video molto, molto interessante,
in cui scoprirete
tantissime cose in più sull'Italia
e sulla sua storia.
Lo trovate, come sempre, in alto nella card
o giù, nella descrizione.
Se poi cercate, invece, qualche informazione in più
sulla grammatica italiana
oppure cercate delle altre informazioni
sulla cultura italiana,
non dimenticate di cercarle sul nostro sito:
learnamo.com
E non dimenticate anche di seguirci su tutti i social:
su Instagram, su Facebook, su Twitter,
su Pinterest, su TikTok
e iscrivetevi al canale Telegram.
È sicuramente più stabile della mia corona.
In ogni caso, se il video vi è piaciuto
lasciate un bel "Mi piace"
e iscrivetevi al canale.
Noi ci rivedremo prestissimo in un nuovo video!

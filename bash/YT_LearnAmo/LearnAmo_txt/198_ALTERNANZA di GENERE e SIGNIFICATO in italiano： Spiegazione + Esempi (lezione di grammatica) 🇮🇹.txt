WEBVTT
Kind: captions
Language: it
Quando è tutto pronto e bisogna chiamare
i propri coinquilini per mangiare, si può 
dire "a tavola". Ciao a tutti e bentornati
su LearnAmo! In questo video vorrei
parlarvi di un fenomeno molto
interessante della lingua italiana, noto
come: "alternanza di genere e significato".
Cosa?! Detto in breve, in italiano ci
sono alcune parole che possono essere
femminili o maschili e a seconda del
genere, cambiano il loro significato. Si
tratta, contrariamente a quanto potreste
pensare, di un fenomeno piuttosto comune
e per questo che è necessario fare
chiarezza così che, possiate non
confondere i significati a seconda del
genere.
Quindi se siete pronti, bando alle ciance
cominciamo subito e vi consiglio di
prendere carta e penna!
Prima di tutto ci tengo a specificare
che il fenomeno dell'alternanza tra
genere e significato, è un fenomeno che
può avvenire per diverse ragioni, che ho
pensato di classificare in questo modo.
Ci sono quelle parole che terminano in -o,
al maschile, e in -a, al femminile,
ovviamente, con due significati
differenti, come per esempio "Il banco", che è
il tavolo su cui gli studenti scrivono e
studiano in una classe, e "La banca", che è
invece il posto in cui generalmente si
conservano i propri risparmi.
"Il foglio", che è invece un pezzo di carta
su cui generalmente si scrive, come
quello che voi avete nelle vostre mani,
me lo auguro, per prendere i vostri
appunti, e "la foglia",
che invece è una parte della pianta, del
fiore, come questa. Ancora "il bilancio", che è
una situazione finanziaria determinata
dal rapporto tra le entrate e le uscite,
o "la bilancia", che invece è lo strumento
per pesare. "Il masso", che è una pietra
grande molto pesante, e "la massa", che
invece è una grande quantità indistinta.
Ci sono, poi, alcune parole che terminano
in -e, ma che, ancora una volta, possono
essere sia maschili, sia femminili
ovviamente con un cambio di significato.
Queste parole, che hanno significati
diversi a seconda del genere, ma che si
scrivono nello stesso modo, quindi hanno
una stessa grafia, si chiamano "OMOGRAFE".
Vediamo alcuni esempi:
"la fine" e cioè il punto finale, la
conclusione oppure "il fine" e cioè lo
scopo,
l'obiettivo. "La capitale" e cioè la città
sede del governo di un paese oppure "il
capitale" e cioè una grande somma di
denaro.
"La fronte" e cioè la parte del viso,
questa qui, o "il fronte" e cioè una linea
di combattimento.
"La volante" e cioè la macchina della
polizia e "il volante" che invece è una
parte dell'auto, lo sterzo quello che si
utilizza per muovere le ruote. Bene,
possiamo dire che tutti i casi che
abbiamo visto finora sono sporadici,
nel senso che non sono prevedibili e non
sono sistematici, non hanno una logica,
vanno un po imparati a memoria così come
sono.
Vi sono, però, dei casi in cui
l'alternanza tra il genere e il
significato
segue dei criteri piuttosto precisi,
quindi piuttosto coerenti e di
conseguenza prevedibili, vediamone alcuni!
Un caso piuttosto comune è quello dei
nomi di pianta, che sono tendenzialmente
al maschile, e i nomi del frutto, che
invece sono al femminile. "Il pesco", "la
pesca", quindi il pesco è l'albero,
la pesca è il frutto, stessa cosa per "il
melo",
"la mela", "il pero", "la pera", "il ciliegio", "la
ciliegia", "l'arancio", "l'arancia" e così via.
Un altro caso, invece, è quello dei nomi
di disciplina, che sono generalmente al
femminile, e i nomi invece dello studioso
che si occupa di quella disciplina, che
sono al maschile, sebbene ovviamente si
possano anche utilizzare al femminile
qualora la studiosa sia una donna. "La
chimica", "il chimico" o eventualmente "la
chimica" se è una donna, "la matematica", "il
matematico", "la fisica", "il fisico". In alcuni
casi molto particolari, invece,
l'alternanza di genere crea anche una
leggera variazione del significato, cioè,
il significato rimane più o meno lo
stesso cambiano soltanto alcune
sfumature. Come per esempio "il tavolo", che
indica ovviamente il mobile fatto di
legno, con quattro gambe, tondo o
rettangolare o quadrato, in generale,
e "la tavola", che indica sempre un tavolo
il quale, però, viene apparecchiato e
quindi è pronto per il pasto, per
consumare il pasto.
Infatti, quando è tutto pronto e bisogna
chiamare i propri coinquilini per
mangiare si può dire "A tavola". "Il fosso",
che è un grande solco nel terreno, anche
naturale, e "la fossa" che è invece uno
scavo praticato nel terreno,
volontariamente e quindi anche con
maggior precisione. "Il buco", che è una
apertura, una cavità in un terreno, in un
muro, e così via, e "la buca", che indica più
o meno la stessa cosa, però si utilizza
soltanto nel gioco del golf, e così via.
Ci sono poi degli altri casi che non si
possono davvero classificare come
alternanza di genere e significato, in
quanto si tratta di parole che hanno
un'origine completamente differente e
che poi, per caso, si sono sviluppate
nello stesso modo andando quindi a
essere scritte attualmente nello stesso
modo, ma sono ovviamente di genere
diverso.
Vediamo alcuni esempi: "il busto", che è una
parte del corpo e cioè questa qui, quindi
quella che va dal petto fino ai fianchi,
o "la busta" che invece è un involucro
generalmente in carta per le lettere
oppure in plastica o in carta per la
spesa per esempio. O ancora "maglio", che è
un cilindro di acciaio usato per
lavorare il ferro, o "maglia", che è generalmente
una maglietta, come una t shirt qualcosa
che si mette sul busto, appunto, sulla
parte superiore del nostro corpo, oppure
è un intreccio di tessuto o di altro
materiale, un pò come questo che io indosso
oggi, questo è di maglia. "Pianto", e cioè
l'atto del piangere,
oppure "pianta", un organismo vegetale, un
albero un po come la mia amica qui.
Ed eccoci giunti al fine di questo video,
cioè, alla fine di questo video, ma un po
anche al fine, perché il mio obiettivo
era proprio quello di chiarire una volta
per tutte queste parole, perché io so
molto bene che creano delle difficoltà
negli studenti che imparano l'italiano.
Come avrete potuto notare, l'alternanza
tra genere e significato non è davvero
una passeggiata,
più che altro è necessaria molta, molta
pratica e, ovviamente, molto spesso
bisogna imparare a memoria. Il rischio di
confusione è sempre alto,
è normale, ma non vi preoccupate con il
tempo sarà più facile, quello che io vi
consiglio è di provare a imparare queste
parole all'interno di frasi complete.
Vi suggerisco, infatti, di inserire
entrambe le parole, sia quella al
maschile che quella al femminile,
all'interno di una stessa frase e
provare quindi a imparare queste frasi
complete con le parole al loro interno,
secondo me vi aiuterà molto. Fatemi
sapere nei commenti se invece avete
degli altri metodi per imparare questo
tipo di parole. Potrebbe essere utile
anche agli altri membri della nostra
comunità, agli altri LearnAmici! Bene,
adesso è davvero tutto,
io, però, vi ricordo che ho citato un po
di tempo fa, in questo video, la parola
"OMOGRAFE"
per indicare quelle parole che si
scrivono nello stesso modo.
Ebbene, dovete sapere che c'è anche un
video dedicato proprio a questo argomento
e cioè quelle parole che si scrivono
nello stesso modo, e in quel caso hanno
anche lo stesso genere, ma hanno
significati differenti. Come sempre il
video lo trovate qui in alto nella card
o giù nella descrizione se volete dargli
un'occhiata.
Se invece avete bisogno di altre
informazioni sulla grammatica o la
cultura italiana potete passare dal
nostro sito www.learnamo.com e non
dimenticate di seguire LearnAmo anche su
Instagram, su Facebook, su Twitter, su TikTok
e su Pinterest! A presto, ciao!

WEBVTT
Kind: captions
Language: it
Ciao a tutti e bentornati su LearnAmo!
Ammettiamolo, nel mondo siamo davvero in pochi a parlare l'italiano:
"solo" 63 milioni.
Eppure, nonostante l'italiano sia al 21esimo posto tra le lingue più parlate al mondo, sicuramente per questioni culturali
resta una delle lingue più importanti. Ma siete sicuri di conoscere
tutto, ma proprio tutto
sulla lingua di Dante?
In questo video, infatti, vi mostrerò alcune curiosità che
forse non conoscete sulla lingua italiana.
Bene, allora, cominciamo subito!
Prima curiosità di oggi: sono sicura che voi penserete che l'italiano derivi dal latino, non è vero?
Le ore passate a studiare latino a scuola... rosa rosae rosae rosam rosa rosa.
Chi se la dimentica più!
Tuttavia, l'italiano non deriva dal latino classico quello che si studia a scuola,
ma da quello volgare, cioè, per intenderci, quello parlato dai contadini, dai
soldati, dagli abitanti delle province romane e le sue contaminazioni
con le lingue dei popoli invasori:
Goti, Franchi,
Longobardi.
Seconda curiosità:
tutti sanno che in Italia oggi molti parlano ancora in dialetto, ma quanti dialetti ci sono?
Ebbene,dovete sapere che in Italia si parlano così tanti dialetti che secondo l'Enciclopedia Treccani è persino difficile
contarli. Per questo, per questioni di comodità, gli studiosi preferiscono suddividere l'Italia in tre grandi
aree dialettali: la linea immaginaria La Spezia-Rimini
separa l'area settentrionale da quella centrale;
invece, la linea Roma-Ancona separa l'area centrale da quella meridionale.
Attualmente i dialetti più
importanti in Italia sono: il napoletano,con 57 milioni di parlanti,
il siciliano con
4,7 milioni e poi il veneto, il lombardo e il piemontese.
Terza curiosità: gli italiani sono analfabeti?
Alla fondazione del Regno d'Italia, nel 1861,
l'80% degli italiani era analfabeta e solo l'8,9 per mille
Che sarebbero... un attimo...
Ah sì!
0,89% della popolazione aveva un istruzione superiore alla scuola elementare.
Esattamente 100 anni dopo, nel
1961, gli analfabeti erano meno del 9%;
nel 1971, la percentuale si era ridotta a poco più del 5%.
Attualmente, la percentuale si aggira attorno al 2%,
ma, nonostante il numero quindi la percentuale degli analfabeti si sia ridotta notevolmente,
gli analfabeti
funzionali ossia quelle persone che sanno leggere e scrivere, ma hanno difficoltà a comprendere I testi semplici,
corrispondono al 28%.
Quarta curiosità:
quanto è difficile imparare l'italiano per uno straniero?
Allora, secondo la BBC: "In italiano si legge come si scrive, la pronuncia è chiara, il vocabolario è
simile ad altre lingue di origine latina.
Anche se alcuni aspetti della lingua possono sembrare difficili all'inizio, basta
afferrare alcune semplici regole per essere in grado di comunicare in una varietà di situazioni".
Quindi, se state imparando l'italiano
non mollate!
Non è così difficile dopotutto!
Quinta curiosità: qual è il più antico documento che presenta tracce
dell'italiano?
E' un atto notarile, il Placito Capuano del 960.
Si tratta del resoconto di un processo per stabilire la proprietà di un terreno vicino al monastero di Capua.
Curiosità numero 6:
Ma, se in passato l'Italia era divisa e la gente parlava tanti diversi dialetti,
come si è giunti al italiano standard come unica lingua ufficiale dello Stato?
Secondo il linguista Tullio De Mauro a contribuire all'unificazione linguistica
dalla fondazione del Regno d'Italia in avanti non è stata solo la scuola, ma anche
altri fattori:
la stampa, l'emigrazione, la burocrazia,
l'esercito con il servizio militare obbligatorio
e la guerra, ovviamente, che obbligava i soldati al fronte,
provenienti da tutta Italia, a parlare in italiano tra di loro per potersi capire.
Poi, ovviamente, sono arrivate la radio e la TV che hanno contribuito in maniera più significativa all'unità linguistica.
Ok ,la prossima curiosità è abbastanza scema, lo ammetto, ma l'ho inserita perché mi faceva sorridere:
qual è l'unica parola italiana con 2 Q?
Nessuno lo sa?
Eppure la usiamo spesso!
Si tratta della parola "soqquadro", "soqquadro", che indica una situazione di disordine generale, scompiglio, confusione.
A proposito, avete già fatto il video-test sulle doppie che ho pubblicato il mese scorso?
Finora credo che quasi nessuno sia riuscito a superarlo con il massimo punteggio,
quindi mettetevi alla prova: il link lo trovate sia nella card, sia nella descrizion
Ok, ora arriviamo all'ultima curiosità:
sapete cos'è l'italiano neostandard?
Allora, innanzitutto, bisogna dire che l'italiano che noi oggi studiamo a scuola e suoi libri di grammatica si definisce italiano standard,
ma è sicuramente molto più diffuso quello che I linguisti
definiscono italiano neostandard,
vale a dire, una varietà di italiano con alcune importanti
differenze rispetto alla versione standard.
Per esempio, nell'italiano neostandard, il periodo ipotetico
dell'irrealtà si forma spesso con due imperfetti indicativi:
"Se venivi prima, trovavi posto!"
Ma, se volete conoscere le altre
differenze tra l'italiano standard e l'italiano
neostandard, non perdetevi assolutamente il video che abbiamo realizzato
proprio su questo argomento e che si chiama "Le cinque cose che i libri di grammatica non vi dicono".
Ah, se invece avete difficoltà
proprio con il periodo ipotetico e volete imparare ad usarlo nell'italiano
standard, beh, abbiamo realizzato un video anche su quello che trovate qui.
Bene, eccoci di nuovo qui nella nostra fantastica e
richiestissima rubrica "#ChiediAmo"! Diana P chiede: "Quali sono le tradizioni più strane in Italia? Grazie mille e vi adoro!"
Grazie mille Diana! Allora, beh, sicuramente potremmo citare il fatto che gli italiani si facciano il bidet
almeno una volta al giorno o che chiamino la mamma almeno una volta al giorno,
però ci sono anche delle altre e noi abbiamo realizzato un bellissimo e divertentissimo video
proprio su questo, cioè sulle cinque cose che gli italiani fanno ogni giorno. Non perdertelo!
Il link è nella card ma anche nella descrizione.
Misha Gioso ci chiede: "Come si dice in italiano la parola 'topic' in inglese o 'tema' in spagnolo?
So che si può dire 'argomento', ma non c'è nessun altro sinonimo? Saluti dal Messico!"
Allora, devo dire che
si può dire in italiano anche 'tema' ma sicuramente la parola più utilizzata in questi contesti è
'argomento', mi dispiace non ce n'è una migliore.
Ancora, Terdura Atelier Brinquedos Artesanais,
che sicuramente ho pronunciato male, mi dispiace, ci chiede: "Potresti spiegare le espressioni 'venire meno' e 'fare capo a'?
Grazie mille." Allora, 'venire meno' si utilizza per indicare qualcuno che si fa
indietro, si ritira da un impegno, per esempio, io e i miei amici abbiamo organizzato una cena in pizzeria
questa sera, ma all'ultimo momento
roberto è venuto meno.
Invece, 'fare capo a'
significa ricorrere a qualcosa o qualcuno,
affidarsi a qualcosa o qualcuno,
per esempio,
questa filiale di banca fa capo a quella di Milano.
Infine, Z- Double Bass ci chiede: "Buongiorno carissima!
All'inizio del video hai detto una frase 'vale la pena': potresti spiegarci cosa vuol dire?"
Certamente!
Allora, 'vale la pena' significa che qualcosa
merita i nostri sforzi per farla, cioè che qualcosa ha una valida giustificazione
per l'impegno che richiede.
Spero che sia chiaro! Per esempio, sono sicura che vale la pena studiare l'italiano perché è una lingua meravigliosa!
Siete d'accordo con me?
Bene, con questa vi saluto, continuate, continuate a scriverci le domande come hanno fatto loro, cioè utilizzando
l'hashtag.
Bene, spero che questo video vi sia piaciuto: se avete altre curiosità sull'italiano o delle curiosità sulle vostre
lingue, fatemelo sapere nei commenti.
Noi ci vedremo in un altro video oppure su Instagram, Facebook e Twitter: vi basterà cercare LearnAmo, a presto!

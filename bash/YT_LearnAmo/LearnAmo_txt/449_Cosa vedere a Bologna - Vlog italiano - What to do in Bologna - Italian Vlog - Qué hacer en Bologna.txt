WEBVTT
Kind: captions
Language: it
Oh oh...
Sembra proprio una mattinata perfetta per
un vlog a Bologna!
Che ne pensi, Graziana?
Sono perfettamente d'accordo con te!
Bene, allora facciamoci questo giro nella
Città Rossa!
Ed eccoci qui in Piazza Maggiore, la piazza
principale di Bologna.
Ma voi vi starete chiedendo "E Graziana?
Dov'è finita?".
Beh Graziana in realtà si è andata a fare
un giretto con la bicicletta.
Vediamo se la riesco a far tornare!
Eccola che arriva!
Ah finalmente sei tornata!
Ti è piaciuto questo giretto con la bici?
Assolutamente sì!
D'accordo, ma ti andrebbe di dirci un po'
qualcosa su questa monumentale chiesa?
Certo!
Si tratta della Basilica di San Petronio ed
è la chiesa principale di Bologna.
Infatti, si trova - come potete vedere - in
Piazza Maggiore ed è definita la "chiesa
incompiuta".
La chiesa incompiuta?
E perché mai?
Già...
Perché doveva essere, secondo il progetto
originario, la chiesa più grande del mondo.
Ma il Papa, ovviamente, non voleva che San
Pietro perdesse il suo primato...
E quindi si oppose alla costruzione.
Inoltre, dovete sapere che Carlo V la scelse
come sede per l'incoronazione a imperatore
del Sacro Romano Impero.
Invece, quello che vedete alle spalle di Graziana
è il Palazzo Comunale, con il suo orologio.
Andiamo a vedere il Nettuno ora?
Eccoci qui alla statua del Nettuno, che raffigura
appunto il dio del mare e si trova nell'omonima
piazza.
La sua costruzione risale al 1563 e ci sono
voluti tre anni per realizzarla, ma oggi è
uno dei simboli indiscussi della città.
Adesso ci troviamo al Portico del Podestà,
che grazie alla sua volta a crociera permette
ai suoni di arrivare da un capo all'altro,
e per questo è ormai diventato un gioco per
i bambini e un'attrazione per i turisti.
Però dovete sapere che, secondo la storia,
questo era molto utile e sfruttato effettivamente
per permettere alle prostitute e alle persone
affette da malattie infettive di ricevere
la confessione religiosa.
Adesso io e Rocco vi daremo una dimostrazione!
Vediamo se riesco a sentire Graziana!
Graziana, mi senti?
Sì, io ti sento!
Tu mi senti?
Sì, io ti sento bene!
Alza un po' la voce così ti sento anche meglio!
Proviamo!
Così?
Come va adesso?
Va benissimo!
Ti sento alla perfezione!
Speriamo che anche i nostri studenti riescano
a sentirmi!
Eh già, spero proprio di sì!
E ora ragazzi alla mia destra la Torre degli
Asinelli, quella più alta.
Eccola qui in tutta la sua altezza.
E a fianco (vedete?)
quella piccolina lì è la Torre di Garisenda.
Noi saliremo su quella più alta, la Torre
degli Asinelli.
La Torre di Garisenda è stata costruita nel
XII secolo dai Garisendi, una famiglia naturalmente
molto ricca.
In origine era più alta, ma a causa di alcuni
cedimenti strutturali la sua altezza è stata
ridotta a 48 metri.
La Torre degli Asinelli, invece, è alta 97
metri e deve il suo nome al nobile cavaliere
che sembra l’avesse commissionata: Gherardo
Asinelli.
Anche lei risale al XII secolo e ci sono voluti
ben 10 anni per costruirla!
Secondo una leggenda, la torre deve il suo
nome agli animali (asinelli appunto) di un
povero contadino, che con il loro fiuto fecero
trovare al padrone un tesoro proprio dove
ora sorge la torre, arricchendo così la famiglia,
che dunque decise la sua costruzione.
Come già abbiamo visto nel video di Lucca,
le torri erano molto importanti in passato!
Sia per mostrare il proprio prestigio sia
per controllare i territori circostanti e
difendersi.
Allora ragazzi, ci troviamo ai piedi della
Torre...
La Torre degli Asinelli, che presto scaleremo!
Un ottimo digestivo, direi.
Ci serve, ci serve!
Perché abbiamo appena preso questo tagliere
di salumi come antipasto...
Eh già, e ora stiamo aspettando che questo
piccolo aggeggio cominci a lampeggiare, perché
quando lampeggerà significa che i nostri
primi sono pronti e potremo andarli a prendere.
Ah, sta tremando!
Giralo, vediamo se lampeggia!
Oh oh sì sì ha cominciato proprio a lampeggiare.
Oggi è 4 ottobre, cioè, qui a Bologna, la
festa di San Petronio.
E ci sono sempre tantissimi eventi interessanti!
Ora stiamo per assistere al primo della giornata!
Non esiste al mondo un’altra città che
abbia tanti portici come Bologna!
Insieme si estendono per ben 53 km in totale!
Ed eccolo qui: tagliere di salumi!
Mamma mia, da leccarsi i baffi!
Graziana, cosa vuoi dirci?
Mmh, pancia mia fatti capanna!
Ragazzi, devo interrompere il video...
Ah e non dimentichiamo del buon vino rosso
per accompagnare!
Salute!
Cin cin!

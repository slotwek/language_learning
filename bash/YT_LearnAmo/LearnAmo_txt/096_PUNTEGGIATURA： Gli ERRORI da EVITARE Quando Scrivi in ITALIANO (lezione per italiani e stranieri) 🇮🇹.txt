WEBVTT
Kind: captions
Language: it
Ciao a tutti e bentornati su LearnAmo! 
Scrivere,
un'attività che alcuni amano, molti 
odiano, ma di cui tutti abbiamo bisogno.
Perché diciamocelo, saper scrivere bene 
non è importante solo per chi va a
scuola o per chi è un autore come 
professione.
Noi tutti, nella nostra vita di tutti i 
giorni,
abbiamo bisogno di scrivere lettere, email,
resoconti, riassunti e chi più ne ha
più ne metta.
Però, molto spesso, sia gli stranieri che
gli stessi italiani hanno dei dubbi
riguardo alcune regole della scrittura
in italiano, in particolare quelle regole
che riguardano la punteggiatura.
Tranquilli, è una cosa normalissima,
persino Oscar Wilde diceva: “Sono stato
tutta la mattina per aggiungere una
virgola, e nel pomeriggio l'ho tolta”. Però
Oscar Wilde non seguiva LearnAmo. In
questo video, infatti, vi mostrerò tutti
quegli errori di punteggiatura che non
dovete più commettere in italiano quando
scrivete. Pronti?
La virgola non deve mai essere messa tra
il soggetto e il verbo, anche se ci sono
delle altre parole tra loro: “Sara mangia
la pasta”, “La casa che abbiamo comprato è
molto luminosa”.
L'unica eccezione è se si utilizza un
inciso tra il soggetto e il verbo, ma in
quel caso si metterà una virgola prima
dell'inciso e un'altra dopo per
chiuderlo: “I bambini, che avevano da poco
cenato, andarono a dormire”.
La virgola non deve mai essere messa tra
il verbo e il suo complemento oggetto:
“Ogni giorno prendo la metro per andare a
lavoro”.
La virgola non deve mai essere messa tra
il verbo “essere” e il suo aggettivo o
nome: “Luca è un architetto”, “I suoi
dipendenti sono intelligenti”.
La virgola non deve mai essere messa tra
il nome e il suo aggettivo o avverbio:
“Per il suo compleanno
Marta ha ricevuto delle rose rosse”
Dopo il punto, se la frase che segue ha un
soggetto diverso o dà un'informazione
nuova rispetto alla precedente,
è opportuno andare a capo:
“Burano è una delle isole di Venezia,
famosa per le case colorate.
Moltissime riviste internazionali
annoverano Burano tra le prime dieci
città più colorate al mondo”.
Usare i punti va bene ovviamente, ma non
bisogna abusarne. Il punto indica una
lunga pausa, in quanto conclude una frase,
un pensiero.
Quindi, non lo possiamo usare per
interrompere una frase. Mi spiego meglio:
ogni frase che termina con un punto deve
avere senso compiuto e deve avere un
verbo
principale che non dipende dagli altri.
Se così non fosse, cioè se la frase non
avesse un verbo principale, allora
dovrebbe essere collegata a un'altra
frase con una virgola o un punto e
virgola:
“Ero molto stanca perché avevo lavorato
tanto”, “Avevamo mangiato gli antipasti e i
primi, ma non eravamo ancora sazi, perciò
abbiamo ordinato anche i secondi”.
Certo, in qualche libro potreste trovare
frasi dipendenti usate come se fossero
delle frasi principali, per intenderci
come quelle degli esempi che abbiamo
appena visto, quelle sbarrate però! Ma si
tratta piuttosto di
licenze poetiche degli autori,
chiamiamole così, scelte stilistiche
che gli autori possono prendersi, ma che
in altri ambiti possono risultare poco
appropriate.
Molti sbagliano l'uso del punto e
virgola in italiano. È una pausa
intermedia tra la virgola e il punto e
va usato solo nei casi che vi sto per
elencare: per collegare gli elementi di
un elenco complesso, cioè una lista in
cui ogni elemento è formato da più di
una o due parole, è formato piuttosto da
idee
complesse: “Al supermercato ho comprato
molte cose:
pere, mele, farina, pasta, pomodori e
formaggio”.
Ma: “Nonostante fossero passati molti anni,
l'ho riconosciuta subito: aveva ancora
gli stessi capelli lunghi e ricci; la sua
pelle era più abbronzata del solito,
perché forse era stata in vacanza;
vestiva ancora di nero e aveva ancora la
stessa espressione serena di sempre”. Per
collegare frasi un po’ lunghe che hanno
già altri segni di interpunzione
come due punti o virgole: “Nel corso del
trimestre si è notato un aumento delle
vendite, così come una maggiore richiesta
da parte dei fornitori;
inoltre i guadagni sono aumentati grazie
alle sovvenzioni
richieste durante l'anno scorso”. Per
collegare idee
concettualmente
vicine.
Dall'articolo 5 della Costituzione
Italiana: “La Repubblica, una e
indivisibile,
riconosce e promuove le autonomie locali;
attua nei servizi che dipendono dallo
Stato il più ampio decentramento
amministrativo;
adegua i principi ed i metodi della sua
legislazione alle esigenze
dell'autonomia e del decentramento”. Per
esempio, tutte queste idee hanno bisogno
di essere nella stessa frase,
leggermente separate tra loro perché
sono leggermente diverse, ma comunque
l'una accanto all'altra.
In italiano non si deve mai usare la
lettera maiuscola
dopo i due punti:
“Questa settimana ho comprato tre riviste:
una di moda, una di informazione e una di
politica”.
I due punti non possono interrompere una
frase e vanno quindi evitati
quando un elenco di complementi dipende
direttamente
dal verbo: “Al mio compleanno c'erano
Giulia, Giorgio e Alessandra”, a differenza
della frase che abbiamo visto prima in
cui i due punti non interrompono la
frase perché il verbo “comprare” ha il suo
proprio complemento oggetto,
“tre riviste”.
I puntini di sospensione
devono essere tre
sempre, non due, non quattro, non dieci, tre. Di solito
si attaccano alla parola che li precede
e hanno invece uno spazio subito dopo:
“-Mangiamo pasta o carne?
-Scegli tu…”. 
C'è un grande dibattito
a questo proposito e purtroppo non ci
sono delle risposte certe perché non ci
sono delle regole rigide, ma piuttosto
delle tendenze, delle consuetudini e
queste prevedono che si debba usare la
lettera maiuscola
dopo i puntini di sospensione
se questi indicano la conclusione di un
pensiero, di un concetto:
“Sono stata invitata alla festa, ma sono
stanca…
Penso che rimarrò a casa”.
Se invece i puntini di sospensione
indicano una pausa momentanea,
prima di riprendere lo stesso discorso
precedente,
allora devono essere seguiti dalla
lettera minuscola:
“Luca è strano! Non beve la birra con la
pizza ma… la vodka!”.
Questa è davvero una questione molto
controversa.
La gente litiga su questa questione, non
ci dorme la notte, si strappa i capelli!
Ok, sto esagerando, ma è un bel dubbio.
Anche in questo caso non ci sono delle
regole certe e persino l'Accademia della
Crusca ha annunciato che…
dipende. Però ci sono, come al solito,
delle tendenze. Possiamo dire che, di
solito, la virgola prima della
congiunzione “e” non si mette: “Ho fatto una
passeggiata e ho comprato un vestito
nuovo”.
Si tende a usarla, invece, quando il
soggetto delle frasi è lo stesso, ma le
informazioni contenute nelle frasi sono
molto diverse tra loro:
“Era tutto solo nell'ufficio, e solo così
ha avuto la possibilità di finire il
progetto indisturbato”. Il soggetto delle
frasi è diverso e in più le frasi sono
distanti per contenuto e per grammatica:
“Eravamo in ritardo, e Maria avrebbe
voluto scomparire piuttosto che
fronteggiare la rabbia del capo”.
Se vuoi sostenere il nostro progetto
LearnAmo e aiutarci a continuare con
la realizzazione di nuovi contenuti,
puoi inviarci un regalo attraverso il
bottoncino con il cuore che trovi sotto
il video oppure il link in descrizione.
Te ne saremmo davvero grati, ma se ne
volete sapere di più su virgole,
virgolette, punti esclamativi, punti
interrogativi, punti di sospensione e chi
più ne ha più ne metta,
allora non dovreste assolutamente
perdervi il video che ho realizzato
proprio su questo argomento, molto
interessante e molto approfondito e, come
sempre, lo potete trovare qui in alto
nella card o giù nella descrizione e scrivetemi
nei commenti una bella frase. Bella nel
senso di grammaticalmente corretta, con
tutti i segni di interpunzione
usati nel modo giusto,
mi raccomando! Se invece cercate un
qualsiasi altro argomento di grammatica o
di cultura italiana, visitate il nostro
sito LearnAmo.com e non dimenticate
invece di seguire LearnAmo su
Instagram, su Facebook, su Twitter, su
Internet, su TikTok e su Telegram per
tutti gli altri contenuti che
pubblichiamo lì. Se il video vi è
piaciuto, lasciate un bel mi piace e
iscrivetevi al canale se ancora non lo
avete fatto e condividete questo video
con tutti gli scrittori che conoscete o
gli aspiranti scrittori, perché no! Con
questo è tutto, io vi saluto e vi aspetto
nel prossimo video!

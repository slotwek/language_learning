WEBVTT
Kind: captions
Language: it
Ciao a tutti e bentornati su LearnAmo!
In questo video 
aboliamo le chiacchiere, ci facciamo seri,
professionali, perché andremo a parlare 
di un tema scottante: il congiuntivo.
In particolare, andremo a vedere
quelle domande che tutti,
tutti, vi siete chiesti almeno una volta
e a cui mai, o quasi mai, avete avuto
una risposta.
Quindi, mi raccomando:
prendete una penna, prendete un quaderno,
perché avrete bisogno di prendere
appunti.
Cominciamo subito con la prima domanda
a cui difficilmente troverete una risposta
nei libri.
È vero che il congiuntivo italiano
è morto o, comunque, sta per morire?
Sì, questa è una domanda che veramente
ricevo molto spesso dai miei studenti.
In effetti, si sente sempre più raramente,
soprattutto nell'italiano parlato,
principalmente
perché ha delle regole complesse,
perché è difficile da gestire per molti, purtroppo.
E dico purtroppo,
perché, secondo me, il congiuntivo va veramente
a dare delle sfumature in più alla lingua,
rendendola più completa,
più interessante, più raffinata.
Ma allora perché noi poveri stranieri
dobbiamo studiarlo, se anche voi italiani
lo usate sempre più raramente?
Imparare il congiuntivo vi darà una visione
più completa sulla lingua.
Un bagaglio maggiore.
Dopo averlo studiato e compreso
avrete una scelta, cioè, potrete decidere
se farne a meno o se utilizzarlo.
Figo, no? E no, non lo dico solo io,
ma queste sono anche le parole,
più o meno, di Altieri Biagi.
Perché il congiuntivo non si usa
con espressioni come "forse",
"probabilmente", "secondo me",
anche se queste esprimono dubbi, incertezze,
soggettività?
Questa è un'altra domanda molto gettonata.
Dovete sapere, miei cari,
che il congiuntivo non può mai essere
il verbo principale della frase.
Cosa si intende per verbo principale?
Significa che il congiuntivo non può mai essere
il verbo da cui dipendono tutti gli altri verbi nella frase
e di conseguenza non può essere
l'unico verbo nella frase.
Al contrario, il congiuntivo può soltanto dipendere
da un altro verbo.
È vero che il congiuntivo è il modo
dell'incertezza, del dubbio, della soggettività…
Ma solo se dipende da un altro verbo
che esprime questi significati, come:
"pensare", "credere", "bisognare", "essere felice", "essere triste",
e così via.
Tutta la lista di quelle espressioni, di quei verbi,
che reggono il congiuntivo e che voi conoscete bene.
O, se non la conoscete, potete guardare
il video dedicato proprio a questo argomento
che trovate in alto nella card,
o giù, nella descrizione.
Quindi, continuate a vedere questo video
e poi passate a quello per tutta la lista
di verbi ed espressioni che reggono
il congiuntivo.
Invece,
"forse", "probabilmente",
"secondo me", "a mio parere",
"dal mio punto di vista"…
Sono espressioni che non contengono un verbo.
Di conseguenza, non c'è nulla che abbia
la forza
sufficiente
per reggere il congiuntivo.
E quindi diremo cose del tipo:
"Forse hai ragione."
"Dal mio punto di vista,
devi cambiare lavoro."
"Magari oggi resto a casa per cena."
Ma io ho trovato frasi in cui il congiuntivo
era l'unico verbo!
Ti stai sbagliando! Ci stai mentendo! Hai torto!
Calmi, calmi… anche questo è vero.
Ma le frasi in cui il congiuntivo è il verbo principale
non sono frasi
"normali".
Cioè affermazioni, frasi che descrivono,
che danno informazioni…
Sono frasi "particolari",
in cui il congiuntivo
ha valore esortativo
cioè, per intenderci,
come l'imperativo, ma solo per la forma di cortesia.
"Venga!", "Si sieda!"
"Mi dica!"
"Vada via!"
Oppure, valore
dubitativo,
esprimendo un dubbio in forma di domanda
introdotta da: "che".
"Non è venuto a lavoro oggi. Che sia malato?"
"Si è comprato una Ferrari. Che abbia vinto la lotteria?"
Ricordo che in questi casi, con questo significato,
si potrebbe anche utilizzare
la forma con il futuro.
Non è venuto a lavoro oggi. Sarà malato?
Si è comprato una Ferrari. Avrà vinto la lotteria?
Ancora, valore esclamativo
e cioè, appunto, per esprimere
un'esclamazione, un augurio, una speranza,
un timore.
Oppure, per sottolineare, per dare enfasi
a quello che vogliamo dire.
"Ah… Avessi tanti soldi!
Ora vivrei in un attico a Dubai!"
"Sapessi quanto mi costa ammetterlo!
Ma avevi ragione!"
Nella prima frase "Ah… avessi tanti soldi"
esprime un augurio, una speranza.
Nella seconda frase, invece,
io voglio dire che mi costa molto
ammettere questo, però lo dico
in una maniera più enfatica,
con questa esclamazione,
usando il congiuntivo.
E adesso… Rullo di tamburi!
Se io dico cose come: "sono certo che",
"sono sicuro che", "è chiaro che", "è evidente che"…
Dopo devo usare
l'indicativo, perché tutti questi aggettivi
esprimono una certezza?
O devo usare il congiuntivo,
perché la regola vuole che quando abbiamo
espressioni con il verbo "essere" più un aggettivo
o un avverbio
dobbiamo utilizzare il congiuntivo?
Per esempio: "È bene che tu vada."
"È importante che loro ci siano."
"Sono contenta che tu sia qui."
Io credo che questa sia la più frequente
tra queste domande che vedremo oggi.
Il congiuntivo, come tutti i libri dicono,
e come più o meno tutti sanno,
è, tra le altre cose,
il modo della soggettività.
Parlare un po' di noi stessi.
Dunque, quando ci troviamo
di fronte a un espressione
formata con verbo "essere" più avverbio
o…
Perciò, quando ci troviamo
di fronte a un espressione formata con il verbo "essere"
più un aggettivo o un avverbio
dovremo usare il congiuntivo
per quelle forme che sono soggettive,
nel senso di personali,
che parlano di qualcuno
in particolare.
Perché è la sua soggettività.
Sono convinta che lui abbia avuto
un buon motivo per farlo.
Io sono convinta di questo, è la mia soggettività.
Quindi, anche se è una certezza, lo è solo per me.
Siamo certi che tu sia un gran lavoratore.
Stessa cosa: noi ne siamo certi,
è una certezza
solo dal nostro punto di vista.
Invece, andremo ad utilizzare l'indicativo
in quelle stesse espressioni
(verbo "essere" più aggettivo o avverbio)
quando queste sono impersonali.
Perché sono oggettive
e parlano di chiarezza, certezza, evidenza…
in senso generale.
"È sicuro che Luca sia stato licenziato."
"È sicuro", forma impersonale.
Non è una certezza soggettiva di qualcuno,
lo è per tutti.
"È evidente che i bambini
amano giocare in questo parco."
Ancora, dulcis in fundo…
Perché uno stesso verbo qualche volta prende l'indicativo
e qualche volta prende il congiuntivo?
Infatti, in italiano… Grazie italiano!
Ci sono alcuni verbi che dopo possono prendere
sia l'indicativo sia il congiuntivo
in base al significato
che tali verbi esprimono.
Vediamo alcuni esempi.
Il verbo "ammettere".
Questo verbo prende l'indicativo
quando ha il significato di riconoscere.
"Ammetto che non mi ero preparata bene per l'esame."
Prende, invece, il congiuntivo
quando ha il significato
di supporre,
immaginare.
"Ammettendo che sia come dici tu,
perché dovrei parlarne io?"
Oppure, il verbo "badare" prende l'indicativo
quando ha il significato di osservare.
"Non badare ai capelli che ho questa mattina:
non li ho pettinati!"
Prende, invece, il congiuntivo
quando ha il significato di "avere cura".
"Dobbiamo badare che niente di male accada ai nostri figli."
Oppure anche i verbi come:
"capire" e "comprendere".
Questi prendono l'indicativo
quando hanno il significato di "rendersi conto".
"Ho capito che loro non mi hanno invitato al loro matrimonio
perché la sposa ce l'ha con me da anni!"
Prendono, invece, il congiuntivo
quando hanno il significato di "trovare naturale" qualcosa.
"Capisco che tu voglia andare via
dopo quello che è successo,
ma spero che potremo parlarne con più calma."
Come è andata? Avete preso appunti?
Io spero di sì perché questa era veramente
una lezione densa di significati.
Se conoscete qualcuno
che ancora fa molta fatica con il congiuntivo…
Beh, condividete questo video,
mi farebbe molto piacere!
Come sempre, io vi ricordo che se vi è piaciuto,
se vi è stato utile, vi sarei super grata
se poteste lasciare un bel "Mi piace",
iscrivervi al canale se ancora non lo avete fatto.
Se volete saperne di più sul congiuntivo
non dimenticate di guardare
il video di quando non bisogna utilizzarlo,
che trovate qui in alto, nella card,
o giù, nella descrizione.
Se, invece, avete bisogno di ripassare un po'
la sua formazione, la sua morfologia
di tutti e quattro i tempi,
potete trovarla sul nostro sito learnamo.com
insieme a tantissime altre spiegazioni di grammatica
ed esercizi automatici.
Non dimenticate, inoltre,
che se ogni giorno volete la vostra dose quotidiana
di italiano, delle "pillole informative",
potete trovarle sui nostri social.
E quindi non dimenticate
di seguire LearnAmo anche su Instagram,
su Facebook, su Twitter, su Pinterest, su TikTok,
e, se ce l'avete, iscrivetevi
anche al nostro canale Telegram.
Con questo è proprio tutto,
io vi auguro un buon congiuntivo e… A presto! Ciao ciao!

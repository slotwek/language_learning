WEBVTT
Kind: captions
Language: it
Ciao a tutti e bentornati su LearnAmo! In
questo video scopriremo quali sono le 
nove parole ed espressioni italiane più
difficili da imparare e internalizzare 
per gli stranieri. E lo faremo con la mia
amica straniera, Hannah,
che non è proprio...
una cima, però non fateglielo notare!
«Ehi, ti va di venire con me dal
parrucchiere?». «No, grazie. Sono andata dal
parrucchiere 'anche',
'ancora', 'proprio'...
non ho più altre paroline...
'affatto'?». «'Già'. Sono già andata dal
parrucchiere».
«Non ho imparato bene questa parola
già». «Non ho ancora imparato bene questa
parola. Eh sì, l'ho notato!». In sintesi,
usiamo 'già' per indicare un evento o un
fatto compiuto in precedenza, in un
momento anteriore. Se, invece, fino a un
determinato momento, l'azione non si è
verificata, useremo la struttura: 'non...
ancora'. «Hannah è già andata dal
parrucchiere. Graziana non è ancora
andata dal parrucchiere». Puoi
approfondire la questione, e quindi
scoprire anche tutti gli altri usi e
significati di queste due paroline, nei
video dedicati proprio a loro che puoi
trovare in descrizione e qui in alto
nella card. Quindi, più tardi, quando
terminiamo qui, se ne hai voglia, dai
un'occhiata!
«Hannah, qual è il film che ti ha fatto
emozionare di più?». «Ehm, il film che ho
pianto di più
è stato sicuramente
Me Before You. Non riuscivo a smettere!». «Il
film per cui ho pianto di più».
«Ma tu hai detto il film che ti ha fatto
emozionare di più».
Ah, lo so! Il pronome relativo, 'cui', crea
moltissima confusione agli stranieri che
tendono, invece, molto spesso, a usare 'che'.
Come tu hai fatto. Però ricorda: 'che'
sostituisce un soggetto o un complemento
diretto. «Il film che ti ha fatto
emozionare». Qui 'che" sostituisce 'il film'.
Ma, nella frase in cui abbiamo il pronome,
infatti, il film è il soggetto del verbo
'ha fatto',
ed è quello che noi stiamo sostituendo
con il 'che'. O ancora: «Il libro che ho
letto questa mattina era brutto». Sto
sostituendo 'il libro' con 'che'. Ma, nella
frase in cui lo sto sostituendo, 'il libro'
è, infatti, il complemento diretto,
l'oggetto diretto, del verbo 'ho letto'.
Quindi, ancora, posso usare 'che', ma si dirà:
«Il film per cui ho pianto di più». Perché
'il film' rispetto al verbo 'ho pianto' non
è soggetto, non è un complemento oggetto
diretto. È un altro tipo di complemento
introdotto da una preposizione; ed è
proprio in questi casi che abbiamo
bisogno di
'cui', sempre accompagnato da una
preposizione.
«E io come faccio a sapere cosa devo
usare? 'Che' o 'cui'? E quale preposizione con
'cui'?».
Dipende tutto dal verbo, dal verbo della
frase in cui stai sostituendo il nome
con il pronome relativo. Devi, insomma,
capire per quel verbo che ruolo ha il
nome che stai sostituendo.
«La spiegazione che mi hai fatto è chiara.
Grazie!
I pronomi relativi, però, sono un
argomento
a cui dovrò dedicare molto tempo».
«Brava!» Se vuoi saperne di più sai dove
andare. Non dimenticare di guardare il
nostro video dedicato proprio a questo
argomento!
Ah, lo so, lo so! La parolina 'proprio' crea
molta confusione agli stranieri, non
soltanto per come si scrive, ma anche per
la sua pronuncia e, ovviamente, l'uso.
«'Proprio'». «Brava!». «Però, è proprio difficile!
Devo proprio
impegnarmi per riuscire a pronunciarla
bene.»
«Ottimo lavoro!»
«Hai una penna da prestarmi?». «Sì, le ho due!
Prendile!». «Ne ho due. Comunque, grazie».
«Ma io ho le penne. Io le ho». Vero, ma se
stai esprimendo una parte di una certa
quantità, allora devi usare la particella
'ne', invece del pronome diretto. «Oh, grazie!
Ne penserò la prossima volta».
«Ci penserò la prossima volta.
«Io penso di una cosa. Io ne penso. No?». Eh,
no. Il verbo 'pensare' regge la
preposizione 'a', non 'di'. Perciò, non puoi
fare la sostituzione usando la
particella 'ne', che, invece, sostituisce 'di'
oppure 'da' qualcuno o qualcosa. Dovrai
usare la particella 'ci', che, invece,
sostituisce, tra le altre cose, 'a' qualcosa.
Penso che tu debba ripassare ancora una
volta come si usa e cosa significa la
particella 'ne'.
«Ho mangiato caviale ieri sera».
«Ma dai! Dove? Era buono? Non l'ho mai
mangiato».
«Buonissimo, l'ho mangiato su uno yacht alla
festa organizzata da George Clooney».
«Ma dai! Smettila! E io che ti sto anche a
sentire».
«'Ma dai'...
'Ma dai'...
L'ha usato prima,
l'ha usato adesso». «Sì, ho usato
l'espressione 'ma dai' due volte con
significati diversi. La prima volta ci ho
creduto, e quindi stavo esprimendo
stupore, meraviglia per quello che avevo
ascoltato. Poi ho capito che mi stavi
prendendo in giro, quindi, il secondo
'ma dai' era solo un'esclamazione per
indicare che sapevo che quello che mi
stavi dicendo era una stupidaggine».
«Tutto qui?» «No, infatti! C'è ancora un terzo
significato e uso di 'ma dai', e, cioè, come
esclamazione in risposta a qualcuno che
ci dice qualcosa di
scontato, ovvio, banale, che noi già
sapevamo».
«Che casino!
Non studio abbastanza, devo impegnarmi di
più». «Ma dai!?»
«Marco ha comprato un cellulare nuovo e
si è rotto a lui il giorno dopo.
Si è rotto il giorno dopo.
Gli è si rotto».
«Gli si è rotto il giorno dopo. Gli si è». I
pronomi doppi sono già un casino, ma se
si aggiungono i pronomi riflessivi e il
'si' impersonale...
non si capisce più niente! Lo so, lo so,
però provo a riassumere in breve le
regole. Ma poi non dimenticare di
approfondire comunque le questioni
guardando i nostri video: quello sui
pronomi diretti e indiretti insieme,
quindi pronomi doppi, e quello sulla
spiegazione del 'si' impersonale. In
pratica se abbiamo due pronomi, quindi
pronomi doppi, uno indiretto e uno
diretto, il pronome indiretto andrà
sempre prima di quello diretto. «Io compro
il libro a te. Io te lo compro». Se abbiamo
un pronome
indiretto e uno riflessivo, come nel tuo
caso, useremo prima quello indiretto e
poi quello riflessivo prima del verbo. «A
me si rompe la lavatrice. 
Mi si rompe la lavatrice».
«Ma voi state capendo?» Se abbiamo un
pronome indiretto o diretto con il 'si'
impersonale anche in questo caso dovremo
usare prima il pronome diretto o
indiretto e dopo il 'si' impersonale,
immediatamente prima del verbo.
«Si racconta la storia. La si racconta. Si
telefona al presidente. Gli si telefona».
«Ah, che bella questa canzone! Devo cercare
il testo però.
Io ti chiamo tanto.
Tu non mi rispondi. Io ti chiamo tanto,
tu non mi rispondi. Io ti chiamo tanto, tu,
non mi rispondi».
No, 'tanto' in quella frase ha un
significato diverso, molto diverso. Non
esprime una grande quantità e si tratta
piuttosto di un uso colloquiale,
informale. Lo si usa un po' con il
significato di
'perché', 'in ogni caso'. Lui sta dicendo: "io
ti chiamo, perché, in ogni caso, tu non mi
rispondi". Quindi, se usiamo 'tanto' con
questo significato,
stiamo dicendo che facciamo
una certa cosa perché sappiamo che,
comunque, ciò non cambierà niente. In
qualunque caso. Per esempio: "ho spento il
telefono, tanto non mi chiama nessuno".
Cioè, io faccio una certa azione -
quella di spegnere il telefono - perché so
che comunque questa mia azione non
porterà nessun cambiamento,
dal momento che nessuno mi chiama.
«Oh, bello!».
«Ma dov'è Hannah?».
«Eccomi!».
«Ciao! Mi presti la tua carta di credito?».
«Eccola!». «Grazie, eh, wow! Mi hai stupita!».
Perché devo dire che molti stranieri non
sanno che per sottolineare la presenza
di qualcuno che è appena arrivato o per
sottolineare qualcosa, l'entità di
qualcosa, che si sta dando a qualcuno, gli
italiani usano l'esclamazione: 'ecco',
spesso accompagnata da un pronome che
indica che si riferisce alla cosa o alla
persona di cui si vuole sottolineare la
presenza.
'Eccomi'. 'Eccolo'. 'Eccole'. 'Eccoti'.
«Ecco, modestamente!».
«Sì, sì, devo ammettere, tu probabilmente
non ne hai bisogno, però se c'è ancora
qualcuno a cui sfuggono tutti gli usi e
i significati della parolina "ecco". Beh,
allora dovrebbe guardare il video
dedicato proprio a questo argomento».
«Posso entrare?». «Prego!».
«Non ti ho ringraziato, perché mi dici
'prego'?». Perché in italiano 'prego' si usa
anche come espressione di cortesia, per
sottolineare azioni gesti
cortesi, gentili». «Posso farti una domanda?».
«Prego!». «Si usa molto 'prego' in questo modo?».
«Beh, sì». Soprattutto, per esempio, quando
facciamo passare prima qualcuno o se
apriamo la porta a qualcuno. «E se io non
volessi confondere questo 'prego' con la
risposta al 'grazie'?». «Beh, allora dovresti
imparare tutte le alternative per
rispondere alla parola grazie».
E anche voi LearnAmici, proprio come
Hannah, se volete sapere altri modi per
dire 'prego' quando qualcuno vi
ringrazia, potete guardare il video
dedicato proprio a questo argomento che
trovate qui in alto nella card o giù
nella descrizione. Se invece l'argomento
che vi crea più confusione in italiano
non era tra questi, vi consiglio di
passare dal nostro sito learnamo.com e
fare una ricerca lì. Perché, veramente,
ci sono tutte le altre nostre lezioni di
grammatica, però anche di cultura
italiana. Se ti piacciono i nostri
contenuti e hai voglia di aiutarci a
produrne di nuovi, puoi farlo attraverso
il bottoncino con il cuore su YouTube,
oppure cliccando sul link che trovi in
descrizione. Grazie per il tuo sostegno.
Te ne siamo grati.
E non dimenticate, poi, di seguire LearnAmo
anche su Instagram, su Facebook, su
Twitter, su Pinterest, su TikTok e su
Telegram per tutti gli altri contenuti
esclusivi. Se il video vi è piaciuto,
lasciate un bel "mi piace", che ci aiuta
molto e iscrivetevi al canale, se ancora
non lo avete fatto. Non dimenticate, poi,
di lasciare un bel commento. Fatemi sapere
se ci sono altri dubbi sulla lingua
italiana che voi avete. E, perché no, 
potrei realizzare una seconda parte di
questo video. Magari con Hannah, se vi sta
simpatica, che ne dite?
Io vi saluto e vi aspetto nel prossimo
video. Ciao, ciao!
[Musica] 

WEBVTT
Kind: captions
Language: it
Ciao a tutti!
Come state?
Spero oggi siate carichi per affrontare l'argomento
più temuto da chiunque studia l'italiano,
il congiuntivo!
Il congiuntivo è quel modo della soggettività,
perché ci consente di esprimere opinioni,
dubbi, stati d'animo, desideri...
Insomma, tutto ciò che riguarda il nostro
mondo interiore, appunto il nostro mondo soggettivo.
In italiano, il congiuntivo ha quattro tempi:
presente, passato, imperfetto e trapassato.
In questo video scopriremo come formare il
presente ed il passato congiuntivo.
Partiamo chiaramente dal presente e scopriamo
il presente congiuntivo dei verbi essere e
avere, dei nostri due ausiliari.
Per “essere” abbiamo:
Che io sia - Che tu sia - Che lui/lei sia
- Che noi siamo - Che voi siate - Che loro
siano.
“Penso che siate molto intelligenti”.
Per “avere”: Che io abbia - Che tu abbia
- Che lui/lei abbia - Che noi abbiamo - Che
voi abbiate - Che loro abbiano.
“Penso che tu abbia una casa splendida”.
Notate qualcosa di particolare?
Allora, sicuramente abbiamo utilizzato il
“che” per introdurre tutte le persone.
Questo è più che altro un trucchetto per
imparare il congiuntivo (o meglio, per poterlo
riconoscere).
Se voi lo imparate già con il “che”,
vi sarà più semplice riconoscerlo, in quanto
nella maggior parte dei casi sarà sempre
introdotto proprio dal “che”.
Ancora.
Scopriamo che le prime tre persone singolari
sono uguali al presente congiuntivo
(piccolo segreto!
ma ce ne sono degli altri!).
La prima persona plurale è sempre uguale
al presente indicativo.
La seconda plurale tende ad essere sempre
molto simile alla prima plurale, chiaramente
con la desinenza differente.
Mentre la terza plurale si forma prendendo
il verbo delle persone singolari e aggiungendo
“-no”, come vedete.
Questo è un trucchetto valido sempre per
il presente congiuntivo!
Non è fantastico?
Adesso, scopriamo invece cosa succede ai verbi
che terminano in -are.
Allora, queste sono le desinenze del presente
congiuntivo appunto di questi verbi, come
“mangiare”.
Quindi basta prendere la radice e aggiungere
queste desinenze, come vedete:
Che io mangi - Che tu mangi - Che lui/lei
mangi - Che noi mangiamo (come il presente
indicativo) - Che voi mangiate - Che loro
mangino (come queste con l'aggiunta di “-no”).
“Penso che tutti mangino la pizza perché
è troppo buona”.
Ma non dimenticate, chiaramente, gli irregolari.
Quei verbi che erano irregolari al presente
indicativo lo saranno anche al presente congiuntivo.
Per esempio, “andare”.
Cosa succede?
Alle tre persone singolari e alla terza plurale
cambia completamente la radice, quindi:
Che io vada - Che tu vada - Che lui/lei vada
- Che loro vadano.
Mentre, prima persona plurale e seconda plurale
sono simili.
Come vedete, cambia soltanto la desinenza:
Che noi andiamo - Che voi andiate.
“Penso che vadano al ristorante ogni sabato”.
Tra i verbi irregolari abbiamo anche “fare”,
che prende le due “c” alla radice per
tutte le persone, come vedete.
“Stare” e “dare”, sono anch'essi irregolari
perché aggiungono una “i” davanti a tutte
le desinenze, quindi avremo:
Che io stia (e così via) - Che loro stiano;
Che io dia - Che loro diano (e così via).
Cosa succede invece ai verbi che terminano
in -ere?
Saranno queste le loro desinenze per il presente
congiuntivo, come per esempio per “leggere”,
il verbo appunto “leggere”.
Quindi, questa sarà la sua declinazione per
il presente congiuntivo.
Ad esempio: “Penso che oggigiorno si legga
sempre meno”.
Non scordiamo anche qui gli irregolari, come
per esempio “tenere” e “mantenere”.
Cosa succede?
Allora, questi verbi hanno sì la desinenza
dell'infinito in -ere, ma questa è preceduta
da una “n”.
Allora, proprio come per il presente indicativo,
aggiungeranno una “g” davanti alla desinenza.
Questo per le tre persone singolari e la terza
plurale, come vedete.
Quindi, ricordatevi i verbi che terminano
in -nere.
Prendono questa “g”, sia al presente indicativo
che al presente congiuntivo:
“Pensiamo che tu non tenga a noi”.
Vediamo invece cosa succede ai verbi che terminano
in -ire.
Proprio come per il presente indicativo, avremo
due possibilità.
E cioè, un verbo che termina in -ire può
seguire la declinazione di “partire” o
quella di “finire”.
Queste qui saranno le desinenze per i verbi
come “partire”; queste invece le desinenze
per i verbi come “finire”, con l'aggiunta
del gruppo -isc.
Vi state chiedendo: “Ma come faccio a sapere
se un verbo si coniuga come PARTIRE
o se invece si coniuga come FINIRE?”
Vi ho svelato un trucchetto proprio nel nostro
video sul presente indicativo, quindi se avete
questo dubbio andatelo a scoprire!
Invece, vediamo proprio cosa succede al presente
congiuntivo a questi due verbi.
Eccoli qui, con le loro desinenze:
“È possibile che Marta parta domani sera”;
“Pensiamo che la lezione finisca alle 17”.
Ma ecco gli irregolari anche per i verbi in
-ire.
Avremo cioè “uscire”, che come vedete
cambia la radice per le tre persone singolari
e l’ultima plurale (cioè la terza plurale)
ma non per la prima e la seconda plurale.
In pratica, è la stessa cosa che accade al
presente indicativo.
“Venire”, lo stesso, prenderà una “g”
prima delle desinenze della tre persone singolari
e della terza plurale, proprio come al presente
indicativo.
Mentre “dire” prenderà una “c” prima
delle desinenze: “Voglio che dicano la verità!”.
Per quanto riguarda invece il presente congiuntivo
dei verbi modali, dovete sapere che questi
sono un po’ irregolari, dunque vanno imparati
così come sono.
Però, per fortuna, c’è il trucchetto che
vi ho svelato all’inizio, che è sempre
valido anche per i modali.
Quindi, le prime tre persone singolari sono
uguali.
La terza plurale si forma con il verbo al
singolare e l’aggiunta di -no.
La prima persona plurale è uguale al presente
indicativo.
La seconda plurale è uguale alla prima plurale,
chiaramente con la desinenza diversa.
Quindi, per “potere” avremo: “Che io
possa” - e così via.
Per “volere”: “Che io voglia” (attenzione
alla g).
“Dovere”: “Che io debba” (come vedete
compare una “e” per le tre persone singolari
e l’ultima plurale).
Per “sapere” invece: “Che io sappia”.
“Non penso che possiate farlo”;
“Credi che debbano fare una pausa?”
Ma vediamo come si forma invece il passato
congiuntivo.
Molto semplice!
Basta prendere il presente congiuntivo dell’ausiliare
(e quindi essere o avere) più il participio
passato del verbo in questione, cioè del
verbo che state usando.
Quindi molto semplice.
Vediamo per esempio cosa succede per i nostri
ausiliari, cioè essere o avere.
Allora, “essere” per formare un tempo
composto prenderà se stesso come ausiliare.
“Avere” invece prenderà se stesso.
Quindi, per quanto riguarda appunto “essere”
avremo presente congiuntivo del verbo essere
e participio passato.
Mi raccomando ricordatevi, quando utilizzate
l’ausiliare “essere” dovete sempre accordare
il participio passato al genere e al numero
del soggetto.
“Marco non è venuto: che sia stato trattenuto
a lavoro?”
(in questo caso “stato”, perché Marco
è maschile singolare).
“Avere”, invece, non prevede alcun cambiamento
per il participio passato.
Dunque, basta semplicemente utilizzare il
presente congiuntivo di “avere” appunto
e aggiungere il participio passato così com’è.
“Marco non è venuto: che abbia avuto un
imprevisto?”
Ecco qui invece due esempi di due altri verbi.
Uno con ausiliare “essere” (e dunque,
come vedete, possibile cambiamento per il
participio passato) e l’altro che invece
ha come ausiliare “avere” (e dunque nessun
problema).
Ecco qui degli esempi:
“Non credo che lui sia andato a Roma”
(lui sia anda-to);
“Pensiamo che tu abbia fatto bene a trovare
questo nuovo lavoro”.
Adesso una piccola informazione!
Se volete saperne di più sull’argomento
della nostra lezione, cioè sul congiuntivo,
non perdetevi tutti gli altri nostri video!
Scopriremo insieme come formare il congiuntivo
imperfetto e il congiuntivo trapassato.
Ma scopriremo anche quando usare il congiuntivo
e, attenzione attenzione, quando non usarlo!
E poi un’altra cosa che anche molti italiani
sbagliano: la cosiddetta consecutio temporum.
E cioè, impareremo insieme ad utilizzare
i giusti tempi verbali dell’indicativo e
del congiuntivo, quindi scopriremo insieme
dove utilizzare tutti questi tempi, sia dell’indicativo
che del congiuntivo.
Per tutti questi video troverete il link nella
descrizione di questo video.
Allora, per oggi la nostra lezione finisce
qui!
Però, se volete la spiegazione scritta e
tutti gli esercizi su questo argomento, andate
sul nostro sito (www.learnamo.com).
Troverete il link diretto nella descrizione.
Inoltre, per qualsiasi dubbio o richieste
per nuovi video, mandateci una mail a info@learnamo.com.
Se il video vi è piaciuto, lasciate un “mi
piace” e iscrivetevi al nostro canale Youtube.
Inoltre, continuate a seguirci anche su Facebook,
Instagram e Twitter, per tante novità!
…And guys, if you think your Italian isn’t
so good, you can even send us an email or
a message, in English and Spanish, or German,
or French… we will answer in no time!
Cosa aspettate?
Ciao!

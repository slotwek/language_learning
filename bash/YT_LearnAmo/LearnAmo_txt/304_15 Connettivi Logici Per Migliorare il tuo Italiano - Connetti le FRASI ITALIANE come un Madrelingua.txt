WEBVTT
Kind: captions
Language: it
-Ciao a tutti e bentornati su LearnAmo! -Come avrete già potuto intuire dal titolo
questa è una lezione di grammatica.
Eh già, infatti in questa lezione
parleremo dei cosiddetti connettivi logici, che sono anche noti con il nome di connettori logici.- Ma
cosa sono questi
connettivi o connettori? Beh, non sono altro che
congiunzioni che servono a unire frasi e periodi, articolando i nostri pensieri in maniera più lineare.
Ovviamente, ce ne sono tantissimi, ma oggi vi parleremo dei 15
connettivi o connettori più usati che tutti dovrebbero conoscere per parlare italiano correttamente.
Eccoli qui:
e, o, oppure, cioè, ossia, ovvero, infatti, perché, siccome, quindi, perciò,
insomma, qualora, mentre, ma.
Iniziamo dalle cose facili e quindi partiamo con la congiunzione "e".
Questa ha una funzione aggiuntiva,
cioè mette due o più cose sullo stesso piano, creando una sorta di
addizione. Per esempio: "a Capodanno sono andata a un veglione e ho nuotato in una piscina bellissima".
Come potete notare, il mio Capodanno è il risultato della addizione tra le due frasi principali, unite dalla congiunzione "e"
"veglione" e "piscina".
Super facile, no?
- Passiamo a "o" e "oppure". - Queste due congiunzioni hanno funzione
disgiuntiva, vale a dire
dividono due o più elementi,
ponendoci, solitamente, dinanzi a una scelta.
E' per questo, quindi, che potremmo dire che queste due congiunzioni hanno praticamente una funzione
opposta rispetto a quella della congiunzione "e" che abbiamo appena visto.
Ecco un esempio:
"Mi hanno proposto di lavorare come maestro di italiano o di fare l'assistente di volo".
L' esempio mostra chiaramente che ci troviamo davanti a una scelta:
maestro da un lato,
assistente di volo dall'altro.
Tocca ora parlare di "cioè",
"ossia" e "ovvero".
Queste tre sono chiamate congiunzioni
esplicative perché, infatti, forniscono una spiegazione di quanto è stato appena detto.
Per esempio:
"l'italiano è una lingua
romanza, cioè deriva dal latino".
Oppure:
"ho chiamato le mie migliori amiche,
ossia Angela e Rosalba".
Queste tre congiunzioni sono, generalmente,
intercambiabili, vale a dire che potete usare l'una al posto dell'altra, in qualsiasi contesto.
Però, fate attenzione a "ovvero".
Sì, infatti, "ovvero", oltre ad avere funzione di congiunzione
esplicativa, ha anche funzione di congiunzione
disgiuntiva, proprio come abbiamo visto per "o" e "oppure".
Con valore esplicativo:
"i partenopei,
ovvero i napoletani, sono
simpaticissimi!".
Con valore disgiuntivo, invece:
"di solito passo le vacanze in Puglia, a Bari ovvero a Otranto".
Un'altra congiunzione esplicativa è
"infatti".
Questa congiunzione
introduce una giustificazione, una conferma o una spiegazione a ciò che si è precedentemente detto.
"Adoro la pizza, infatti la mangio quasi tutti i giorni!".
In questo esempio
- "infatti" va a confermare quanto detto in precedenza. - Tra le congiunzioni causali, invece, troviamo
"perché" e "siccome".
Queste due congiunzioni introducono la causa, la ragione per la quale una determinata cosa è successa.
"Non sono andato al compleanno perché avevo la febbre";
"Siccome avevo la febbre, non sono andato al compleanno".
Avete notato la differenza? Pur avendo lo stesso significato, la struttura delle due frasi cambia:
infatti, quando usiamo "perché" l'effetto
precede la causa, mentre quando usiamo "siccome" la causa precede l'effetto.
Arrivati a questo punto, direi che possiamo iniziare con le cose un pochino più difficili,
le congiunzioni conclusive: "quindi", "perciò",
"insomma".
Le congiunzioni conclusive
introducono delle
conseguenze a quanto detto in precedenza,
ma vediamo alcuni esempi.
"Il volo è stato cancellato,
- quindi non siamo partiti". - La conseguenza al fatto che il volo sia stato cancellato è che non siamo partiti.
"I libri di grammatica
costano molto e non danno grandi risultati.
Tra l'altro, sono anche pesanti e ingombranti.
Insomma, l'ideale sarebbe studiare online!".
La conseguenza del fatto che i libri di grammatica costano molto, sono pesanti e ingombranti, eccetera è che conviene studiare online.
Tutto chiaro fin qui?
Se avete dei dubbi potete sempre scriverli nei commenti:
cercheremo di rispondere a tutti, anche se adesso sta diventando un po' difficile, perché siete diventati un po' tanti!
Tra le congiunzioni con valore ipotetico
troviamo "qualora".
Questa, appunto, introduce un'ipotesi, quindi potremmo dire che ha lo stesso significato di "se".
"Qualora dovessi tardare,
avvertici con un messaggio".
Questa frase equivale a dire:
"nell'ipotesi in cui doversi tardare", oppure "se dovessi tardare, avvertici con un messaggio".
Adesso, prima di concludere, dobbiamo parlare di altre due congiunzioni
- molto importanti. - Sì, è la prima delle due è
- "mentre". - Dovete fare particolarmente attenzione a questa congiunzione perché può avere ben due
funzioni distinte.
E' vero, infatti, "mentre" può avere valore temporale, e quindi esprimere
contemporaneità,
oppure valore
avversativo, e quindi esprimere un contrasto, un'opposizione.
Con valore temporale:
"Rocco giocava alla playstation mentre Graziana guardava la televisione".
Queste due azioni
avvenivano
contemporaneamente, cioè nello stesso momento.
Con valore avversativo: "Rocco amava giocare alla playstation
mentre Graziana odiava i videogiochi".
E' evidente che, in questo secondo esempio, le due azioni sono in contrasto, quindi la congiunzione
"mentre" introduce un'opposizione a quanto detto nella prima. Hey, se sei arrivato fin qui significa che
l'italiano ti interessa seriamente
e vuoi davvero migliorare e parlare bene
però,
abbiamo una brutta notizia per te: la grammatica, seppure importante, non è sufficiente a parlare una lingua
correttamente, proprio come un madrelingua.
Eh già,
però, non abbatterti! Io e Rocco, infatti,
abbiamo sviluppato il primo corso al mondo che ti permette di apprendere l'italiano
come se fossi in Italia, in maniera naturale e
contestualizzata:
si chiama "Italiano in contesto"! Perché non ti iscrivi?
Usando questo codice coupon che vedi sullo schermo
otterrai uno sconto del
37% al momento dell'iscrizione.
Cosa stai aspettando?
Fidati, ne vale la pena!
L'ultima congiunzione è "ma", la quale, a differenza di "mentre", ha solo valore
- avversativo. - Per esempio: "gli ho fatto varie offerte, ma ho sempre rifiutato".
Se volete approfondire il tema delle congiunzioni avversative (ma, però, tuttavia, eppure e bensì)
vi suggerisco di guardare la lezione che abbiamo realizzato
su questo tema: il link lo trovate nella card e nella descrizione.
Purtroppo, o per fortuna, questa lezione finisce qui, ma vi ricordiamo che iscrivendovi al nostro canale e
cliccando sulla campanellina potrete ricevere le notifiche ogni volta che pubblichiamo un nuovo video!
Quindi, cosa state aspettando?
Noi ci vediamo prestissimo, alla prossima! Ciao!
Se volete supportare questo canale, non dimenticate di passare dal nostro negozio online "LearnAmo Collection": c'è
tanta nuova merce!

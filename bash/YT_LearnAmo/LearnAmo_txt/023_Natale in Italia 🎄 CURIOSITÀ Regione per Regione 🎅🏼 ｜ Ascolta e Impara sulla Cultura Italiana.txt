WEBVTT
Kind: captions
Language: it
Ciao a tutti e bentornati su LearnAmo!
Dicembre è il mese di Natale, perciò in
questo video vedremo come lo passano gli
italiani. In realtà, mi concentrerò sulle
abitudini, sulle tradizioni più
particolari, più curiose e simpatiche
legate al Natale regione per regione. Ma
prima... Stai studiando una lingua
straniera? Allora fatti un regalo di
Natale! Iscriviti ad Italki, lo sponsor di
questo video, non te ne pentirai! Italki è
una piattaforma per l'apprendimento
delle lingue straniere di cui sono
ambasciatrice e sulla quale lavoro da
diversi anni. Per trovarmi ti basterà
cercare il mio nome "Graziana Filomeno".
Con Italki potrai imparare qualsiasi
lingua in modo flessibile, comodamente,
quando vuoi, ovunque tu sia. Tutto quello
che serve è un dispositivo e una
connessione WiFi. Su Italki potrai fare
lezioni individuali con l'insegnante che
scegli tu in base a quello su cui vuoi
concentrarti: colloquio di lavoro,
conversazione, grammatica, preparazione
per un esame di certificazione... In base
alla tua disponibilità e, ovviamente, in
base a quanto vuoi spendere. Infatti, ogni
insegnante sceglie la propria tariffa.
Durante una lezione individuale,
l'attenzione dell'insegnante è tutta
concentrata su di te, quindi potrai
parlare e imparare molto di più, fare
tutte le domande e le richieste di cui
hai bisogno e acquisire finalmente la
padronanza e la sicurezza in quella
lingua straniera. Studiare una lingua
straniera per 19 ore su Italki equivale a
studiarla per un intero semestre
all'università. Tra l'altro, pagherai solo
per le lezioni che farai. Non è
necessario nessun tipo di abbonamento
mensile o annuale. Se vuoi provare Italki,
puoi iscriverti utilizzando il link che
trovi in descrizione e cominciare a fare
la tua prima lezione. E ricorda, se ti
iscrivi utilizzando il codice coupon "AMO2023"
riceverai anche €5 di sconto
prenotando una lezione da €10. Devi fare
presto però, questa offerta è valida solo
fino alla fine del 2023. In Valle D'Aosta
una particolare tradizione natalizia è
la Sagra del Pane
"micooula" (spero di pronunciarlo bene), che in
dialetto significa "un po' piccolo e un
po' speciale". Preparato, appunto, solo nel
periodo di Natale, è fatto con castagne,
noci, fichi secchi e uva passa. Questa
tradizione viene da una leggenda perché
in Valle D'Aosta come, tra l'altro, nel
resto d'Italia, c'è la tradizione di
recarsi in chiesa la sera della vigilia
di Natale. Secondo la leggenda, una
donna di nome Rosa stava facendo questo,
stava andando in chiesa durante la
vigilia di Natale, ma decise di prendere
una scorciatoia per il bosco e, mentre
camminava, arrivò nei pressi di un mulino
abbandonato, sede di spiriti, streghe e
altre creature malefiche. Lei, però, non
aveva paura perché sapeva che Dio
vegliava su di lei; e così non ebbe paura
neanche quando un serpente le si
presentò davanti minacciandola. Rosa, anzi,
gli chiese "Cosa vuoi? Di cosa hai bisogno
per ritrovare la strada che hai perso?" e
il serpente le disse che l'avrebbe
lasciata andare se gli avesse portato un
pezzo del pane dalla chiesa. Rosa accettò,
andò in chiesa e sulla via del ritorno
diede un pezzo del pane, appunto
benedetto, al serpente che si trasformò
in una bella colomba bianca. E da
qui, appunto, la tradizione del pane. Cosa
succede invece in Piemonte? Qui è molto
popolare la tradizione del ceppo di
Natale. Si tratta proprio di un tronco
d'albero decorato soprattutto con
candele che vengono accese durante la
vigilia di Natale. Ma questo tronchetto è
diventato così importante, così famoso
che si è trasformato anche in un dolce,
sempre nel Piemonte! Infatti, proprio qui,
è molto molto comune
trovarlo sulle tavole degli italiani
e ha la forma sempre di un tronco, ma è
chiaramente dolce, quindi si può mangiare,
oltre che a essere molto molto bello da
vedere. Fatto con cioccolato, panna, Brandy...
E
probabilmente, essendo la regione molto
vicina alla Francia, è stata influenzata
dalla tradizione francese molto simile
di realizzare il tronchetto. La
Lombardia, invece, è la regione del
panettone. Chi non lo ha mai mangiato
almeno una volta nella vita? Sono sicura
che si venda, ormai, anche in tutti i
Paesi del mondo. Fatemi sapere nei
commenti se è così. Si tratta, per chi
ancora non lo sapesse, di un dolce
lievitato generalmente ricco di canditi
e uvetta (questo secondo proprio la
ricetta tradizionale), ed è nato, appunto,
proprio in Lombardia, dove è chiaramente
un "must" sulle tavole a Natale. Tutti
devono averlo, anche se ovviamente è una
tradizione che poi si è diffusa in tutta
l'Italia. Ma... come è nato questo
panettone? E qui ci sono varie leggende,
però la più accreditata è che sia nato,
infatti, per errore durante il pranzo di
Natale preparato per Ludovico il Moro
(quindi della famiglia degli Sforza) e siamo
intorno al XV secolo. Cosa successe
dunque? Sembrerebbe che il cuoco di corte
avesse dimenticato il dolce che stava
preparando... in forno, e, quindi, si era
bruciato. Ma uno sguattero, un servo di nome Toni
riuscì a trovare, a escogitare un modo
per servirlo lo stesso. Prese l'impasto
salvabile, quello che non era completamente
bruciato, e, a questo unì burro, uvetta e
canditi e... Sì, ovviamente, fu un successo e
quindi questo dolce prese il nome
proprio da lui, quindi "Pan di Toni"
diventato "panettone" con il
tempo. Lo sapevate? Spesso le cose
migliori nascono per errore, ci pensate?
Un mondo e un Natale senza
panettone? Grazie Toni! In Trentino-Alto
Adige, invece, una tradizione molto
diffusa proprio nel periodo natalizio è
il Krampuslauf e si tratta di una parata,
una parata di Krampus, cioè figure
demoniache. Lunghe corna, facce da
demoni, denti aguzzi... Sì... E appunto
queste figure sfilano per le vie delle
città
spaventando grandi, un po', e bambini... e
dovrebbero scoraggiare i cattivi
comportamenti dei bambini durante il
periodo natalizio. Sicuramente una
tradizione natalizia molto particolare.
Voi ci siete mai stati? Avete mai visto
questi Krampus di persona? Io no, ma mi
piacerebbe... E in Veneto, invece, qual è la
tradizione particolare di Natale? Ebbene,
è quella della Befana. Mi spiego meglio...
In questa regione, più che in tutte le
altre regioni
d'Italia, era sentita soprattutto nel
passato la figura della
Befana. Quindi, i bambini,
soprattutto nel passato, non
aspettavano i regali da Babbo Natale, ma
dalla "Marantega", la befana: una vecchietta
che si muove sulla sua scopa volante e
che riempie le calze dei bambini con
qualche piccolo gioco, caramelle,
mandarini e per qualche bambino più
cattivo, anche del carbone. La festa che
viene organizzata in piazza San Marco
proprio nel giorno dell'Epifania, il 6
gennaio, è veramente molto molto
particolare. Tra le altre cose c'è
proprio "la Regata dell'Epifania"; una cosa
unica, che non si trova in altre
regioni o in altri posti in Italia
nonostante, ovviamente, la figura della
Befana esista e nonostante la festa sia
celebrata nel resto d'Italia. Una
tradizione, invece, tipica del Natale in
Friuli-Venezia Giulia è un rito che ha
origini antichissime, quello dei
"Pignarûi" (spero di averlo pronunciato bene).
Il Pignarûl sembrerebbe legato
all'adorazione di una divinità del
passato, divinità della luce, "Beleno" o
"Belanu". Beleno era una delle principali
divinità pagane per cui venivano
realizzati dei sacrifici e dei riti
molto particolari. Tra questi vi era
l'accensione di falò sulla cima delle
colline, probabilmente anche in onore
della compagna di Belano, "Belisma", dea del
fuoco. E così, ancora oggi, la sera del 5
gennaio e soprattutto del 6 gennaio, il
Friuli si illumina con centinaia di falò
su tutti i colli. Una particolare
tradizione natalizia della Liguria,
invece, è legata ad Andrea Doria, un
nobile ammiraglio e politico della
Repubblica di Genova del XV secolo.
Infatti, secondo la leggenda, un anno egli
decise di coinvolgere tutti i pasticcieri
di Genova per realizzare un dolce
natalizio che rappresentasse la
ricchezza della città. Questo dolce
doveva avere dei requisiti ben precisi:
doveva essere nutriente e a lunga
conservazione, perché ovviamente la
Repubblica di Genova era una Repubblica
marinara, quindi c'erano molti marinai
che passavano molto tempo in mare e il
dolce doveva potersi conservare
bene per poterlo trasportare nei lunghi
viaggi in mare. Quindi, doveva essere un
dolce perfetto per i marinai, che potesse
aiutargli a ricordare un po' la loro casa
e a tollerare meglio la nostalgia, ma
allo stesso tempo dovesse
mostrare la ricchezza della città anche
all'estero. Ed è così che è nato il pandolce,
che ancora oggi si prepara e si
mangia a Genova nel periodo natalizio.
Una sorta di pane lievitato arricchito
con frutta candita, uva passa, semi di
finocchio, pinoli... Non è una curiosità, non
è un mistero che in Emilia-Romagna, invece,
si mangia molto molto bene. Quindi, non
vorrete perdervi tutti i piatti tipici
dell'Emilia-Romagna che si mangiano a
Natale e che in realtà si possono
mangiare tutto l'anno come i cappelletti
in brodo, come le lasagne. Ma, in Emilia-
Romagna non sanno rinunciare ai
tortellini e li preparano veramente in
tutti i modi, anche dolci, proprio per
Natale e si chiamano "tortelli" o "tortellini
di Natale" e sono dolci ripieni
con marmellata o crema pasticcera che
vengono poi fritti o cotti nel forno.
Evidentemente la tradizione di preparare
dolci di Natale che ricordano un po' un
pane è diffusa in tutta l'Italia, perché
anche in Toscana, infatti, la tradizione
natalizia più particolare riguarda la
preparazione di un dolce chiamato
"Panforte", e che è un po' simile agli
altri di cui abbiamo già parlato, ricco
di spezie, frutta secca, anche se questo è
un po' più compatto e viene spesso
scambiato come regalo di Natale. E in
Umbria? In Umbria c'è una cosa molto
molto curiosa, molto particolare: l'albero
di Natale più grande del mondo! Sì, in
particolare si trova a Gubbio. Pensate
che non sia possibile? Eh, vi sbagliate!
Maestoso è maestoso, grande è grande ma è
in realtà un albero fatto di luci. Luci
che disegnano questo
albero di Natale, con tanto di stella
cometa in cima, sul fianco del Monte
Igino. Quindi un albero molto molto
particolare, però considerato il più
grande albero di Natale del mondo. La
prima accensione è avvenuta il 7
dicembre
1981, ma da allora è diventato
praticamente un appuntamento annuale che
attira anche molti turisti. Una
tradizione natalizia, invece, in realtà
presente in tutta l'Italia, ma molto
radicata nelle Marche è quella dei
"presepi viventi", quindi si ricrea la
nascita di Cristo con delle persone vere
oltre che con le statuine nelle
proprie abitazioni. Normalmente, questo
presepe vivente si svolge nella città,
soprattutto nei centri storici delle
città e coinvolge in realtà un
po' tutta la città e attira anche
molti visitatori. Ma sapete che proprio
nelle Marche si prepara anche la pizza
di Natale? In realtà, si tratta
ancora una volta di un dolce molto
simile a quelli che abbiamo già
menzionato prima: pasta lievitata condita
con frutta candita, spezie, noci, nocciole,
cioccolato, fichi secchi... A Natale si sa,
si è tutti più buoni (almeno così si dice),
e si mangia anche più del solito (almeno
nelle case degli italiani), ma una delle
tradizioni
enogastronomiche più ricche e
interessanti d'Italia è sicuramente
quella romana e in generale laziale
durante il periodo di Natale. Sì,
ovviamente si sa, a Roma "se magna" e se
magna anche molto bene. A quanto pare,
però, a Roma c'è una regola molto rigida
che riguarda la cena della vigilia di
Natale: non bisogna mangiare carne. Devo
dire che questa regola esiste anche a Bari.
Quindi, una tradizione popolare
soprattutto nel passato era il rito
della spesa del "cottio" (anche qui spero di
averlo pronunciato bene), e cioè, la sera
del 23 dicembre, tutte le donne romane si
recavano al mercato del pesce per
comprare appunto il miglior pesce da
preparare il giorno dopo per la vigilia
di Natale. Infatti, i piatti tipici del 24
dicembre sono proprio il baccalà fritto,
ma anche in umido, l'arzilla in brodo di
broccoli, spaghetti con le vongole veraci,
frittura mista di gamberi e calamari
accompagnata da verdure pastellate... e qui
mi è venuta già fame. Il dolce tipico
romano, invece, per quanto riguarda il
Natale, è il "Pangiallo". Come vedete, il "Pan"
ritorna molto spesso, pensate che
questa ricetta però risale alla Roma
Imperiale ed è realizzato con un impasto
di miele, frutta secca e zafferano per il
colore giallo. E qual è invece una
tradizione curiosa e particolare in
Abruzzo? A Lanciano, in provincia di
Chieti, da oltre 400 anni il Natale
comincia prima, cioè comincia il 23
dicembre (il giorno
dell'Antivigilia), con la tradizione della
"Squilla". Infatti, verso le 18 del 23
dicembre, a Lanciano, la campana messa
sulla torre civica comincia a suonare
dando il segnale a tutte le altre
campane delle chiese della città, che di
lì a un'ora cominceranno a suonare
proprio per l'inizio della festa. Come
dicevo, si tratta di una tradizione molto
antica che risale al XVII secolo grazie
all'arcivescovo di Lanciano, Paolo Tasso,
che si recò in pellegrinaggio
penitenziale verso una chiesa distante
circa 2 km dal centro per rievocare il
cammino di Giuseppe e Maria verso
Betlemme. Il pellegrinaggio era
proprio scandito dai suoni della squilla:
le campane della chiesa. Ormai non
dovrebbe più stupirvi perché, infatti,
anche in Molise c'è la tradizione del
"Pane di Natale", molto simile agli altri
sempre realizzato con farina,
frutta secca, uva passa, aromi... In Campania,
una tradizione che tutti penso conoscano
è quella del presepe. Infatti, sapete che
a Napoli c'è proprio "la Via dei Presepi"?
Sulla mappa si chiama "via San Gregorio
Armeno", ma in Italia, e penso anche
all'estero, è conosciuta proprio come "Via
dei Presepi" a Spaccanapoli, che è piena
proprio di botteghe dove gli
artigiani realizzano a mano le statuine
del presepe. Attenzione però! Potete
trovare questa via e queste statuine
tutto l'anno, ma ovviamente la strada
diventa super affollata poco prima di
Natale. La cosa più simpatica e
divertente è che in queste botteghe,
oltre alle classiche statue del
presepe, se ne vedono anche di alcune più
kitsch, più ironiche, più particolari in
base a quello che succede in Italia e
nel mondo, da Maradona ad altri
personaggi famosi italiani e stranieri,
politici, anche lo stesso Papa. Infatti,
molti sono i turisti italiani e
stranieri che si recano in questa via
proprio per comprare queste statue che
possiamo dire sono uniche nel loro
genere. Natale in Puglia? È sicuramente
scandito da un dolce, ma questa volta un
dolce diverso... Non è un pane, non si
tratta di un pane, ma sono le
"Cartellate". Qualcuno di voi le ha mai
sentite? Le ha mai mangiate? Sono un dolce
che viene realizzato da strisce sottili
di impasto che vengono normalmente
arrotolate ricreando quasi la forma di
una rosa, di una piccola rosa e poi
vengono fritte e ricoperte di miele o
vin cotto.
Invece il Natale sia in Basilicata
che in Calabria è scandito dal fuoco
dei falò, che sono presenti in
quasi ogni città, soprattutto la sera
della vigilia di Natale del 24 dicembre,
ed è molto comune per la gente
nelle varie città partecipare alla
messa del 24 dicembre; una volta usciti
dalla chiesa si riuniscono tutti
quanti intorno a questi falò, degustando
dei dolcetti tipici e scambiandosi gli
auguri. Ma perché proprio il fuoco?
Sia per indicare un po' l'idea della
distruzione di tutto ciò che di negativo
c'è stato durante l'anno, sia per
indicare un po' un senso di calore
per il bambino appena nato. Come
abbiamo visto, i dolci sono una parte
fondamentale delle tradizioni natalizie
italiane... e in Sicilia c'è un dolce molto
molto particolare, "i Cuccidati" in
dialetto, biscotti di pasta sfoglia pieni
di fichi secchi, ma anche noci, marmellata
e poi generalmente decorati con una
glassa. Un'altra curiosità tutta
siciliana è, invece, legata al presepe,
quindi, la rappresentazione della nascita
di Cristo con delle statuine, ma forse
pochi sanno che la versione siciliana
include anche le arance, ovviamente
simbolo della regione. Invece, il Natale
sardo è sicuramente accompagnato dalla
melodia delle zampogne sarde. Ovviamente
la zampogna in realtà è uno strumento
musicale tipico del Natale, e si trova un
po' in tutta l'Italia, sicuramente anche
in altre parti del mondo, però, in
Sardegna, la tradizione della zampogna è
sentita, forse, in maniera più intensa
rispetto al resto dell'Italia... E anzi,
addirittura, qualche volta, accade che
zampognari da altre parti d'Italia si
rechino proprio in Sardegna, spesso
sempre nella stessa città, per
accompagnare soprattutto i presepi
viventi per esempio o in generale le
celebrazioni natalizie. Ti ricordo che se
vuoi provare ai italki per fare lezioni
individuali su una qualsiasi lingua
straniera con un insegnante privato, puoi
cliccare sul link in descrizione per
iscriverti alla piattaforma. Ti aspetto
anche io! Bene, questo è tutto per questo
video, spero che abbiate ricevuto
informazioni che ancora non conoscevate
sul Natale italiano e spero di avervi
convinti a visitare l'Italia, una di
queste regioni, proprio in quel periodo,
nel periodo natalizio. Se invece volete
passare il Natale comodamente nella
vostra casa, ma volete un po' di
vibrazioni del Natale italiano, allora vi
consiglio di guardare i film italiani
che simboleggiano un po' il Natale, i
cosiddetti "cinepanettoni". Ve ne parlo in
un video dedicato proprio a questi che
potete trovare come sempre qui in alto
nella card o giù in descrizione. Se,
invece, cercate un qualsiasi altro
argomento di grammatica o di cultura
italiana, potete passare dal nostro sito
learnamo.com. Se il video vi è piaciuto
lasciate un "Mi piace" e iscrivetevi al
canale, se ancora non lo avete fatto. Non
dimenticate, poi, tutti gli altri
contenuti esclusivi che pubblichiamo su
Instagram, su Facebook, su Twitter, su X,
su Pinterest, su Tiktok e su
Telegram. Seguiteci anche lì! Con
questo è tutto, io vi saluto vi aspetto
prestissimo in un nuovo
video!

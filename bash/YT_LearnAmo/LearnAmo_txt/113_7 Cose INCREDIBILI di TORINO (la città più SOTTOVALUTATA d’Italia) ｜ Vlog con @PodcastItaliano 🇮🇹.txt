WEBVTT
Kind: captions
Language: it
Ciao ragazzi!
Indovinate un po' dove ci troviamo oggi. 
Siamo a Torino con Davide
di Podcast Italiano. 
Sono molto contento
di vedervi qui a Torino, 
una città, come sapete,
molto sottovalutata 
perché tutte le persone
che vengono a Torino
devono andare via
dicendo che Torino è sottovalutata.
Davide, oggi tu ci mostrerai
alcune cose molto belle di Torino.
Dove ci porterai?
Allora, beh, adesso innanzitutto
siamo nella bellissima Piazza Vittorio,
una delle piazze
più famose di Torino,
una delle piazze dove si radunano
i giovani torinesi
con tanti locali,
molto, molto carina.
È una bellissima giornata primaverile
e siamo a farci un giretto.
Quindi, Davide, adesso dicci
perché una persona
dovrebbe venire a visitare Torino?
Beh, allora, innanzitutto, per chi
è già venuto in Italia qualche volta
secondo me Torino è una meta interessante
perché c'è meno turismo,
comunque lo vedete anche voi,
non è strapiena di turisti.
Però comunque è molto bella.
Ha la collina…
…una collina, dall'altro lato le montagne,
poi anche perché è un po' forse
diversa dalle altre città italiane, no?
A livello di architettura e di strade…
Cioè, sono queste strade,
questi corsi abbastanza spaziosi
quindi può ricordare un po'
una sorta di Parigi in miniatura
e secondo me questo è un po' diverso
da altre città tipo Firenze,
tipo anche Roma.
Che poi, tra l'altro, quest'anno
c'è anche l'Eurovision qui, no?
È una bella cosa per Torino,
speriamo che magari
venga conosciuta al mondo
un po' di più adesso.
Una cosa che, per esempio,
a me personalmente piace molto
sono le viste,
le viste panoramiche delle città.
Mi sembra che Torino
ne offra diverse.
Parlaci un po'
delle viste panoramiche di Torino.
Ne abbiamo qualcuna
alle nostre spalle, credo, no?
Sì, adesso stiamo
per andare proprio lì.
Quello è il Monte dei Cappuccini,
da dove si apre una delle viste più belle
ma anche facilmente raggiungibili
perché ci vogliono 10 minuti a piedi
qui da Piazza Vittorio.
E poi credo che voi siate state stati
anche alla Mole Antonelliana
anche lì si può salire in cima
e vedere una vista dal centro della città.
Sì è vero, la Mole è fantastica,
bisogna visitarla perché dentro
c'è un bellissimo Museo del Cinema
che è fantastico,
e c'è un ascensore
che ti può portare sulla cima,
è un ascensore panoramico,
quindi è bellissima,
vale davvero la pena, infatti,
ora aggiungiamo dei video qui,
per farla vedere così tutti possono
apprezzare la bellezza della Mole.
Stavi parlando del museo del cinema,
ecco, i musei sono uno dei motivi
per cui venire a Torino
perché ci sono alcuni musei molto importanti
come il Museo del Cinema,
il Museo Egizio, il Museo dell'Automobile,
anche il museo Lavazza, devo dire,
ci siamo stati di recente,
molto, molto bello,
ripercorre la storia di Lavazza,
che è una delle aziende più importanti
che sono nate a Torino
e sono famose in tutto il mondo.
E un'altra cosa che ho notato
e che mi piace molto della città
è la presenza di tantissimi parchi.
Ci troviamo nel borgo medievale
nel Parco del Valentino
Adesso ve lo mostreremo un po',
mentre Davide, qui, ci spiega
alcune cosine su questo borgo,
cose molto interessanti.
Il borgo medievale è una sorta
di imitazione di un borgo medievale,
in realtà non è un vero borgo medievale
perché è stato costruito
per l'Esposizione generale del 1884,
che si teneva Torino,
ed era destinato alla demolizione.
Dovevano toglierlo,
però, siccome piaceva tanto,
e avevano fatto un bel lavoro,
era molto realistico,
perché ispirato, poi,
a veri borghi medievali
o castelli medievali piemontesi
della fine del Medioevo,
hanno deciso, poi, di tenerlo
ed è diventato un po' questo…
…diciamo museo a cielo aperto,
che è un'attrazione di Torino e del parco.
Insomma, è il destino delle grandi opere,
come è successo con la Torre Eiffel a Parigi…
Esatto, anche quella
dovevano demolirla, smantellarla,
però poi è piaciuta
e oggi è un simbolo della città.
E anche il borgo medievale
è un simbolo di Torino.
Poi ho visto che qui
ci sono alcuni negozi molto carini
che vendono cose medioevali,
tipo spade, scudi, cose del genere…
Quindi se siete dei nerd del Medioevo
questo posto dovete visitarlo,
- Sì, sì.
- Molto, molto bello.
Allora Davide,
noi adesso dove ci troviamo?
Qui siamo ai Murazzi,
Praticamente nel lungo Po,
quindi questo è il fiume Po
che è il fiume più lungo d'Italia.
I Murazzi erano un luogo
pieno di locali, discoteche,
molto frequentato dai giovani,
ultimamente non tanto perché sono chiusi tutti,
però, ecco, la speranza è che prima o poi
tutti questi posti si rianimino,
speriamo che ritornino, perché, ecco,
questo è un posto davvero bello,
meriterebbe un po' più di attenzione
anche per i turisti, secondo me.
Adesso stiamo mangiando
un buonissimo hamburger da Mac Bun,
questo Slow fast food perché è un po'…
Davide spiegaci tu bene.
Sì, questa è una catena
nata proprio a Torino,
però è molto buona perché, praticamente,
riprende il concetto del fast food
quindi, tipo McDonald's,
ma con ingredienti di qualità.
Anche un po' più costoso, ovviamente,
però molto più buono, secondo me.
Tra l'altro il nome è molto curioso
perché vedete, forse, gli asterischi
perché "macbun" in piemontese
significa: solo buono, solo cose buone.
Quando hanno aperto, però,
c'era scritto "Mac" interamente
Poi però il McDonald's
non ha molto apprezzato
questa velata presa in giro
e credo abbia fatto causa a Mac Bun
che quindi è stato costretto
a censurare il nome con gli asterischi.
Però è molto popolare qui a Torino,
molto buono, quindi provatelo.
Davide, dicci qualcosa su questa MoleCola,
che potete guardare qui.
Sembra sponsorizzato, in realtà,
da MoleCola, non è questo video.
Non ci hanno pagati né Mac Bun,
né MoleCola, che è un po' triste.
Se magari guardano questo video
e ci vogliono dare qualcosa, gradiremmo.
È una Cola di Torino con la Mole,
che è l'edificio simbolo di Torino.
- Buon appetito.
- Sì, buon appetito!
Davide tu hai prenotato per questa sera
un ristorante tipico torinese,
cioè con cibo tipico piemontese
e torinese, ci hai detto.
Sì, esattamente, poi vedremo
se ho mentito oppure no.
No però sì, mangeremo in un posto
di cucina piemontese.
Non è così famosa, forse,
la cucina piemontese in Italia e all'estero
però ci si tanti buoni piatti.
Dicci qualche piatto tipico
della tradizione piemontese,
così possiamo far vedere
qualche delizia di questi luoghi.
Beh sicuramente gli agnolotti,
che sono i nostri ravioli,
insomma, ogni città italiana
ha i suoi ravioli,
quindi pasta ripiena,
i Tajarin che sono un altro piatto,
diciamo, di pasta,
quindi tipo degli spaghettini,
molto buoni,
abbiamo il vitello tonnato,
questa carne di vitello
tagliata a fettine sottili con
una salsa a base di tonno e maionese,
poi abbiamo i Tomini al verde,
per esempio,
la salsa verde è questa salsa
a base di prezzemolo, basilico...
Insomma, molto tipica,
che si usa in tanti piatti piemontesi,
va molto la carne cruda anche,
per esempio, la salsiccia cruda,
la salsiccia di Bra, per esempio.
E l'insalata russa anche, ci hai detto.
L'insalata russa, sì, che è una sorta
di rielaborazione, che io sappia,
dell'insalata Olivier,
che è la vera insalata russa,
ma, tipo, con il tonno,
che non c'è nell'originale,
base di tonno, maionese,
e altri ingredienti
adesso metterete una foto,
quindi sì, ci sono cose buone.
Perfetto, prepariamo i nostri stomaci.
Sì, sì, infatti io non vedo l'ora anche
di provare i vini di Torino e del Piemonte,
che so che sono buonissimi.
E il tartufo!
È vero, anche il tartufo, sì.
Sì, il Piemonte è famoso
anche per i suoi tartufi.
C'è la Fiera del tartufo di Alba,
molto famosa,
ma anche per i suoi vini,
le Langhe, il Roero, il Monferrato,
sono regioni celebri per i vini.
Una coppia di torinesi molto gentili
ci ha consigliato di provare il Caffè Mulassano.
Qui hanno inventato il tramezzino,
il cibo tipico dell' aperitivo.
Una coppia di immigrati negli Stati Uniti
era riuscita a tornare a Torino
e la donna ha rivisitato
il toast americano
usando sempre il pane morbido
ma senza tostarlo.
Poi è stato il poeta Gabriele D'Annunzio
a dargli il nome "tramezzino"
perché la forma dei tramezzini
gli ricordava le tramezze
della sua casa in campagna.
E in questo bar c'è anche
un orologio molto particolare
Okay, un attimo.
Allora, Davide, grazie mille
per averci fatto da Cicerone.
Grazie a voi per la compagnia.
Per averci fatto da Cicerone
nella tua bellissima Torino.
Spero vi sia piaciuta,
tra l'altro qui siamo sotto i portici
uno degli altri, come dire…
simboli di Torino, alla fine.
Credo che Torino sia la seconda città
italiana con più portici, dopo Bologna.
Si vede.
Soprattutto, vorrei dire,
per concludere,
di seguire Davide
sul suo canale "Podcast Italiano",
è davvero bravo, fa un sacco
di contenuti super interessanti
quindi iscrivetevi
e andate a guardare l'altro video
che abbiamo pubblicato sul suo canale,
mi raccomando!
Lo troverete qui sotto.
Parliamo delle differenze
tra nord e sud.
A presto!
- Ciao.
- Ciao.
Mettiti di profilo,
vediamo se gli somigli.
- Non gli somigli molto.
- No.
Il cappello somiglia.
È la commedia del Picasso.
Ah, è vero, è vero.
- Ah, tu sei come Picasso.
- Cubano, Picasso cubano.
Ah, è vero.
Questa è la bandiera di Cuba.
Cuba e Italia.
Tutti mi chiamano il Picasso cubano.
Mi pare giusto.
Con me si sta concentrando tanto
perché io sono fermo.
A te l'ha fatto camminando,
quindi ora è il massimo di sé.
Meglio della foto del passaporto.
È vero. Quello è sicuro.
Picasso di Cuba.
Cuba e Italia.
Bello!
Prima di salutarti volevamo ricordarti
che se ti piacciono i contenuti
che pubblichiamo sul nostro sito web
e sul nostro canale LearnAmo,
puoi sostenerci
con una piccola donazione
che ci permetterà di continuare a offrirti
tanti nuovi contenuti gratuiti.
Per farlo ti basterà cliccare
sul bottoncino sotto il video
oppure sul link
che trovi in descrizione.
Ogni piccolo contributo sarà
estremamente apprezzato e utile. 
Grazie! 

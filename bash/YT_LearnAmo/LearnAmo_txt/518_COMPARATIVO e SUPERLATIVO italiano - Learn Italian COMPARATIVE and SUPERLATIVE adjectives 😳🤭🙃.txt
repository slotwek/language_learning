WEBVTT
Kind: captions
Language: it
Ciao ragazzi! Bentrovati! Oggi continuiamo
a parlare di aggettivi! Ed in particolare,
ci occupiamo di aggettivi e i loro gradi.
Cos’è il grado dell’aggettivo? È praticamente
l’intensità della qualità espressa dall’aggettivo.
Quindi, come sappiamo un aggettivo esprime
una qualità, ma il suo grado ne indica la
grandezza, l’intensità. Allora, grado positivo
in realtà indica una qualità in maniera
neutra. Molto semplice! “Il fiore è rosso”.
Come vedete non succede nulla all’aggettivo,
ma questo è praticamente utilizzato nella
forma che trovate sul vocabolario.
Comparativo. Questo invece esprime sempre
un paragone. Il paragone può essere per esempio
tra due termini, rispetto ad una determinata
qualità. Quindi: “Il fiore rosso è più
bello del fiore giallo”. Come vedete, primo
termine - secondo termine di paragone. E il
paragone avviene rispetto ad una qualità
(la bellezza).
In questo caso invece, il paragone è tra
due qualità, ma di uno stesso termine: “Il
fiore è più bello che profumato”. Quindi
il termine è uno solo (il fiore) e c’è
semplicemente un paragone tra due sue qualità.
Infine abbiamo il superlativo, che esprime
una qualità al massimo livello. “Il fiore
rosso è bellissimo”
Allora, partiamo dal comparativo, che abbiamo
detto esprime un paragone… Ma ci sono tre
possibili comparativi: maggioranza, uguaglianza
e minoranza.
Allora, quando usate il comparativo di maggioranza?
Se volete dire che una qualità è più grande
nel primo termine di paragone (quindi ha un’intensità
maggiore) rispetto al secondo. Come lo formate?
Aggiungete “più” davanti all’aggettivo,
“di” davanti al secondo termine di paragone.
“Paolo è più alto di Marco” (come vedete
“più”...“di” - secondo termine di
paragone)
Per quanto riguarda invece il comparativo
di uguaglianza, questo va utilizzato quando
la qualità chiaramente ha la stessa, l’uguale
intensità sia nel primo che nel secondo termine
di paragone. Cosa succede in questo caso?
Allora, potete mettere “così” o “tanto”
davanti all’aggettivo, ma come vedete sono
tra parentesi, perché sono facoltativi. Mentre
dovete mettere “come” o “quanto” davanti
al secondo termine di paragone. Allora, quindi
potete formare le frasi in questo caso in
tanti modi. Per esempio, potete dire “Paolo
è alto come Marco”. Perfetto. O “Paolo
è alto quanto Marco”.
O “Paolo è così alto come Marco” (quindi
se scegliete di utilizzare “così” prima
dell’aggettivo, poi dovete usare “come”).
Oppure, “Paolo è tanto alto quanto Marco”
(quindi se scegliete di utilizzare “tanto”,
poi dovete usate “quanto”).
Infine comparativo di minoranza, per dire
cioè che la qualità è di un’intensità
minore nel primo termine di paragone rispetto
al secondo. Questo come si forma? Aggiungendo
“meno” davanti all’aggettivo e “di”
davanti al secondo termine di paragone. Quindi,
“Paolo è meno alto di Marco”.
Allora, un piccolo n.b., una piccola informazione
importante: se state facendo una comparazione
di maggioranza o minoranza, ma non tra due
nomi (come in questo caso, quindi tra due
nomi), né tra un nome e un pronome, ma se
la state facendo tra due aggettivi o due verbi
o due avverbi, allora davanti al secondo termine
di paragone non dovete mettere “di” come
in questi casi. Ma dovete mettere “che”.
Quindi fate sempre molta attenzione a notare
con cosa state facendo il paragone. Per esempio:
“Il fiore è più bello che profumato”
(paragone tra due aggettivi, quindi “che”);
“Lavorare è meno divertente che giocare”
(il paragone qui invece è tra due verbi);
“Leggo più tranquillamente che velocemente”
(in questo caso, il paragone è tra due avverbi
– sempre “che”).
Passiamo invece al superlativo, che esprime
come abbiamo detto il massimo grado possibile
(per intensità) di un aggettivo. Le forme
possibili sono due: quello assoluto indica
la qualità al massimo grado possibile, senza
alcun confronto. E, come vedete, in italiano
si può formare in molti modi diversi. Per
esempio, il più comune è aggiungere alla
radice del grado positivo dell’aggettivo
il suffisso -issimo, o -issima, -issimi, -issime.
Per esempio, “Il fiore è bellissimo”.
L’aggettivo al grado positivo è “bello”.
Basta togliere l’ultima lettera, avere la
radice, quindi aggiungere -issimo.
Oppure lo possiamo formare mettendo prima
dell’aggettivo un avverbio che lo rafforza,
quindi: molto, assai, decisamente, estremamente.
Per esempio, “Il fiore è molto bello”,
“Il fiore è decisamente bello” e così
via.
Oppure, possiamo unire davanti all’aggettivo
dei prefissi come arci-, extra-, iper-, super-,
ultra-, che danno l’idea del massimo grado
(“Il fiore è superbello”, “Il fiore
è extrabello”, “Il fiore è ultrabello”
e così via) o ripetendo due volte l’aggettivo
al grado positivo (“Il fiore è bello bello”).
Per quanto riguarda invece il superlativo
relativo, qui la qualità è al massimo grado,
però in relazione a altre cose o persone.
Cosa succede? Per dire che è al massimo grado
di maggioranza, dovremo usare “il più”
davanti all’aggettivo e poi “di”, “tra”
o “fra”. Per superlativo relativo di minoranza,
invece, “il meno” davanti all’aggettivo
e poi “di”, “tra” o “fra”. Quindi,
in questo caso esprimiamo un aggettivo al
massimo grado. Però, non massimo grado in
assoluto; sempre in relazione a un gruppo.
Per esempio, “Marco è il più alto del
gruppo”. O “Marco è il meno alto tra
gli amici”.
A volte “di”, “tra” o “fra” possono
essere omessi, quindi potrete dire: “Hanno
scelto solo i giocatori più alti” (s’intende
tra i giocatori della squadra).
Allora, adesso ci occupiamo invece di forme
particolari. Dovete sapere che gli aggettivi
“buono”, “cattivo”, “grande”,
“piccolo” hanno in italiano sia le forme
regolari di comparativo e superlativo (quindi:
più buono, cattivissimo, il più grande…)
sia delle forme invece particolari. Allora,
in realtà direi che le forme particolari
sono più utilizzate in italiano.
Allora, grado positivo: buono, cattivo, grande,
piccolo. Mentre cosa succede al comparativo,
per dire “più buono”, “più cattivo”,
“più grande”, “più piccolo”? Utilizziamo:
migliore, peggiore, maggiore, minore.
Per il superlativo (quindi, massimo grado),
per dire “buonissimo”, “ottimo”; “cattivissimo”,
“pessimo”; “grandissimo”, “massimo”;
“piccolissimo”, “minimo”.
Adesso invece vediamo questi aggettivi che
praticamente non hanno un grado positivo,
hanno solo comparativo (quindi per dire qualcosa
in più) o superlativo (per dire qualcosa
al massimo grado possibile). Quindi:
superiore: supremo 
o sommo;
inferiore: infimo;
interiore: intimo;
esteriore: estremo.
Però attenzione! Queste forme non hanno anche
delle forme regolari, come quelli precedenti.
Quindi, attenzione a non dire “più superiore”
o “più inferiore” o “meno esteriore”,
perché è completamente sbagliato! Questi
già sono al comparativo.
Allora, per oggi la nostra lezione finisce
qui! Però, se volete la spiegazione scritta
e tutti gli esercizi su questo argomento,
andate sul nostro sito (www.learnamo.com).
Troverete il link diretto nella descrizione.
Inoltre, per qualsiasi dubbio o richieste
per nuovi video, mandateci una mail a info@learnamo.com.
Se il video vi è piaciuto, lasciate un “mi
piace” e iscrivetevi al nostro canale Youtube.
Inoltre, continuate a seguirci anche su Facebook,
Instagram e Twitter, per tante novità!
…And guys, if you think your Italian isn’t
so good, you can even send us an email or
a message, in English and Spanish, or German,
or French… we will answer in no time!
Cosa aspettate? Ciao!

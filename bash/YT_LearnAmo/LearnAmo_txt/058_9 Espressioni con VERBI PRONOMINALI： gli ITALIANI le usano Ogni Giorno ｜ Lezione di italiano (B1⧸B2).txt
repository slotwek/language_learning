WEBVTT
Kind: captions
Language: it
Ciao a tutti e bentornati su LearnAmo.
Verbi come VOLERCI, FARCELA, ANDARSENE, 
CAVARSELA, si chiamano verbi
pronominali perché formati da un verbo 
più uno o più pronomi. Se non avete
ancora guardato il video dedicato 
proprio a questo argomento, quindi i
verbi pronominali, come si usano, come si 
formano, date un'occhiata perché è
veramente molto molto utile. Lo
trovate qui in alto nella card o giù in
descrizione. Detto questo, in questo video
invece ci occuperemo di tutte quelle
espressioni
formate con i verbi pronominali più
utilizzate, più comuni nella lingua
italiana di tutti i giorni. Io vi darò
l'espressione già&nbsp;con il verbo coniugato
ma sappiate che potete formare le
espressioni
coniugando il verbo in tutte le altre
persone, in tutti gli altri tempi. Pronti?
NON CE LA FACCIO PIU'!
Il verbo pronominale presente in questa
espressione è FARCELA, formato dal verbo
FARE più la particella pronominale CI, che
diventa CE perché seguita da un altro
pronome, LA. FARCELA significa "riuscire in
qualcosa". Al contrario, dire
"Non ce la faccio più!" significa essere
completamente
esausti, troppo troppo stanchi per
continuare a fare o a sopportare
qualcosa o qualcuno. Per esempio, una
situazione o dei problemi o, appunto,
anche una persona che ci dà
particolarmente fastidio.
"Abbassa il volume della musica: non ce la
faccio più! Sto cercando di lavorare!"
TE LA SEI CAVATA!
Il verbo pronominale presente in questa
espressione è
CAVARSELA.
CAVARSELA significa
"riuscire a venir fuori da situazioni
particolarmente difficili o pericolose,
problematiche, con le proprie abilità&nbsp; e
anche un pizzico di fortuna". Quindi, un
po' a fatica ma comunque si riesce a
fare quello che si deve fare. Infatti,
l'espressione "Te la sei cavata!" vuol dire
"sei riuscito nel tuo intento nonostante
tutto, nonostante le difficoltà,&nbsp;hai
raggiunto il tuo obiettivo grazie alle
tue capacità, alla tua furbizia e un
pizzico di fortuna".
Per esempio, se io dicessi a qualcuno
"Pur avendo preparato l'esame in pochi
giorni, te la sei cavata piuttosto bene"
sto dicendo che quella persona
ha studiato meno di quanto avrebbe
dovuto eppure ha potuto rispondere bene
alle domande, è riuscita a prendere un
buon voto. Grazie a cosa? Grazie alle sue
abilità perché magari ha appreso molto
velocemente oppure grazie alla sua
furbizia è riuscita a mascherare le cose
che non sapeva e a mostrare tutto quello
che sapeva.
Ma in ogni caso ha raggiunto il suo
obiettivo. Insomma, questa è la sfumatura
di differenza proprio tra il verbo
CAVARSELA e il verbo FARCELA. FARCELA
vuol dire avere successo in quello che
si voleva fare, CAVARSELA vuol dire anche
avere successo ma
sempre con fortuna,
furbizia.
LA STAI PRENDENDO TROPPO ALLA LARGA /
ALLA LONTANA. Il verbo pronominale
presente in questa espressione è
PRENDERLA. Però, in questo caso, occorre
aggiungere anche ALLA LARGA o ALLA
LONTANA che danno all'espressione il
significato di "dire molte cose inutili,
perdersi in chiacchiere e spiegazioni
non necessarie prima di arrivare a
parlare dell'argomento principale", del
nocciolo della questione.
"La stai prendendo troppo alla larga. Non
mi importano i dettagli: voglio solo
Il verbo pronominale presente in questa
espressione è
METTERCELA. METTERCELA insieme a TUTTA,
quindi l'espressione METTERCELA TUTTA,
significa
"impegnarsi al massimo del proprio
potenziale, dare il massimo" e si utilizza
proprio quando una persona
impiega tutte le sue forze, tutte le sue
energie, per fare qualcosa ma spesso il
risultato non è quello sperato. Quindi, è
più comune in questo caso: per esempio,
"Ce l'ho messa tutta, ma sono arrivata al
terzo posto nella gara di atletica",
ho dato il massimo delle mie
potenzialità ma non ho raggiunto il
primo posto.
ME LA LEGO AL DITO! Il verbo pronominale
presente in questa espressione è
LEGARSELA. L'espressione LEGARSELA AL
DITO è molto particolare e significa "non
dimenticare facilmente un torto / non
perdonarlo".
L'origine di questa espressione è molto
antica. Si riferisce, infatti, a una
tradizione
vecchissima secondo la quale venivano
legate alla mano piccole strisce di
pergamena
contenenti dei precetti religiosi per
assicurarsi di non dimenticarseli. "Questa
volta hai proprio esagerato: me la lego
al dito! Non recupereremo mai il rapporto
che avevamo prima".
TE LA STAI SPASSANDO!
Il verbo pronominale presente in questa
espressione è SPASSARSELA, formato da
SPASSARE che è un verbo ormai poco
comune ma che significa "divertire".
Infatti, "Che spasso!" significa proprio "Che
divertimento!".
SPASSARSELA significa "passare il proprio
tempo allegramente" facendo quello che si
vuole,
"condurre una bella vita" all'insegna del
divertimento e senza responsabilità.
"Da quando sono cominciate le vacanze
estive te la stai proprio spassando, ho
visto che sei stato prima a New York, poi
a Londra, adesso a Dubai".
CI SONO RIMASTA MALE / ME LA SONO PRESA
Qui abbiamo il verbo pronominale
RIMANERCI e PRENDERSELA. Entrambe queste
espressioni indicano un po' che ci si è
offesi per qualcosa che è stato detto o
fatto. Ma c'è una piccola sfumatura di
differenza perché se io dico "Ci sono
rimasta male" vuol dire che "mi sono
offesa ma provo un sentimento di forte
tristezza". Se invece dico "Me la sono
presa" vuol dire che "mi sono offesa ma
sono un po' o parecchio arrabbiata". Per
esempio, se io dicessi "Quando ho scoperto
che le mie migliori amiche non mi hanno
invitata a trascorrere il pomeriggio con
loro, ci sono rimasta molto male"
significa che magari sono rimasta nella
mia camera, un po' triste,
forse ho pianto un po'. Se io invece
dicessi "Quando ho scoperto che le mie
migliori amiche non mi hanno invitata a
trascorrere il pomeriggio con loro, me la
sono presa" vuol dire che non ero triste,
ero arrabbiata. E forse ho preparato una
piccola piccola vendetta contro di loro?
Chissà.
NON ME LA SENTO. Qui il verbo pronominale
è
SENTIRSELA. Ha il significato di "avere il
coraggio o l'energia per affrontare
qualcosa che talvolta è qualcosa di
difficile o di problematico", ma non
necessariamente. Invece, se noi diciamo
"Non me la sento" significa che non
abbiamo l'energia, l'intenzione, la
motivazione, la volontà, per fare o dire
quella determinata cosa, per qualsiasi
motivo. Per esempio, posso dire che
"Ieri ho fatto un duro allenamento in
palestra, e quindi oggi non me la sento
di venire con voi a fare un'escursione".
NON ME LO SAREI MAI ASPETTATO. Qui si
tratta, infatti, di un verbo riflessivo
che è considerato come un verbo
pronominale e cioè ASPETTARSI QUALCOSA.
ASPETTARSI QUALCOSA significa "prevedere
che qualcosa succederà". Se noi diciamo
"Non me lo sarei mai aspettato" significa
che mai avremmo potuto pensare o
prevedere una cosa simile. Mai. Eppure. "Hai
parlato alle mie spalle, da te non me lo
sarei mai aspettato. Ci conosciamo da
quando eravamo piccoli".
Quante di queste espressioni già
conoscevate? E quante, invece, ne avete
imparate grazie a questo video? Fatemelo
sapere nei commenti. Com'è andata? Ve la
siete cavata? Le conoscevate? E, mi
raccomando, utilizzatele nei commenti.
Altrimenti? Me la prendo e me la lego al
dito!
Mettetecela tutta! Se invece ve la
sentite di provare un bel test, di
mettere alla prova il vostro italiano, vi
suggerisco di provare a fare il test
sulle congiunzioni italiane. Sarei molto
curiosa di scoprire il vostro risultato.
Potete trovare il video dedicato a
questo argomento qui in alto nella card
o giù sempre in descrizione. Quindi, mi
raccomando, dategli un'occhiata. Se invece
cercate qualche altro contenuto di
cultura o di grammatica italiana, potete
visitare il nostro sito LearnAmo.com e
non dimenticate anche di seguire LearnAmo
su Instagram, su Facebook, su Twitter, su
Pinterest, su TikTok, e su Telegram. Non
dimenticate, poi, di lasciare un mi piace
al video se vi è piaciuto e di
iscrivervi al canale se ancora non lo
avete fatto. Con questo è tutto. Io vi
saluto. Vi aspetto prestissimo in un
nuovo video.
Ciao ciao. 

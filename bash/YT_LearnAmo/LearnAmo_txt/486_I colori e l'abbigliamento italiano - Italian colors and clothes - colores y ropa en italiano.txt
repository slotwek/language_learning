WEBVTT
Kind: captions
Language: it
Ciao a tutti!
[Suono] Che succede?
Ma come ti sei vestita?
Ma, oggi, parliamo di “abbigliamento”
e “colori”, quindi ho cercato di vestirmi
a tema.
Vabbè, forse ho un po' esagerato, io vado a
cambiarmi e torno subito.
Rimanete là!
[Musica] Bentornati!
Come promesso, mi sono cambiata.
Prima volevo farvi un po' sorridere, per questo
ho indossato una camicetta blu a pois, con
dei pantaloni “gialli”, un abbinamento
pessimo... non è vero?
Ora, però, ho messo una bella t-shirt
bianca, perché sapete... è primavera,
i fiori sbocciano e noi italiani ne approfittiamo
per trascorrere i pomeriggi con gli amici,
magari a bere un caffè.
Per questo ho messo una t- shirt bianca
con una gonna nera.
Però, se la sera fa un po' fresco, allora,
porto con me il giubbotto “di pelle”,
per sicurezza.
Ma, la primavera è anche la stagione dei
matrimoni... e quale occasione migliore per
indossare un vestito celeste e le mie,
adorate, scarpe nere col tacco.
Se farà un po' freddo, allora, metterò i
collant neri, perché diciamo che quelli
color carne sono un po' fuori moda.
Uomini! Ho pensato anche a voi!
Cosa indossano gli uomini ad un matrimonio?
Un abito con: giacca, pantaloni, camicia
e cravatta o papillon.
Sono poco credibile con il rossetto rosso
e l'abito da uomo?
Vabbè, questo non è mio, ovviamente, infatti
è anche di qualche taglia più grande.
Ah, a proposito, la taglia indica, in Italia,
la misura dell'abbigliamento, appunto, dei
capi d'abbigliamento.
Per le scarpe, invece, parliamo di numero.
Ah, finalmente, siamo in estate, ed io sto
per andare al mare con i miei amici.
Ci vado con un cappello di paglia degli
occhiali da sole ed un copricostume
arancione.
Però, in spiaggia, non deve mancare una borsa
da mare, la mia è a righe bianche
e blu... e dentro ci metto le infradito e
il costume da bagno.
Io me ne porto sempre due, in realtà, due
bikini, ecco: uno verde e un altro viola.
Invece, gli uomini usano, in spiaggia, un
costume da bagno a slip o a pantaloncino.
Però in estate, in Italia, fa davvero troppo
caldo, quindi preferisco uscire così, con
una canotta rosa e un paio di shorts
o pantaloncini bianchi, magari per prendere
un gelato.
Quali sono i vostri gusti preferiti?
Oops, arriva l'autunno.
Le foglie cadono dagli alberi e io vado a
fare un bel pic-nic.
Ci vado con una camicia a quadri, dei
leggins e un paio di stivali, un po' cowboy.
Mangeremo tantissimo: panini, patatine...
faremo anche una grigliata di carne.
Quindi per smaltire tutto, vado in palestra
con la mia bella tuta e... ora mi tolgo anche
la felpa e mi metto a fare gli esercizi.
Poi, quando finisco il video, andrò anche
a fare jogging con le mie scarpe da ginnastica...
quanto sono comode!
Ovviamente, le metto con le calze, nere
nel mio caso.
Brr... è arrivato l'inverno, infatti io ho
messo dei guanti grigi, un cappello,
ed una sciarpa bordeaux e un cappotto
grigio... un attimo che tolgo tutto,
ecco qui!
Ho anche messo un maglione marrone, un paio
di jeans.
Però, ora devo uscire di nuovo, quindi mi
devo cambiare e metterò un maglione bianco
a dolcevita e un trench (o impermeabile).
Però, diciamocelo gente, non esiste un capo
più comodo del pigiama.
Io adoro stare sul divano con il mio bel pigiama
a fiori e le mie pantofole, a guardare
un film... non c'è cosa che trovo più rilassante.
Bene, la nostra lezione di vocabolario finisce
qua.
Spero che abbiate imparato nuove parole, sia
sull'abbigliamento che sui colori.
A proposito di colori, sicuramente avrete
notato che alcuni cambiano per genere e per
numero, altri solo per numero... mentre, altri
ancora, restano invariati... lo avete notato, vero?
“Arancione”, “verde”, “celeste”,
“marrone” terminano con la “-e”, per
questo variano, soltanto, per numero e non
per genere, ad esempio: “una gonna celestE”,
“un maglione celestE”, “dei pantaloni
celestI” e così via.
“Grigio”, “bianco”, “rosso”, “giallo”,
“nero” terminano per “-o”, per questo
cambiano sia per genere che per numero, quindi
diremo: “una maglia biancA”, “il rossetto
rossO” ma “dei pantaloni rossI”, “delle
maglie rossE” e così via.
Invece, “rosa”, “blu”, “viola”
e “bordeaux” NON cambiano mai, né per
genere né per numero, quindi: “un vestito
rosA”, “dei pantaloni blU” e così via...
Bene, per oggi è davvero tutto! Ma ci rivediamo
presto per un'altra lezione!

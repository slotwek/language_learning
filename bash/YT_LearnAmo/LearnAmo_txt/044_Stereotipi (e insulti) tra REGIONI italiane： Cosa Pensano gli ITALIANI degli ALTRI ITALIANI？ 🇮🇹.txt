WEBVTT
Kind: captions
Language: it
Ciao a tutti e bentornati su LearnAmo!
Sicuramente conoscete molti stereotipi 
sugli italiani, come il fatto che sono
sempre in ritardo, che sono rumorosi, che 
gesticolano molto quando parlano. E queste
cose, in parte, sono vere. Ma questo è come
gli italiani sono visti all'estero.
Ma cosa pensano gli italiani degli
stessi italiani? Ve lo siete mai chiesto?
Lo sapete?
No? Siete nel posto giusto, perché lo
scopriremo insieme in questo video!
Piccola premessa: la maggioranza degli
stereotipi degli italiani sugli italiani
sono legati a una città o a una regione,
e a volte possono essere
un po' offensivi. Innanzitutto, molti
italiani vedono ancora una differenza
accentuata tra Nord e Sud, tanto che a
volte gli abitanti del Nord chiamano
quelli del Sud, con una sfumatura
piuttosto offensiva e negativa,
"terroni", che deriva dalla visione del Sud
Italia come una terra
arretrata, in cui si viveva
principalmente di agricoltura e
coltivazione della terra. Mentre al
contrario gli abitanti del Sud chiamano
con tono dispregiativo gli abitanti del
Nord
"polentoni", siccome in passato la polenta
era un po' l'alimento base della dieta
nel Nord dell'Italia. Ma, fatta questa
introduzione, vediamo invece quali sono
un po' gli stereotipi città per città, o
regione per regione. Partiamo da una
delle città italiane più conosciute in
Italia e all'estero: Milano.
Però, la gente di Milano in
generale non ha una buona fama nel resto
d'Italia.
Infatti i milanesi sono spesso visti
come delle persone
fredde, sempre di corsa,
arroganti. Però in realtà ci sono anche
molti stereotipi positivi su di loro, per
esempio il fatto che siano persone di
parola, cioè: se promettono una cosa, la
faranno. Dobbiamo poi passare chiaramente
alla capitale, a Roma. In generale, gli
italiani non hanno forti stereotipi sui
Romani, a parte forse il fatto che siano
molto molto orgogliosi del proprio cibo
e non siano mai disposti a fare dei
compromessi, quando si tratta, non so,
della carbonara, per esempio. Ma
sono i romani stessi che hanno degli
stereotipi tra loro. In particolare tra
Nord e Sud di Roma, e devo dire che
questi stereotipi sono un po' più
evidenti tra i giovani, soprattutto, dove
si avverte una differenza tra i
"pariolini" del Nord e i "bori" di Roma Sud.
"Pariolini" viene da Parioli, che è uno dei
quartieri più cool di Roma, e lo
stereotipo legato appunto ai giovani che
vivono in questo quartiere è il fatto
che loro siano sempre ricchi e che
vogliano sfoggiare la loro ricchezza con
accessori, vestiti, auto, molto molto
costosi, e sono anche un po' arroganti.
I bori invece si dice siano persone molto
semplici, non particolarmente ricche, costrette
quindi a prendere i mezzi di trasporto
pubblico e a indossare roba non firmata o
addirittura contraffatta, e che parlano
spesso in dialetto romanesco. Per quanto
riguarda invece la città di Bologna,
generalmente le si attribuiscono tre
aggettivi: la dotta, la grassa, la rossa.
Da questi tre nomignoli potete un po'
dedurre quelli che sono gli stereotipi
sui bolognesi: sono persone di cultura,
perché Bologna ospita la più antica
università del mondo occidentale, che
risale al 1088. Mangiano e cucinano molto
bene: solo per menzionarvi qualcosa,
mortadella, piadina, ragù, tortellini,
tagliatelle...
E sono comunisti: il rosso infatti è il
colore generalmente attribuito in Italia
al Partito Comunista, molto forte proprio
nella città di Bologna. Passiamo poi al
Veneto e qui davvero possiamo
considerare gli stereotipi per l'intera
regione. La prima cosa che viene in mente
agli altri italiani quando si pensa al
Veneto è l'alcol:
prosecco, spritz, per farvi un'idea.
Di conseguenza nel resto d'Italia si dice
che i veneti siano ubriaconi e
alcolizzati, proprio perché quelle
bevande alcoliche diffuse in tutta
Italia sono nate lì. Ma i dati del
Ministero della Salute evidentemente
smentiscono questi stereotipi, perché in
Italia i veneti non sono al primo posto
come bevitori. Il primato è invece di
Friuli Venezia Giulia e Trentino Alto
Adige. Si dice anche che i veneti
bestemmino tanto, cioè usano imprecazioni
e parolacce che riguardano divinità e
altri aspetti religiosi. Infatti è quasi
una tendenza in Veneto quella di
utilizzare queste bestemmie come
intercalari all'interno della frase,
quindi senza l'intenzione di offendere.
Ancora, è anche molto comune sentir dire
agli altri italiani che i veneti siano
razzisti, dovuto al fatto che in Veneto è
nata la Lega Nord, un partito popolare
alcuni anni fa di estrema destra.
Passiamo poi a Napoli, che è forse la città
che più di tutte in Italia è oggetto di
stereotipi, battute, luoghi comuni.
Lo stereotipo che si sente più spesso
riguardo Napoli è che la città è piena
di ladri e che sono tutti pronti a
derubarti a qualsiasi angolo, ma la
verità è che qualcosa del genere può
accadere in qualsiasi grande città.
Un po' di cautela ci vuole sempre! E ancora
una volta ci sono dei dati che
smentiscono questo stereotipo, perché
nell'indice mondiale del
crimine del 2020, Napoli è stata
classificata come una città più sicura
rispetto a Roma. Altri stereotipi legati
un po' i napoletani è il fatto che siano
considerati disonesti e che abbiano poca
voglia di lavorare. Questa idea di
presenza di un alto tasso di criminalità
e quindi l'idea di città poco sicure
in realtà riguarda anche la Sicilia,
tanto che ci sono molte persone, italiani
e stranieri, che pensano che tutti i
siciliani siano mafiosi. Il che è
chiaramente ridicolo. Inoltre ci sono
ancora degli italiani che pensano che la
Sicilia sia ancora un luogo arretrato,
sia dal punto di vista tecnologico che
mentale, e che tu ti abbiano ha un forte,
a tratti eccessivo attaccamento alla
tradizione e alla famiglia. Torniamo
invece al Nord per parlare della Liguria.
Il primo stereotipo che viene in mente a
tutti gli italiani quando si parla della
Liguria è il fatto che i liguri abbiano
il braccino corto, e cioè che siano
tirchi. Loro stessi dicono che non sono
tirchi, ma che sanno risparmiare molto
bene. Nel resto d'Italia si dice anche
che i liguri siano un po'
inospitali, che non sappiano dare il
benvenuto ai visitatori, e devo dire che
anche loro stessi un po' ci scherzano su,
per esempio quando noi siamo andati a
Porto Venere, in una bottega del pesto
subito mi ha attirato un cartello che
loro avevano proprio lì nel negozio, e a
cui ho registrato un video che vi lascio
qui, e quindi è chiaro che loro sanno di
questo stereotipo, però preferiscono
scherzarci su; è bello che sia così!
Nonostante tutto, persino i liguri non si
lamentano del vantaggioso prezzo di
NordVPN, lo sponsor di questo video.
Infatti, pagando solo pochi euro ogni
mese, avresti la possibilità di godere di
tutti i vantaggi di NordVPN. Sai cos'è
una VPN? In parole povere è come uno
scudo che protegge te e il tuo
dispositivo da possibili attacchi
informatici, così come anche da malware,
spyware, virus. Non solo, una VPN è perfetta
per chi impara una lingua straniera.
Infatti ti permette di accedere a
contenuti che altrimenti non sarebbero
disponibili per te, per esempio se stai
studiando l'italiano ci sono molti siti
italiani che non ti permettono l'accesso
da un qualsiasi altro paese. Ecco che
NordVPN ti viene in salvo! Ti basterà
solo scegliere il piano che fa più al
caso tuo, scaricare NordVPN, aprire il
programma e selezionare il
paese in cui vorresti virtualmente
trovarti. Da quel momento in poi potrai
navigare come se ti trovassi lì. Quindi
serie TV, film, programmi, video, giornali,
musica e quant'altro non avranno più
limiti per te. E ripeto, non ti serve un
grande budget per avere NordVPN, costa
solo un paio di euro al mese. Per provare
NordVPN puoi cliccare sul link che
trovi in descrizione e con il codice
coupon LEARNAMO riceverai un prezzo
ancora più vantaggioso! Cosa aspetti?
Ora, il prossimo non so se chiamarlo uno
stereotipo, o piuttosto una battuta, uno
scherzo, ed è legato al Molise. In tutta
l'Italia si dice: il Molise non esiste.
Ora, il Molise è la seconda regione più
piccola d'Italia. E diciamo, non è mai
stata
particolarmente rilevante a livello
nazionale, quindi sia nella storia, sia
magari dal punto di vista del turismo,
delle bellezze, generalmente non viene
mai menzionata. E da qui è nato lo
scherzo, proprio su internet. Questo
scherzo ha dato vita a centinaia di meme
sui social, ve ne lascio qui qualcuno per
farvi un'idea. Ma poi è diventato un vero
e proprio fenomeno nazionale che
ha portato benefici, in realtà, alla
regione, che è passata quindi
dall'anonimato a essere un po'
importante. E quindi adesso chiunque
passi per il Molise per andare da una
regione all'altra o semplicemente
chiunque decida di andarci
volontariamente,
scatta una foto e la posta sui social
affermando che, sì, il Molise esiste!
Ora, finora abbiamo considerato quelli che
sono certamente gli stereotipi più forti
e più rilevanti. Le altre regioni e città
che non ho ancora menzionato hanno degli
stereotipi ma sono leggermente meno
forti, vediamoli velocemente. Nel resto
d'Italia, per esempio, si pensa che i
sardi siano tutti pastori, un po'
arretrati, che vivono nelle loro
campagne. Questo perché la regione è
molto famosa per il pecorino. Poi, si ha
l'idea che i toscani litighino molto
spesso tra loro e che quindi ci siano
continue rivalità tra le loro stesse
città, i loro stessi borghi. Vi starete
chiedendo: Graziana, ma tu stai parlando
di tutte le regioni, tutte le città,
ma perché non parli un po' della tua
regione? Non vuoi farlo? No, ovviamente
qui bisogna essere oggettivi. Cosa
succede, per i pugliesi l'idea generale
degli altri italiani sui pugliesi è che
noi parliamo
male. E questa idea nasce principalmente
da alcuni personaggi famosi, come Lino
Banfi o Checco Zalone, in base un po'
alla propria generazione di appartenenza.
Loro sono due comici pugliesi molto
famosi in tutta Italia. Entrambi hanno in
comune il loro italiano un po'
difettoso. Infatti nei loro film i loro
personaggi parlano sempre in un italiano
scorretto grammaticalmente
e in generale con un fortissimo accento.
E soprattutto Lino Banfi ha questo accento
molto marcato per cui molto spesso tutte
le A si trasformano in E, ma vi faccio degli
esempi: al sentire "sono pugliese" molti
molti italiani del resto d'Italia
possono fare delle battute come
"oh, le cime di repa". Perché? Perché in
teoria si dice che in Puglia uno dei
piatti tipici siano proprio le cime di
rapa. Ma come vi dicevo prima la A spesso
viene cambiata in E, proprio con
l'influenza di Lino Banfi, che diceva
cose del tipo: "per fortuna vitiemo in
campegna", qualcosa del genere. O, al
contrario, possono dire battute come:
"Ma che comportazione è questa?"
tipiche di Checco Zalone. O "se ce l'ho
fatta io, ce la puoi farcela anche tu".
Dei piemontesi invece si pensa che siano
falsi e cortesi, e fa anche rima! Cioè
significa che loro appaiono gentili, ma
che appunto si tratta solo di
apparenza, e che non appena ci si gira
dall'altro lato loro cominciano a
criticare. Questo è legato anche a un
altro stereotipo e cioè l'idea che siano
umili per finta, quindi fingono di essere
molto gentili e anche estremamente umili,
ma in realtà sono un po'
altezzosi e arroganti. Tornando ancora
una volta al Sud, parliamo dei calabresi
che vengono considerati come
estremamente gelosi e
sospettosi. E a differenza di quello che
si pensa degli italiani in generale
all'estero, l'idea degli italiani sui
calabresi e che siano persone chiuse,
poco amichevoli, poco socievoli, e che
preferiscono sempre rimanere nei loro
gruppetti di amici. Inoltre, un altro
stereotipo legato ai calabresi è che
sono molto testardi. Infatti, il creatore
del Commissario Montalbano, che penso
tutti voi conosciate, Andrea Camilleri, fa
definire al commissario la sua fidanzata
come "testa di calabrese", cioè una persona
cocciuta, che quando si mette in testa
una cosa, non c'è modo di farle cambiare
idea. Ora chiaramente è bene specificare
che
tutti questi stereotipi che ho citato
sono appunto
stereotipi, e che sebbene possano avere
un briciolo di verità, perché ovviamente
non nascono dal nulla, certamente non
possono rappresentare la totalità della
gente. Il video intendeva essere un po'
divertente, voleva dare un po' di
informazioni sulla cultura italiana, e
non voleva certo offendere nessuno.
Ma voi li conoscevate tutti? Fatemi sapere
nei commenti se avevate già sentito
questi stereotipi o se avete potuto
confermarli voi stessi o al contrario
smentirli voi stessi. Avete degli
aneddoti? Scrivetemeli nei commenti.
Se poi conoscete degli italiani o se siete
Italiani e avete degli altri stereotipi
che a me sono sfuggiti, per favore
scrivetemeli anche nei commenti.
Bene, detto questo io vi ricordo che se invece
volete dare un'occhiata a quelle che
sono un po' le abitudini
normalissime per gli italiani ma
completamente bizzarre per gli stranieri,
potete guardare il video dedicato
proprio a questo argomento che trovate
qui in alto nella card o giù nella
descrizione. Per rivedere o studiare
invece qualsiasi altro argomento di
grammatica o di cultura italiana potete
passare dal nostro sito learnamo.com.
Per tutti gli altri contenuti extra potete
invece seguire LearnAmo su Instagram, su
Facebook, su Twitter, su Pinterest, su TikTok 
e su Telegram. Se il video vi è
piaciuto lasciate un bel mi piace,
iscrivetevi al canale, e io invece vi
aspetto nel prossimo video. Ci vediamo
presto! Ciao ciao. 

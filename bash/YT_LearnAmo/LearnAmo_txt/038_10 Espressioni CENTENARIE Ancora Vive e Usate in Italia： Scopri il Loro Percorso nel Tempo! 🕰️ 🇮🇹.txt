WEBVTT
Kind: captions
Language: it
Ciao a tutti e bentornati su LearnAmo.
Una domanda che ricevo molto spesso dai miei 
studenti è “perché si dice…?” riguardo a una
determinata espressione. In questo video 
ho selezionato 10 espressioni italiane
per voi che sono un po' bizzarre e vi 
spiegherò perché si dice così, qual è la
storia dietro ognuna di loro. 
Rendere pan per focaccia:
è un'espressione che deriva, pensate un
po', dal Medioevo e significa “ricambiare
un'offesa o un torto subito; vendicarsi
con qualcuno, spesso con maggiore
cattiveria” dunque è un po' come “occhio
per occhio, dente per dente” ma peggio,
perché la vendetta non è della stessa
intensità del torto, ma più forte. In
realtà, però, l'espressione ha assunto
questo significato negativo solo con il
passare del tempo. In origine era molto
positiva, infatti deriva da un'usanza,
un'abitudine, quella di buon vicinato.
Nell'antichità, quando le massaie non
avevano abbastanza farina, ne chiedevano
un po' in prestito alle loro vicine di
casa e poi ricambiavano il per favore
regalando loro le focacce che avevano
preparato con la farina in prestito. A
loro volta, quando queste vicine che
avevano ricevuto le focacce preparavano
il pane, offrivano il pane a quelle
vicine che avevano regalato loro le
focacce e così via in un loop, in un
circolo infinito di generosità,
gratitudine e buone maniere. Insomma, del
pane per restituire il favore delle
focacce, pan per focaccia. “Che pizza!”
Sì, ok, la pizza è buonissima, nessuno ne
dubita, però questa espressione ha un
significato tutt'altro che positivo: è
un'esclamazione che utilizziamo in
riferimento a qualcuno o qualcosa di
noioso, fastidioso. Ad esempio, se qualcuno
esclama “che pizza che sei!” vi sta
comunicando che il vostro atteggiamento
non è molto gradito. Oppure, quando
qualcuno ci chiede di fare qualcosa che
proprio non abbiamo voglia di fare,
possiamo esclamare “Che pizza!”. Ma perché
proprio la pizza che è amata da tutti,
diciamolo, deve essere associata a
qualcosa di noioso e fastidioso? Ebbene,
il significato di questa espressione
nasce proprio da quella sensazione
di fastidio, di noia,
di impazienza che si prova quando si
aspetta con grande attesa il processo di
lievitazione di questo delizioso piatto,
che può richiedere alcune ore.
Prendere due piccioni con una fava: questo è uno
dei detti italiani più famosi e più
utilizzati, sono sicura che la maggior
parte di voi lo conosca. Significa
“raggiungere due obiettivi con un'unica
mossa; in altre parole, con una singola
azione si ottengono due risultati
positivi” e questo, probabilmente, lo
sapevate. Ma perché si dice così? Ebbene,
questo modo di dire trae la sua origine
da una tecnica molto utilizzata nel
passato dai cacciatori, che consisteva
nell'utilizzare una fava come esca per
catturare i colombi selvatici, i piccioni,
più di uno in un colpo solo.
Per filo e per segno: significa
letteralmente “in modo molto accurato,
minuziosamente, curando i dettagli” ed è
usata in riferimento a un'azione svolta
con grandissima precisione, oppure in
riferimento a un concetto spiegato con
particolare chiarezza,
accuratezza. Ma da dove deriva questa
espressione? Perché si dice così? Deriva
dal lavoro dei taglialegna e degli
imbianchini del passato.
Qual è la cosa che questi due lavori
hanno in comune? La precisione nelle
linee. Chiaramente è molto importante
tagliare la legna in maniera dritta, così
come è necessario dipingere le pareti in
modo dritto, lineare. Perciò, chi, nel
passato, tagliava gli alberi o imbiancava
le pareti, era solito “battere la corda”,
cioè,
tratteneva sulle superfici un filo
bagnato nella vernice, per poi lasciarlo
andare di colpo. In questo modo si creava
un'impronta che funzionava come
tracciato, che loro seguivano per, appunto,
imbiancare o tagliare la legna in modo
perfetto e senza errori.
L'abito non fa il monaco:
questa espressione significa che
l'apparenza non sempre corrisponde alla
realtà e perciò dobbiamo sempre essere
cauti nel giudicare gli altri da come
appaiono. Deriva da un antico detto
latino:
“Cucullus non facit monachum”, letteralmente
“il cappuccio non fa il monaco”, ma perché?
Ebbene, perché in passato i monaci
viaggiatori, che quindi si spostavano
sempre,
ricevevano un’accoglienza calorosa
ovunque andassero ed erano molto
rispettati in virtù dell'abito che
indossavano. Però, proprio a causa
dell'abito, in realtà molte persone
rischiavano di essere raggirate,
ingannate, da parte di mascalzoni che si
travestivano da monaci, che utilizzavano
gli abiti dei monaci per ottenere tutti
i benefici che questo abito
comportava, ma che, ovviamente, non erano
monaci. Ecco perché, in sostanza, questo
detto indicava che non basta l'abito da
monaco per essere considerato tale.
Non avere voce in capitolo:
significa non avere autorità nel
prendere una decisione importante, non
contare nulla, non avere il diritto o la
possibilità di esprimere la propria
opinione. Ma perché si dice così? Da dove
viene questa espressione? E cosa c'entra
il capitolo?
No, non si tratta del capitolo di un
libro. In realtà, il significato di questa
espressione viene dal Capitolo, scritto
con la “C” maiuscola, che in passato era
un'assemblea di religiosi che prendeva
decisioni importanti e che si riuniva
una volta al giorno. Se un monaco, se un
religioso, non vi era ammesso, chiaramente
non aveva voce in Capitolo,
nella organizzazione, e quindi non
contava nulla quando bisognava scegliere
e decidere qualcosa.
Dormire sugli allori:
questa espressione è utilizzata per
indicare chi, dopo aver raggiunto un
obiettivo, un traguardo, si ferma
godendosi quanto ottenuto e rimanendo
inoperoso, completamente passivo. Questo
modo di dire deriva dalla storia antica,
dal mondo passato, quando l'alloro era la
pianta associata alle vittorie, ai
traguardi. Ad esempio, per gli antichi
Greci l'alloro era la pianta sacra ad
Apollo e veniva utilizzata per premiare
atleti, poeti, condottieri particolarmente
valorosi. Più o meno la stessa cosa
valeva anche per gli antichi romani, che
la utilizzavano anche per rendere onore
ai militari. Quindi l'idea è “ho ricevuto
l'alloro per la mia vittoria, per il mio
traguardo
e adesso cosa faccio? Nulla. Mi ci getto
sopra e ci dormo su. A occhio e croce:
questa espressione indica una
misurazione fatta in maniera poco
precisa, quindi assume il significato di
“più o meno, circa, approssimativamente”. Da
dove deriva? Anche questa espressione
deriva dal mondo del lavoro, in
particolare da quello della sartoria.
Infatti, gli antichi tessitori, quando si
utilizzava ancora il telaio, potevano
rischiare di dover affrontare qualche
problema che portava alla perdita del
loro lavoro fino a dove erano arrivati
perché si sfilava. In questi casi,
i sarti dovevano
riprendere i fili persi a occhio e
rimetterli in tiro, rimetterli a posto,
cioè a croce, perché è così che i fili
dovrebbero essere per proseguire con il
lavoro, ma dovevano farlo
affidandosi solo ai propri occhi e alla
propria abilità di ricreare la croce,
quindi, insomma, in modo
approssimativo e non impeccabile e
perfetto.
Arrivare di soppiatto: questo modo di
dire è utilizzato in riferimento a
qualcuno che raggiunge un luogo
silenziosamente, di nascosto, senza che
gli altri se ne accorgano. Il significato
di questa espressione deriva dal termine
“piatto” che no, non è, in questo caso,
quello in cui mangiamo, ma piatto nel
senso di
appiattito, schiacciato per terra, che sta
ad indicare il modo in cui ci si
dovrebbe muovere per non farsi notare e,
apparentemente, è un comportamento tipico
dei gatti quando sono a caccia di una
preda. Quindi, avvicinarsi lentamente e
silenziosamente,
schiacciando il proprio corpo verso il
basso per non farsi notare ed essere
meno visibili. “Prendere a pesci in faccia”
o “trattare a pesci in faccia”: significa
trattarlo malissimo, umiliarlo. Qui potete
sicuramente intuire da dove deriva
questa espressione e cioè dal mondo del
lavoro, ancora una volta, più precisamente
quello dei pescivendoli. Questi
lanciavano, nel passato, letteralmente i
pesci in faccia alle persone, persone che
non tolleravano o che disprezzavano, per
E queste sono solo alcune delle
espressioni italiane bizzarre che hanno
anche una storia abbastanza interessante
alle spalle, che ci spiega come, appunto,
questo abbia portato all'espressione
come oggi la conosciamo. Fatemi sapere
nei commenti se questo tipo di
spiegazione vi aiuta a ricordare meglio
le espressioni, così posso realizzare
degli altri video della stessa tipologia,
quindi non soltanto darvi il significato,
ma anche un po' di storia alle spalle
che è veramente sempre interessante e
poi fa sempre un po' la sua bella figura
quando la raccontate alle altre persone.
Se invece volete conoscere tutte le
espressioni con il verbo “chiedere”, sapete
dove andare: potete guardare il video
dedicato proprio a questo argomento, che
si trova qui in alto nella card o giù
nella descrizione. Se invece cercate un
qualsiasi altro argomento di grammatica
o di cultura italiana, potete passare dal
nostro sito
learnamo.com e, invece, se cercate degli
altri contenuti più divertenti, più
rapidi, potete seguirci sui social: su
Instagram, su Facebook, su Twitter, su
Pinterest, su Tik Tok e su Telegram. Non
dimenticate di lasciare un bel mi piace
al video se vi è piaciuto, se vi è stato
utile, perché ci aiuta moltissimo e, se
ancora non lo avete fatto, iscrivetevi al
canale. Con questo è tutto. Io vi aspetto
nel prossimo video, ciao ciao!

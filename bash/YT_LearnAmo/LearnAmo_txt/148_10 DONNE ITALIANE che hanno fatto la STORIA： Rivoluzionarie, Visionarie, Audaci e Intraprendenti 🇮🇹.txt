WEBVTT
Kind: captions
Language: it
Ciao a tutti e bentornati su LearnAmo!
In questo video ci occupiamo di cultura, 
in particolare andremo a vedere chi sono
le dieci donne che hanno fatto la storia
italiana per le ragioni più diverse.
Parleremo di eccellenze nella scienza,
nella politica, nella storia, nella
letteratura, nell'arte.
Cosa hanno in comune queste dieci donne
apparentemente così lontane, così diverse
tra loro? La forza, la determinazione e il
segno che hanno lasciato nella storia
del Bel Paese. Per questo motivo bando
alle ciance, partiamo subito e andiamo a
scoprire perché proprio queste dieci
donne sono diventate un po’ delle icone, e
le andremo a vedere anche in ordine
cronologico.
Quindi cominciamo con la più vecchia di
tutte:
Matilde di Canossa.
La grancontessa Matilde
è sicuramente una delle figure più
importanti del Medioevo italiano, ma in
realtà la sua figura è stata importante
anche per il medioevo europeo in
generale.
Pensate che Matilde, a soli sei anni, si
ritrova erede di un territorio
vastissimo, che va dal Lazio fino al lago
di Garda, che è non è un territorio
qualsiasi, al contrario. In quanto era un
punto di passaggio
strategico
sia per i pontefici che dovevano
insediarsi a Roma, sia per gli imperatori
che a Roma dovevano essere incoronati.
Pensate un po’ che fortuna! Tra l'altro
lei era anche la seconda cugina
dell'imperatore Enrico IV di Francia, ma
anche una fedele seguace della riforma
della Chiesa portata avanti da Papa
Gregorio VII.
E questa donna, Matilde, si ritrova
all'improvviso nel bel mezzo di uno
scontro, lo scontro tra impero e papato,
che è passato alla storia come “Lotta per
le investiture”, che in pratica era una
disputa tra l'Imperatore e il Papa su
chi dovesse nominare i vescovi, e il Papa
stesso. Quindi, insomma, Matilde vive
veramente in un periodo caldo della
storia tra intrighi,
battaglie, lotte ideologiche,
scomuniche e soprattutto un periodo che
considerava le donne come esseri
inferiori.
Eppure lei é capace di dimostrare una
grandissima forza, ma anche una
particolare predisposizione per il
comando. Non a caso, proprio sotto la sua
guida il dominio dei Canossa ha
raggiunto la massima espansione,
arrivando a conquistare tutti i
territori a nord dello Stato Pontificio.
Come vi dicevo prima nel periodo di
Matilde di Canossa, c’è questo grande
scontro tra impero e papato, ma Matilde è
una figura fondamentale che nel 1077
ospita a casa sua, cioè nel suo castello,
il Papa stesso. E pensate un po’,
l'Imperatore Enrico IV, suo cugino, nel
caso in cui vi siate dimenticati,
va dal Papa, si umilia davanti a lui per
chiedere il suo perdono. Tutto questo a
casa di Matilde. Da qui, da questo fatto
storico, nasce l'espressione italiana
“andare a Canossa”, che significa fare atto
di sottomissione
umiliante,
ritrattandosi e riconoscendo la
superiorità dell'avversario. Ma passiamo
alla seconda donna in classifica,
Artemisia Gentileschi.
Lei è una pittrice, una pittrice di
stampo
caravaggesco. Suo padre è un pittore,
Orazio, e lei sin da piccola mostra una
particolare passione e predisposizione
per l'arte. Nonostante in quel tempo per
le donne è un po vietato essere pittrici,
le riesce comunque a imporsi sul
panorama artistico del tempo e fa il suo
ingresso nel
1610, con il quadro “Susanna e i vecchioni”.
L'artista è anche ricordata per essere
stata una delle prime donne a denunciare
uno stupro. Sì, nel XVII secolo porta
Agostino Tassi, che è stato suo maestro
di prospettiva, a processo, e rifiuta il
matrimonio riparatore.
L'iter del processo, considerate anche il
periodo storico, è davvero molto lungo,
molto faticoso. Ma lei lo supera, lo
affronta e lo supera con grande coraggio
e determinazione.
In seguito si sposa con un uomo
fiorentino, si trasferisce a Firenze, e
qui tra le altre cose riceve anche varie
commissioni dagli stessi Medici. Ma in
generale vive una vita sempre molto
coraggiosa, sempre molto indipendente.
Prossima donna nella lista: è Maria
Montessori.
Lei è una delle prime donne italiane a
laurearsi in medicina, ma non è certo
stata solo un medico. Al contrario, è
stata anche un'educatrice, una
pedagogista, una filosofa, una scienziata,
una neuropsichiatra infantile, e viene
ricordata soprattutto per il metodo
educativo che porta il suo nome: il
metodo Montessori.
Utilizzato in migliaia di scuole, dalle
scuole dell'infanzia, scuole elementari,
scuole medie e scuole superiori in tutto
il mondo. Ma vediamo un po’ velocemente, in
parole povere cos'è questo metodo
Montessori, in cosa consiste. Consiste, in
parole povere, nell'educazione di un
bambino, dalla nascita all'età adulta.
L'insegnante in tutto questo deve essere
solo il mediatore, che favorisce la
voglia di fare già innata nel bambino.
Quindi l'insegnante deve saper osservare,
scegliere il materiale adatto e saper
rimanere in silenzio quando opportuno,
quando necessario. Nella sua analisi
della vita di una persona
Maria Montessori individua quattro fasi,
quattro periodi dello sviluppo. Il primo,
che va dai 2 ai 6 anni, che ha come
obiettivo l'esercizio dei sensi e
l'educazione alla vita pratica, alla
socialità.
Quindi i temi affrontati in questo
periodo sono un po’ i lavori di casa, il
tempo, la natura, il silenzio, il
linguaggio, i numeri, lo spazio, i rumori, i
colori, la scrittura e così via. Nel
secondo periodo invece dai 7 ai 12 anni,
si passa dal piano pratico a quello
astratto, con temi come l'acqua, la
chimica, la storia, le religioni del mondo,
la cultura artistica e quella musicale, e
così via. Poi c'è la fase
dell'adolescenza, molto importante, il
periodo dai 12 ai 18 anni, in cui il
bambino diventa uomo, cioè parte della
società, membro della società, e quindi
per fargli stimolare maggiormente le energie
ha bisogno
dell'associazione, della vita sociale,
fondamentale appunto per le sue energie
e fondamentale per la sua salute mentale,
fisica, quindi sia per il pensiero sia
per l'azione. E invece nel quarto periodo,
secondo Maria Montessori, quindi il
periodo un po’ della fase adulta, che
l'individuo deve essere educato
all'indipendenza, all'autonomia,
alla conquista quindi dell'indipendenza
economica, per esempio durante gli studi
universitari.
Maria Montessori viaggia in molti paesi
del mondo proprio per esportare il suo
pensiero e il suo metodo. Ma, mentre si
trova in India, viene colpita dalla
Seconda Guerra Mondiale e, assieme a suo
figlio, viene imprigionata. Sarà poi
liberata nel
1944.
Seconda donna al mondo e la prima in
Italia a ricevere un premio Nobel per la
letteratura, la sua famiglia era
benestante ma tradizionale, quindi Grazia
Deledda si è trovata da subito a doversi
scontrare con una società patriarcale, un
po’ retrograda, che vedeva la donna solo
come moglie e madre. Quindi nei suoi
romanzi emerge proprio questa società,
che lei stessa va a criticare
aggiungendo un forte impatto emotivo,
un forte tocco personale, che quindi rendono
i suoi romanzi di forte impatto. Ancora
oggi ricordata come una delle più grandi
scrittrici italiane e il verismo nelle
sue opere è assoluto, toni cupi, passioni
primitive, che le hanno garantito un
forte successo di critica non soltanto
in Italia ma anche all'estero,
sfociato appunto nel massimo
riconoscimento per uno scrittore, il
premio Nobel per la letteratura.
“Per la sua potenza di scrittrice
sostenuta da un altro ideale che ritrae
in forme plastiche la vita qual’è nella
sua appartata isola natale e che con
profondità e con calore tratta problemi
di generale interesse umano”.
Proseguiamo e nel mezzo della nostra
classifica troviamo Anna Magnani, ci
spostiamo quindi nel cinema.
Lei è stata appunto un attrice
considerata una delle più grandi
interpreti del panorama cinematografico
italiano di tutti i tempi. È una figura
importante soprattutto per la
cinematografia
romana del ventesimo secolo, del
novecento, famosa per le sue
interpretazioni in film come appunto
Roma città aperta, o anche la Rosa
tatuata che le ha fatto vincere un Oscar
alla migliore attrice nel
1956. Ed è stata la prima attrice non di
lingua inglese a riceverlo. E inoltre
anche una stella sulla walk of fame di
Hollywood porta il suo nome.
Insomma, è stata veramente un punto
centrale nel neorealismo italiano,
interpretando la classica popolana
focosa e sboccata, ma allo stesso tempo
sensibile e generosa, che incarna un po’ i
valori genuini
dell'Italia più semplice, più popolare. E
tra l'altro questa passione, questo fuoco
misto a questa dolcezza, erano proprio
perfetti per l'attrice stessa che
riusciva a interpretare, quindi, alla
perfezione questi personaggi.
Infatti lei stessa aveva una forte
carica umana
passionale, che la portava spesso a
grandi manifestazioni o di rabbia o di
affetto, e che appunto la
contraddistinguevano come una donna
forte e sensibile allo stesso tempo, e
per questo dall'animo sempre un po’
tormentato. La conoscete? Avete visto
qualche suo film? Scrivetelo nei commenti.
E poi non si può non menzionare
Rita Levi Montalcini.
Una neurologa, un'accademica e anche
senatrice a vita italiana. Vincitrice del
premio Nobel per la medicina nel 1986,
per aver scoperto e illustrato il
fattore di accrescimento
della fibra nervosa. È stata anche la
prima donna a essere ammessa alla
Pontificia Accademia delle Scienze.
Pensate che non ha mai smesso di fare
ricerca fino all'età di 103 anni. Vissuta
tra gli Stati Uniti e il Belgio per
buona parte della sua vita, in quanto è
dovuta fuggire dalle leggi razziali,
poiché era ebrea, in realtà è conosciuta
come una delle più grandi scienziate
italiane in tutto il mondo. Prossima
donna da ricordare per aver fatto, per
aver segnato la storia italiana è Nilde
Iotti.
Che è stata una politica italiana, e la
prima donna in Italia a
ricoprire la terza carica più importante
dello stato italiano, quella di
presidente della Camera dei Deputati.
Pensate che rimane in quel ruolo per 13
anni, durante tre legislature, il mandato
più lungo per qualsiasi presidente della
Camera. Nella sua vita è stata anche
comunista e partigiana. In un'Italia del
nord, dove si stava organizzando la
resistenza partigiana, Nilde Iotti prende
parte a questo, collabora con loro.
Diventa staffetta partigiana e porta
volantini, viveri, medicinali, calze di
lana, con la sua bicicletta. Nel corso
della sua vita è stata anche una grande
attivista in favore delle donne, cosa che
le ha permesso proprio la sua ascesa
politica. E il suo discorso di
insediamento come Presidente della
Camera mette proprio al centro la figura
della donna nella società e
l'imparzialità nella politica.
Proseguendo, siamo quasi alla fine della
nostra lista, troviamo Alda Merini.
Una poetessa, scrittrice e aforista
italiana. Conosciuta come una delle più
grandi poetesse italiane del ventesimo
secolo, e la sua poesia
presenta una profondità emotiva
incredibile. Tra l'altro la sua vita
personale ha fortemente influenzato la
sua arte e i suoi versi, una vita
piuttosto tormentata. Alda Merini, infatti,
ha sofferto di malattie mentali e ha
passato molti anni della sua vita, a
intervalli, in centri psichiatrici.
Raccontava così la sua esistenza:
“Io la vita lo goduta perché mi piace
anche l'inferno della vita e la vita è
spesso un inferno. Per me la vita è stata
bella perchè l'ho pagata cara”.
Più in fondo nella classifica, ma solo
per una questione di ordine cronologico,
troviamo Mina, nata Mina Anna Maria
Mazzini. Una delle più grandi cantanti
italiane famose in tutto il mondo, nonchè
una delle migliori di tutti tempi.
Famosa soprattutto per il suo
particolarissimo timbro di voce, dotato
di grande ampiezza,
estensione, agilità. Pensate che ha
interpretato più di 1’500 brani in
tutta la sua carriera.
Ed è stata la prima icona pop nonchè
la prima donna ad aver indossato una
minigonna nella televisione italiana.
Le canzoni forse più conosciute di
questa grandissima cantante, che sono tra
l'altro anche tra le mie preferite, sono:
Amor mio,
ancora ancora ancora,
parole parole parole,
grande grande grande e, non sto
scherzando ma i titoli sono davvero così,
se telefonando
e poi acqua e sale, con un altro
grandissimo cantante italiano, Adriano
Celentano. La conoscevate Mina?
Se sì, qual’è la vostra canzone preferita
di questa cantante? Anche qui, scrivetelo
nei commenti.
E infine nella classifica troviamo
Miuccia Prada, e qui sono sicura che il
suo cognome vi dice già qualcosa.
Miuccia Prada infatti è una famosa
stilista e imprenditrice italiana nota
in tutto il mondo nel settore della moda.
Ha ereditato dal nonno Mario Prada,
l'omonimo marchio di moda. Aveva già
cominciato a lavorare lì con gli
accessori, infatti il suo ruolo iniziale
era quello di manager ma nel frattempo
aveva iniziato a disegnare alcune borse.
Quindi poi espone proprio la sua linea
di borse in nylon nero, che in poco tempo
diventa un successo di vendita assoluto.
Siamo intorno agli anni ottanta del
secolo scorso, e questa è una grande
gratificazione personale per la stilista,
che quindi decide di continuare e
iniziare anche a disegnare scarpe e
abiti. Grazie al suo talento, grazie alla
sua abilità
imprenditoriale, Miuccia Prada è riuscita
davvero a conquistare le passerelle di
tutto il mondo.
Ha reso il brand della sua famiglia uno
dei più ricercati nel mondo grazie anche
e soprattutto alla sua capacità di
avanguardia, di modernità pur non
dimenticando la tradizione, tradizione di
famiglia. Secondo la rivista Forbes è la
decima donna più ricca d'Italia e la
565^ nel mondo.
Detto questo, se la cultura italiana vi
affascina, non perdetevi il video in cui
vi mostro quali sono gli itinerari più
esclusivi da fare per poter dire di aver
visitato l'Italia come nessun turista ha
mai fatto. Quindi quei percorsi un po’
sconosciuti ma altrettanto
bellissimi, da effettuare in treno, quindi
molto facilmente. Come sempre trovate il
link per questo video in alto nella card
o giu nella descrizione. Vi ricordo anche
che se invece cercate una qualsiasi
altra spiegazione di grammatica o altre
informazioni sulla cultura italiana,
potete passare dal nostro sito
learnamo.com, e non dimenticate di
seguire LearnAmo anche su Instagram, su
Facebook, su Twitter, su Pinterest e su
TikTok, per tutti gli altri contenuti.
Noi ci vediamo prestissimo con un nuovo
video, ciao!
[Musica] 

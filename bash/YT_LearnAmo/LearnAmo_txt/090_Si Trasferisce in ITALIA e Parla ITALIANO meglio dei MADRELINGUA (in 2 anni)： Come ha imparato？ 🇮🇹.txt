WEBVTT
Kind: captions
Language: it
Ciao a tutti e bentornati su LearnAmo! 
Abbiamo fatto un giro a Barolo con un
ospite speciale.
Ma andiamo con ordine,
restate là!
Prima di tutto, se vi dico "Barolo", sapete
di che cosa sto parlando?
Il Barolo è un vino rosso prodotto in
Piemonte, da sempre chiamato il re dei
vini e il vino dei re. Questo vino ha
come base le uve Nebbiolo, ma in qualche
comune a sud della città di Alba ha
trovato delle particolari condizioni
climatiche che lo hanno elevato dalle
altre produzioni di Nebbiolo.
Poi, ha preso il nome proprio da uno di
questi comuni, Barolo appunto, dove noi
siamo andati e che vi mostriamo in
queste immagini.
Ciao a tutti! Noi ci troviamo nelle
Langhe, in particolare nella città di
Barolo, e siamo con Robert. 
Robert: Ciao a tutti.
Graziana: Sicuramente molti di voi se lo ricorderanno perché
abbiamo già fatto un video con te,
Robert: Sei sicura?
un'intervista a Firenze. Lì eravamo... sì, a
Firenze e sorseggiavamo uno Spritz.
Robert: Uno Spritz, sì, giusto.
Graziana: Oggi sorseggiamo...
Robert: Abbiamo fatto un upgrade! 
Graziana: Un Barolo.
Graziana: Robert, tu sei in Italia da? Due anni?
Robert: Due anni. Esattamente due anni.
Graziana: Cosa ci racconti?
Come... non so, dacci degli aggiornamenti,
come va la tua vita da persona che si è
trasferita dall'estero in Italia?
Raccontaci le cose positive, le cose
negative, le difficoltà.
Robert: Difficoltà... uff, ok. Guarda, per vivere in Italia 
dico sempre che ci vuole... ci vuole coraggio...
Graziana: Direi di sì. 
Robert: Ci vuole un po' di... ci vuole tanta pazienza,
perché non è, non è che...
non è che sia facile vivere in Italia. Ci
sono tanti ostacoli da superare ogni
giorno, ma devo dire che mi piace questo
senso, questa sensazione di vittoria, ogni giorno.
Graziana: Alla fine della giornata.
Robert: Quando torno a casa, questa
sensazione di "Oddio, ce l'ho fatta!"
È bellissimo, perché altrove non esiste
questa cosa. Si vive, si mangia e basta.
Invece qui bisogna lottare,
combattere contro qualcosa,
che sia la spazzatura, la burocrazia, c'è
sempre qualcosa. Però-
Graziana: Perché ricordiamo,
scusami, che tu sei a Roma. Quindi...
Robert: A Roma, sì, dove c'è 
pure la spazzatura galleggiante
quando piove, è una roba pazzesca.
Però, sì, cioè, come avevo detto l'altra
volta, cioè, la passione è la cosa che
alimenta questo paese, nel bene e nel male,
e vale anche adesso, sì, sono innamorato
perso dell’Italia, e... sì,
anche se litighiamo ogni tanto. Spesso.
Graziana: Giusto, come in tutti i rapporti d'amore.
Roberto: Come in tutti i rapporti, sì sì sì, esatto, esatto.
Una relazione particolare, sì.
Graziana: Qual è stata la più grande sfida che hai
dovuto affrontare negli ultimi tempi? Ce n'è
una in particolare? O, al contrario, quale
è stata la, qual è stato il più grande,
la più grande soddisfazione?
Robert: Ah, io non sono mai soddisfatto, perché sono,
io punto sempre alla perfezione, e quello è
difficile perché appunto non esiste, ma...
cerco comunque di...
migliorare sempre.
Non rimango mai soddisfatto, quando
sbaglio una parola, al supermercato, mi
tormenta,
mi soffermo su questa cosa
settimane, mesi. Ci vuole veramente poco
per destabilizzarmi.
Essere qui in questo momento, dopo due
anni, è una
riuscita incredibile. La burocrazia
presenta tanti problemi, ogni giorno,
bisogna sempre andare in prefettura,
all'anagrafe, in comune...
Graziana: Sì.
Graziana: Il tuo italiano è migliorato tantissimo, era già
perfetto a Firenze, ma adesso veramente...
Robert: Ah, perfetto no.
Graziana: La gente ti scambia per uno straniero o
per un italiano, a Roma? Cosa succede?
Robert: Mmh, dipende. A Roma è
una cosa diversa, perché a Roma sono...
chiaramente non sono romano, perché il
mio accento è più...
neutro,
quindi, non sono... loro non sono mai sicuri,
mi chiedono sempre:
"Ma, di dove sei veramente?"
Ma qui al nord? Sì, ogni tanto
sono scambiato per un italiano, ma raramente.
Però ultimamente devo dire che
sono stato scambiato più volte per
Buffon, che è un portiere italiano.
Graziana: Quindi, qui da un punto di vista magari più di
aspetto fisico.
Robert: Sì, di aspetto fisico, sì, perché
non, non, non sapevo chi fosse, prima, e poi
al supermercato qualcuno mi ha, mi ha gridato
contro, mi ha detto "Ao! Buffon!"
Graziana: Molto romano. Ao!
Robert: È stato un momento molto imbarazzante,
ho detto: "Oh, ahah... ok grazie!". Io non vedo veramente
la somiglianza ma...
Graziana: Poi fatecelo sapere nei
commenti, adesso metteremo
una foto di Buffon
Robert: Ah ok.
Graziana: e quindi fateci sapere nei commenti se
secondo voi Robert assomiglia a Buffon.
Robert: Guarda, c'è di peggio, c'è di peggio. 
Rocco: C'è anche un po’ di uva vicino!
Graziana: Vero! Che fiorirà a ottobre. No fiorirà, cioè,
Graziana: è già fiorita, però diventerà matura, sì, a settembre.
Robert: No, tipo a settembre, agosto o settembre.
Graziana: Ah, vedi? Cavour è stato ovunque in Piemonte.
Graziana: Gradisci dei grissini, perché
ricordiamoci che siamo in Piemonte,
i grissini sono nati a Torino.
Robert: Certo. Fondamentali...
Graziana: Da accompagnare con- 
Robert: Per sopravvivere a un... giornate a Barolo.
Graziana: Esatto.
Robert: Perché, appunto, sì...
a stomaco vuoto, non si può fare.
Robert: I carboidrati fanno parte della vita italiana.
Graziana: Sempre!
Graziana: Ho una domanda per te, Robert,
che credo interesserà tutti i
nostri studenti. Come tu sai, ovviamente,
noi facciamo le lezioni individuali di
italiano online.
Robert: Certo.
Graziana: La domanda è: allora, molti nostri
studenti raggiungono, durante le lezioni,
ottimi risultati, davvero. Cioè loro sono,
diventano avanzati, quando parlano con
noi. Però, magari, vengono in Italia e si
bloccano, non riescono a comunicare
perché magari subito la gente parla
con loro in inglese o non li capisce...
Tu come hai fatto a superare questo? Perché mi sembra
che adesso tu abbia superato questo ostacolo.
Robert: Più o meno...
Non l'ho superato al cento per cento, ma sì,
sicuramente siamo sulla strada giusta.
Graziana: Sì, possiamo dire che oggi Robert ha
ordinato al ristorante...
Robert: Beh, sì, dopo due
anni,
spero sia possibile ordinare in un
ristorante, ma...
Graziana: Come hai fatto a superare questo?
Robert: Guarda, all'inizio è difficile, perché
soprattutto in un posto come Roma dove
c'è un accento... un pelo forte! È difficile
adeguarsi a... agli accenti,
ai dialetti, a queste...
queste parole colloquiali, appunto. E quindi
ho studiato tanto, mi sono soffermato
sulle parole, le frasi colloquiali.
Per imparare un po’...
per imparare a parlare come parla la
gente, perché quando si studia, guarda,
si impara ok il gerundio,
sì, impersonale, papapapapa, ma poi
non aiuta nella vita reale. Questa è
Adesso, durante le lezioni, ci stiamo
soffermando anche su... un po’ i litigi, come
discutere in italiano, a livello formale.
Robert: Sì, perché questa è una parte
fondamentale della vita italiana.
Bisogna imparare a litigare.
Graziana: C'è un'ape che ci è venuta a fare compagnia.
Robert: Ah, c'è un'ape, ok.
Graziana: Però fateci sapere nei commenti se vi va
un video, magari, su tutte le espressioni
per litigare e discutere in italiano,
nei vari contesti formali e informali.
Robert: Mi raccomando, è importantissimo.
Perché se no
ti fai fregare. No?
Graziana: Ecco, tu lo sai bene, ovviamente. 
Robert: Eh sì.
Rocco: Robert. Eccoci qui 
Robert: Eccoci. Occhiali da sole.
Rocco: Io avrei una domanda da farti. Se tu, dopo
due anni, potessi scrivere una lettera a
Mario Draghi, il Presidente del Consiglio,
per migliorare un singolo aspetto
dell’Italia, cosa gli diresti? Cosa
miglioreresti in questo paese? Cosa cambieresti?
Robert: Ci sono tante cose da
migliorare, ma questo paese sicuramente
viene bloccato, e non va avanti, per via
della burocrazia.
So che c'è questo movimento verso la
digitalizzazione, papapapapa,
ma non esiste davvero, perché
onestamente
quando sono arrivato qui, ho dovuto
comprare una stampante subito, perché
bisogna avere sempre tre copie di ogni
singolo documento che va timbrato,
stampato...
Rocco: Però, per il resto, diciamo, ti
sembra un paese che funziona? Nel senso,
oltre alla burocrazia.
Robert: Da certi punti di vista sì, per esempio
il sistema sanitario funziona benissimo,
secondo me.
Il sistema fiscale non tanto, perché
sappiamo bene che c'è un po’ di evasione
fiscale, un pochino. Ma fa parte anche
del fascino del paese, perché è un po’ un
casino della madonna, ma ci piace così.
Rocco: Uno viene in Italia perché gli piace che non funziona nulla,
Robert: Si beve bene, c'è il Barolo,
Rocco: però si vive bene con il Barolo, i panorami.
Robert: non funziona nulla... esatto! Sì!
Rocco: Mi sembra giusto.
Robert: Non mi serve nient'altro.
Onestamente.
Rocco: Bene, dopo avere un po’ criticato l'Italia-
Robert: No, non ho criticato... No no no.
Rocco: Un pochino, un pochino.
Robert: Hai fatto tu! Me l'hai fatto fare tu!
Rocco: No, vabbè, per essere un po’ più onesti nella nostra...
recensione, diciamo, altrimenti sembra che
tutto è perfetto, no?
Bisogna ammettere che ci sono molti pro e qualche contro.
Robert: No, assolutamente sì.
Rocco: Hai fatto anche tanti progressi con
il tuo italiano, e si nota. Infatti, se
volete vedere il video di due anni fa, in cui Robert
Robert: Un anno fa.
Rocco: Un anno fa? Un anno fa. In cui Robert ci parla
di come ha imparato l'italiano,
potete farlo, vi lasciamo il link qui
in descrizione o nella card, quindi andate
a vederlo così potete notare i suoi
progressi.
Robert: Spero di sì, spero di aver fatto progressi.
Rocco: Dai, sì! Hai fatto tanti progressi.
Robert: Sì?
Rocco: Grazie mille per questa intervista 
Robert: Ma, grazie a voi!
Rocco: che ci hai concesso e... ora
facciamo vedere un po’ il panorama, dove ci
troviamo, Barolo.
Robert: Beh, non è male, dai.
Rocco: E le Langhe.
Robert: Sopportabile. Le Langhe sono
bellissime, mamma mia.
Rocco: Che ne pensi?
Robert: Ci manca un po’ l'acqua.
Rocco: L'acqua, sì. Il prossimo video li.
Robert: Ok. Lago, mare... sì sì.
Rocco: Massimo un anno da oggi.
Ogni anno, un video. 
Robert: Ogni anno? Facciamo-
Rocco: Così tracciamo i tuoi progressi. 
Robert: Ahah, ok, facciamo un piccolo
riassunto dell'anno passato.
Rocco: Giusto.
Insomma, prima di lasciare Barolo, non
dimenticate di fare un giro tra i
vigneti, provare il vino, se potete,
e acquistarne qualche bottiglia per i
vostri amici o familiari.
Vi ricordo che per tutte le altre nostre
lezioni di grammatica o di cultura
italiana potete passare dal nostro sito learnamo.com
Non dimenticate
anche di seguire LearnAmo su Instagram, su
Facebook, su Twitter, su Pinterest, su
TikTok e su Telegram.
Rocco: E allora, niente, grazie mille ancora e...
Robert: Grazie a voi! 
Rocco: Ci vediamo nel prossimo video.
Robert: È stato un piacere come sempre.
Rocco: Ciao a tutti!
Robert: Ciao a tutti! 

WEBVTT
Kind: captions
Language: it
Ciao a tutti e bentornati su LearnAmo! 
Ok, non so... Oggi volevo fare
un'introduzione un po' più alternativa e
diversa dal solito... Ma bentornati su LearnAmo,
come ho già detto. In questo video
parleremo di un argomento veramente
molto utile per migliorare il vostro
italiano, soprattutto nel parlato!
Ma, prima di cominciare, una domanda per voi!
Qual è secondo voi il verbo più
utilizzato nella lingua italiana esclusi
essere, avere ed i verbi modali?
E la risposta è: (sono sicura che tutti voi
avete indovinato) il verbo FARE, il quale
oltre ai suoi tantissimi usi normali,
appare anche in molte espressioni e
locuzioni fisse che non ammettono
variazioni e che spesso assumono un
significato non letterale, creando
ovviamente molta confusione per chi non
è un parlante madrelingua di italiano.
Ma bando alle ciance! Iniziamo subito, perché
in questo video vi mostrerò tutte quelle
espressioni più utilizzate in italiano
con il verbo fare. Sigla!
Ovviamente ho precisato prima della
sigla che, in questo video, andremo a
vedere quelle espressioni con il verbo
fare più utilizzate, perché di
espressioni con questo verbo ce ne sono
veramente a bizzeffe e non è possibile
nominarle tutte in un unico video!
Quindi, ecco a voi le più utili, più
comuni e più curiose. "Fare a meno (di)" che
significa "riuscire a stare, riuscire ad
esistere e a sopravvivere senza qualcuno
o qualcosa". Per esempio: "non posso proprio
fare a meno di te". Quando il complemento
di specificazione e cioè quello
introdotto dalla preposizione "di", in
questo caso "di te", è già noto quindi è
già stato menzionato e per questo può
essere sottinteso, allora può essere
sostituito dalla particella "né", la quale
va a creare la struttura, l'espressione
"farne a meno".
Per esempio:"Adoro fumare. Non riesco a
farne a meno."
La prossima espressione è "Farcela"
che significa: "riuscire a fare qualcosa, avere
successo in qualcosa". Per esempio: "Vorrei
smettere di fumare ma non ce la farò mai."
Questo verbo si trova anche molto spesso
nella forma negativa, per indicare che
siamo stufi, siamo stanchi di qualcosa.
"Non ce la faccio più, ho lavorato tutto
il giorno, sono stanchissima!"
"Fai-da-te" indica tutto quello che una persona fa
da sé, con le proprie mani,
in casa propria, ad eccezione del cibo.
In questo caso si dirÃ "fatto in casa".
Per esempio: "Ho trovato un blog che
insegna a costruire un comodino fai-da-te
con i barattoli di latta. Bella idea,
no?"
La prossima espressione è "fare storie" che
significa "lamentarsi".
Ad esempio: "Finisci di mangiare i
broccoli e non fare storie!"
"Fare bella o brutta figura"
Questa espressione indica il "fare
qualcosa che ci mette in buona o in
cattiva luce di fronte agli altri"
In pratica, si utilizza quando facciamo
qualcosa di particolarmente bello o
particolarmente brutto e ci preoccupiamo
di cosa possano pensare gli altri.
Per esempio: "-Sembri nervoso. -Lo so, è che
vorrei fare bella figura con lei. Mi piace molto."
"Lascia sempre una piccola mancia
quando vai al ristorante, o rischi
di fare brutta figura."
"Fare buon viso a cattivo gioco"
Questa significa semplicemente "fingere
che qualcosa ci vada bene anche se non è
per niente così o, in altre parole,
cercare di adattarsi e di sopportare una
situazione scomoda."
Ecco un esempio: "Il fidanzato di mia
sorella è una persona molto sgradevole,
fa continuamente battute sul mio
ragazzo, ma non voglio litigare con lei,
perciò non dico nulla.
Sono costretta a fare buon viso a
cattivo gioco."  "Fare breccia nel cuore di
qualcuno" significa "far innamorare
qualcuno, riuscire a conquistarlo".
Per esempio: "Siamo usciti insieme solo una
volta, ma ha già fatto breccia nel mio cuore."
"Fare carte false"
significa "essere disposti a fare
qualsiasi cosa, pur di raggiungere un
obiettivo". Per esempio: "I miei genitori mi
amano molto: farebbero carte false per
esaudire ogni mio desiderio."
"Fare caso" significa "notare,accorgersi di qualcosa"
Per esempio: "-Hai visto come ti guardava Roberto?
Ti ha fissata per tutta la sera!
- Davvero? Non ci ho fatto caso!
"Fare fronte" significa
"affrontare e cercare di risolvere un problema,
una situazione un po' complicata."
Per esempio: "Questo è stato
un anno molto duro per noi. Abbiamo fatto
fronte a tante difficoltÃ,&nbsp;ma le abbiamo
superate tutte con successo."
"fare fuori" significa "eliminare" o più drasticamente
"uccidere". Per esempio: "La sua azienda è
riuscita in soli due mesi a fare fuori
tutta la concorrenza."
"Fare i conti senza l'oste" Questa espressione significa
"prendere una decisione senza tenere
minimamente in conto il parere delle
altre persone coinvolte."
Ad esempio: "Se pensi che tuo padre ti
darà i soldi per comprare una nuova
macchina, hai fatto i conti senza l'oste.
Non te li darà mai."
"Fare il bello e il cattivo tempo"
Questa espressione significa
semplicemente "fare ciò che si vuole,
cambiare umore a proprio piacimento",
spesso senza riguardi nei confronti
degli altri. Per esempio: "Sono stufo delle
tue richieste insensate. Non puoi fare il
bello e il cattivo tempo con me!"
"Fare le ore piccole"
Questa espressione significa "rimanere
svegli fino a tardi" come per esempio
nella frase:
"Ieri ho fatto le ore piccole. Ho lavorato
al nuovo progetto e sono andato a dormire alle 4."
"Fare leva (su)" significa
"sfruttare una particolare situazione o
una debolezza di qualcuno per ottenere
qualcosa e quindi per i propri scopi personali"
"Per convincerla potresti provare a fare leva
sui suoi sentimenti.
Farebbe qualsiasi cosa per te."
"Fare luce su" Questa espressione significa
"portare chiarezza", "portare a galla
la veritàsu qualcosa."
"Grazie al prezioso contributo della polizia,
sono riusciti a fare luce sulla vicenda
e ad individuare l'autore dell'omicidio."
"Fare mente locale"
Questa espressione significa
"concentrarsi per giungere ad una
conclusione o per ricordarsi qualcosa
che al momento ci sfugge" Per esempio:
"Non ricordo quante persone ho invitato alla
mia festa di compleanno...Fammi fare
mente locale e ti dico il numero preciso."
"Fare presente" Questa espressione
significa "far notare qualcosa a qualcuno"
Ad esempio: "Il mio capo
mi ha fatto presente che questa
settimana sono arrivata tardi già tre
volte. Credo che la prossima
volta mi manderàun richiamo."
"Fare senso" Questa espressione
significa "disgustare". Per esempio:
"Non ci tengo a vedere la tua
tarantola domestica, i ragni mi fanno
senso!" Attenzione, attenzione!
Perché "fare senso"
viene molto spesso confuso, soprattutto
dagli anglo parlanti, con l'espressione
inglese "to make sense" che invece è un
"falso amico" perché invece l'espressione
"to make sense" in inglese si traduce in
italiano con "avere senso". "Fare sul serio"
significa "non scherzare, impegnarsi a
fondo in qualcosa". Per esempio: "Quando mio
fratello mi ha detto che avrebbe fondato
la sua azienda, credevo stesse scherzando.
Invece faceva sul serio."
"Fare un buco nell'acqua"
Questa espressione significa "fallire, non
riuscire nella propria impresa"
Per esempio: "Credevo di aver trovato il modo
perfetto per conquistarla, ma ho fatto un
buco nell'acqua." "Farla franca"
Questa espressione significa "scampare,
riuscire a evitare una punizione",
quindi riuscire ad uscire da qualcosa di
brutto che abbiamo fatto senza essere puniti.
Per esempio: "Ha rubato più volte
oggetti di valore dai suoi colleghi, ma
nessuno l'ha mai colto in flagrante. è
sempre riuscito a farla franca."
"Farsi in quattro" significa "lavorare molto
duramente, fare di tutto pur di ottenere
qualcosa".
"I tuoi genitori si sono sempre fatti in
quattro per te, non ti hanno mai fatto mancare niente."
"Farsi vivo o viva" Questa espressione
significa "presentarsi", di solito quando nessuno
se lo aspettava o dopo molto tempo.
Per esempio: "Dopo due anni da quando
mi ha lasciata ha deciso di farsi vivo.
Troppo tardi: ormai sono felicemente sposata."
"Fare orecchie da mercante"
E questa espressione significa
"fare finta di non sentire". Ad esempio:
"Gli ho già ricordato tre volte che deve
pagare l'affitto, ma lui continua a fare
orecchie da mercante."
Eccoci arrivati alla fine di questo
video...
Come vi avevo già accennato e come avete
potuto vedere, di espressioni con il
verbo FARE ce ne sono veramente,
veramente tante, ma diciamo che queste
sono quelle che secondo me sono le più
comuni e le più utilizzate nel parlato.
Alcune hanno dei significati un po'
complessi devo dire... Lo so, alcuni sono
dei significati un po' "opachi" che quindi
non sono evidenti dalla semplice lettura
o dal semplice ascolto.
Bisogna quindi, per questo, conoscerle e
studiarle, perché così si possono
utilizzare correttamente e si può
stupire gli italiani.
Se poi volete ripassare un po' di
grammatica, allora vi consiglio di
correre a guardare il nostro video
dedicato alle differenze tra le paroline
"qualche, qualunque, qualsiasi e ogni"
Come sempre trovate il link qui in alto
nella card o giù nella descrizione.
E non dimenticate poi
di passare dal nostro sito www.LearnAmo.com 
per tutte le altre lezioni di grammatica
di cultura, vlog, esercizi e molto altro ancora
qui su Youtube o su Instagram, su
Facebook e su Twitter, dove potete
trovarmi cercando LearnAmo o
cliccando direttamente sui link in

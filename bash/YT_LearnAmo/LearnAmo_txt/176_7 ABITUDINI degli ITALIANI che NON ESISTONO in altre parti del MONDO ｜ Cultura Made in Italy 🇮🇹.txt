WEBVTT
Kind: captions
Language: it
Ciao a tutti e bentornati su LearnAmo!
Come tutti i popoli nel mondo, 
anche noi italiani abbiamo tante
abitudini e tradizioni che per noi sono 
normalissime, ma che per gli stranieri
sono un po' assurde, strane, bizzarre. 
In questo video andremo a vedere proprio 
quelle abitudini tipicamente italiane 
che sono più interessanti e divertenti.
Fatemi sapere nei commenti se conoscete, 
se avete dei parenti o degli amici
italiani a cui avete visto fare queste
cose,
iniziamo! Ok, piccolo disclaimer prima che
i miei connazionali italiani mi sparino
addosso dicendo che non è vero e che non
tutti gli italiani sono così e che
questi sono solo degli stereotipi e bla
bla bla,
voglio sottolineare che sì, in questo
video parleremo di stereotipi e che sì,
gli stereotipi si fondano su un po' di
verità, ma che ovviamente non sono cose
vere per ogni singolo italiano.
L'obiettivo principale di questo video è
far divertire i miei studenti stranieri
di italiano, farli avvicinare un po' alla
cultura tradizionale italiana e perché
no, far loro anche capire molte delle
battute e degli scherzi che vengono
trattati nei film, soprattutto commedie
italiane.
Detto questo, iniziamo! Bene,
tendenzialmente gli italiani tengono
molto al loro aspetto. Difficilmente
incontrerete persone trasandate,
trascurate nel loro aspetto quando
andate al supermercato, in banca, in posta,
ma anche all'aereoporto. Si potrebbe
aprire un grande capitolo dedicato
esclusivamente all'aeroporto, dove la
maggior parte
degli italiani vuole andare sempre vestita
in maniera impeccabile
perché, diciamolo, prendere l'aereo è un
grande evento. Ma in ogni caso, anche per
andare in palestra
gli italiani tendono a curare molto il
loro look, il loro aspetto, e quindi le
ragazze per fare l'allenamento si
truccano o i ragazzi scelgono
accuratamente cosa indossare.
E quindi se in altri Paesi è
assolutamente normale andare per esempio
a fare la spesa in ciabatte e pigiama,
sappiate che qui in italia invece lo
stile ce l'abbiamo nel DNA. Che poi
magari si vedano al supermercato persone
che non sono alla moda,
in realtà per loro sono vestite bene, è
questo quello che conta.
Come? Sì sì sto uscendo. A una festa?
Vestita così? No, sto andando in palestra.
Un'altra cosa su cui molti stranieri ci
prendono in giro è l'attaccamento
morboso verso la famiglia. In altri stati
è molto comune andare via di casa, quindi
andare a vivere da soli, non appena si
compiono 18 anni, quindi non appena si
raggiunge la maggiore età. Ma in Italia è
abbastanza comune vedere eterni Peter
Pan di 30, 40, 50 anni che vivono ancora
con i genitori, che dormono ancora nella
loro cameretta, che sono serviti,
riveriti e coccolati dai loro genitori,
soprattutto dalle mamme. E in realtà
anche se non vivono più con i loro
genitori, anche se hanno avuto il
coraggio di andare a vivere da soli, i
contatti tra gli italiani e la propria
famiglia, soprattutto mamma, sono molto
frequenti.
Sia che la mamma chiami per chiedere
se tutto è a posto, per chiedere come
stiamo, per chiedere se abbiamo mangiato,
sia che noi chiamiamo la nostra mamma
per chiedere consigli, pareri,
suggerimenti, per sfogarsi un po'. Pronto?
Mamma?
Sì? Sì ho mangiato, sì. Un'insalata ho
mangiato.
No, no, mamma sono sazia, davvero sono sazia,
l'insalata riempie. No, mamma sto
registrando un video adesso non posso
prepararmi la pasta. No mamma, non mi
serve un caciocavallo, sto bene. Sì vado
a letto presto stasera. Si si
bevo tanta acqua. No mamma ci sono quasi
40 gradi fuori, non posso mettere la
maglia della salute.
Un altro fatto curioso, che
contraddistingue tutti, ma proprio tutti
gli italiani, è la paura per le
indigestioni. Tutti noi italiani siamo
stati terrorizzati sin da bambini da
genitori, zii, nonni, cugini, parenti, sul
prendere freddo dopo un pasto. In
particolare quando si decide di passare
una giornata al lago o al mare, è
severamente vietato fare il bagno
dopo pranzo. Devono trascorrere almeno
due o tre ore prima che possiamo
immergere anche solo un piede in acqua
dopo aver mangiato. E questo
probabilmente è dovuto al fatto che i
nostri pranzi, anche d'estate e anche
sulla spiaggia, non sono poi così leggeri.
Infatti, difficilmente gli italiani
riescono a resistere sotto l'ombrellone
senza la pasta, i salumi, la focaccia e
quant'altro. Ma in realtà questa
questione non riguarda solo le
indigestioni perché noi italiani siamo
veramente tanto ipocondriaci, e quindi
abbiamo in realtà tantissime altre paure
relazionate con la nostra salute e ci
sono un sacco di cose che non facciamo
per paura di determinati problemi fisici
che potremmo avere, ognuno dei quali ha
il suo proprio nome
specifico. Per esempio, non possiamo
uscire di casa con i capelli bagnati
perché potrebbe venirci un raffreddore,
un torcicollo, un'influenza. No no, questo
esiste per una ragione,
questo va usato, sempre. Oppure, quando
siamo molto sudati o bagnati non
possiamo metterci direttamente sotto
l'aria condizionata,
anzi non possiamo accendere l'aria
condizionata o il ventilatore.
No, perché potrebbe venirci un dolore qui
alla cervicale, cioè un dolorino proprio
sotto il collo, o potrebbe venirci un
colpo della strega, e cioè un dolore
acuto in una qualsiasi parte della
nostra schiena.
Giorgio, cosa stai facendo? Giorgio vieni
qui a mamma vieni qui. Non mi interessa, io ti ho
detto, hai mangiato la parmigiana? Devi
aspettare almeno 3 ore prima di fare il
bagno.
Ma non mi importa se gli altri bambini
stanno facendo il bagno,
vieni subito qui. Ma, Luigi, ma hai visto
cosa sta facendo tuo figlio?
Ma io non lo so, mi farete venire un
infarto qualche giorno, ancora! Vieni
subito qui, non mi interessa. Giorgio,
vieni qui. Cosa vuoi? Un gelato? Ma poi le
ore diventano quattro eh! Io te lo dico.
Uff, che caldo però, sono tutta sudata, forse
dovrei accendere un po' l'aria
condizionata.
No dai, meglio di no, sudo ancora un po'.
In fondo, non è poi così caldo. E passiamo
adesso invece a parlare delle
manifestazioni d'affetto, sia fisiche che
verbali. Per noi italiani, è assolutamente
normale abbracciare un amico o un'amica,
dare due baci sulla guancia, anche a
persone che abbiamo appena conosciuto o
per esempio prendere a braccetto una
persona quando si cammina, o chiamarsi
addirittura "amore" e "tesoro". In altri
Paesi, questo è decisamente un nono.
All'estero infatti queste manifestazioni
d'affetto sono riservate alla famiglia
e a pochi amici intimi. Ma noi italiani
siamo così, siamo calorosi, siamo
passionali,
diamo pacche sulla spalla, abbracci, baci,
camminiamo a braccetto in maniera
completamente innocua, senza che ci sia
nessuna relazione sentimentale in corso.
Sofia, ma sei proprio tu!
Ciao, ma da quanto tempo,
come stai?
Sì sì, no no no anche per me tutto bene.
E lei che è una tua amica? Ciao piacere,
Graziana.
Sì sì, ma tu sei di qui? Non ti avevo mai
vista in giro.
Proseguiamo, se in altri Stati
ci si dà un appuntamento alle 12, è molto
probabile che tutte le persone arrivino
al luogo prefissato
dieci minuti prima. In Italia,
beh in Italia con gli orari siamo un
tantino più flessibili ed elastici. E
quindi è molto probabile che una
riunione prevista per le 12 possa
cominciare alle 12 e 10, alle 12 e un
quarto, o perché no, alle dodici e mezza. O
perché no, un incontro per una colazione
potrebbe diventare un incontro per un
aperitivo, per un pranzo, tutto può
succedere.
Uff, eccomi ce l'ho fatta, c'era un po' di
traffico ma ce l'ho fatta. Ah ma sono le
dodici e mezza , ah ma quindi sono
arrivata 30 minuti in anticipo, chi
l'avrebbe mai detto. Come? Ah sono in
ritardo di 30 minuti? Ma la riunione non
era all'una? Ah era alle 12? Ah... Vabbè non
importa, per farmi perdonare vi porto a
pranzo fuori, pago io, pago io.
Portatevi anche il computer eh, perché
facciamo la riunione al ristorante,
nessun problema,
andiamo! Proseguiamo con un'altra cosa
veramente molto importante. In Italia,
la cucina è sacra,
soprattutto quella tradizionale. E ora
non sto dicendo che in Italia non ci
siano ristoranti etnici,
anzi ci sono eccome, e non sto nemmeno
dicendo che agli italiani non piace la
cucina straniera,
anzi, sushi, tacos, milkshake
e tante altre cose esotiche sono
diventate sempre più popolari negli
ultimi anni. Ma se c'è una cosa che gli
italiani proprio non riescono a
tollerare, è la trasformazione esotica
dei piatti tradizionali della cucina
italiana.
Mi riferisco quindi alla pasta con il
ketchup, alla pizza con l'ananas, al
caffellatte durante o dopo il pranzo,
magari accompagnato con cibi salati,
mi riferisco al vino caldo, alla pasta
scotta, alla carbonara preparata con la
panna, e così via.
Ecco, anche se non tutti gli italiani
sono dei maghi ai fornelli, queste cose
proprio sono un grande no. Grazie,
grazie mille. Ma che è? È una carbonara? Ma
c'è la panna! Ah allora la fanno così.
No grazie, grazie davvero, sono così sazia,
ho soltanto ho assaggiato un po',
buonissima, buonissima, no grazie grazie,
davvero,
sì un po' sono a dieta, un po' questa
mattina ho esagerato con la colazione,
davvero, come se l'avessi mangiato tutto,
buonissimo! Appena finiamo andiamo in
pizzeria?
Voglio una bella pizza. Concludiamo con
un'abitudine tutta italiana, molto molto
particolare,
sono sicura che la maggior parte di voi
questa non l'ha mai sentita. Bene, dovete
sapere che gli italiani, quando devono
uscire di casa e devono rimanere fuori
casa per un po' di tempo, qualche ora o
anche qualche giorno, lasciano luci
accese, radio, impianto stereo, televisori
accesi e in funzione nella propria
abitazione.
Addirittura ci sono in commercio spine
con un timer per regolare l'accensione e
lo spegnimento automatici di una lampada,
in modo tale che per tutti i giorni
che non saremo a casa, durante la sera la
lampada sarà accesa e questo darà da
fuori l'idea che noi siamo in casa.
La cosa più curiosa è proprio la polizia
che dà agli italiani questi suggerimenti,
in modo tale da evitare, o ridurre al
minimo, i furti nelle abitazioni.
Ebbene, questo è tutto per questo video,
fatemi sapere nei commenti se
conoscevate queste abitudini
interessanti degli italiani
e se le avete viste fare a vostri
conoscenti o a vostri parenti. Ah, e fatemi
anche sapere se ne conoscete delle altre,
sono molto curiosa! Io invece vi volevo
ricordare che tra le altre tradizioni e
abitudini interessanti degli italiani,
c'è anche il nostro essere
particolarmente superstiziosi. Quindi se
volete conoscere tutte le superstizioni
più famose degli italiani,
non perdetevi il video dedicato proprio
a questo argomento che trovate come
sempre qui in alto nella card o giù
nella descrizione. Vi consiglio di dargli
un'occhiata perché non vorrete certo
essere a pranzo, a cena con degli
italiani e fare delle cose che
potrebbero causarvi delle occhiatacce o
degli scongiuri. Invece per tutte le
altre lezioni di grammatica o di cultura
italiana, potete passare dal nostro sito
learnamo.com, e per tutti gli
altri contenuti interessanti e
divertenti per imparare l'italiano, non
dimenticate di seguire LearnAmo su
Instagram, su Facebook, su Twitter, su Tik
Tok e su Pinterest.
Noi ci rivedremo invece prestissimo con
un nuovo video,
ciao!

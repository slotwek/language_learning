WEBVTT
Kind: captions
Language: it
Ciao a tutti!
Come state?
Oggi impariamo insieme ad utilizzare i tantissimi
tempi verbali passati che esistono in italiano...
e lo facciamo con un mio racconto.
Oggi vi dico un po' quello che ho fatto il
mese scorso.
Il 18 febbraio sono andata alla festa di compleanno
della mia amica Silvia.
Da piccola non amava festeggiare.
Ma poi ha cambiato idea, per fortuna!
La festa era in un locale molto bello, con
vista panoramica sul mare.
Nel locale c'erano molti palloncini blu, il
suo colore preferito.
Gli invitati erano moltissimi!
E tutti erano estremamente eleganti!
Per fortuna anche io avevo comprato un bel
vestito per l'occasione.
Però, che figura!
Mentre entravo con il mio vestito nuovo e
le mie scarpe alte... sono inciampata!
Io ero per terra e tutti ridevano!
Per fortuna poi il DJ ha messo la musica e
tutti hanno dimenticato la mia caduta.
Così ci siamo divertiti moltissimo!
Non avevo mai partecipato ad una festa così
straordinaria!
Bene ragazzi!
Come promesso, oggi impariamo a capire quale
passato scegliere in base a quello che vogliamo
dire.
Allora, riprendiamo il testo...
Eccolo qui, quello che io vi ho raccontato
poco fa.
Come vedete vi ho evidenziato con colori diversi
i vari passati.
Dunque, in rosa abbiamo il passato prossimo,
in verde l'imperfetto e in arancione il trapassato
prossimo, che sono praticamente i tre tempi
del passato indicativo italiano più usati
nella forma orale.
I tre, insomma, da conoscere se volete parlare
come un italiano parla.
Allora, rivediamo un po' quello che ho detto
e cerchiamo di capire perché ho usato quel
passato invece di un altro.
All'inizio io vi ho detto “Il 18 febbraio
sono andata alla festa di compleanno della
mia amica Silvia”.
Ho usato il passato prossimo, perché il passato
prossimo si usa per indicare un fatto di solito
svolto in un passato recente.
Però, dovete sapere che nel parlato noi usiamo
sempre il passato prossimo, anche per eventi
non così tanto recenti.
Qui mi sto riferendo al mese scorso, ma sto
utilizzando il passato prossimo.
Quindi, ecco tutti gli altri casi in cui l'ho
utilizzato:
“sono inciampata!”, “Il DJ ha messo
la musica”, “tutti hanno dimenticato la
mia caduta”, “ci siamo divertiti moltissimo”
e così via, perché mi sto riferendo ad eventi
che sono accaduti tutti nello stesso giorno,
nello stesso momento e cioè nel momento della
festa (e sono singoli eventi).
Ma... utilizziamo il passato prossimo anche
per indicare un fatto che ha avuto luogo nel
passato, ma ha conseguenze sul presente.
Infatti, vediamo un po' qui:
“Ma poi ha cambiato idea, per fortuna!”
Come vedete, il fatto che la mia amica abbia
cambiato idea è successo nel passato, ma
questo continua ad avere conseguenze sul presente
(perchè lei ha cambiato idea e quindi ora
continua a festeggiare).
Vediamo invece l'utilizzo dell'imperfetto
indicativo.
“Da piccola non amava festeggiare”.
Allora l'ho utilizzato per indicare abitudini
del passato (“da piccola”, cioè quando
era piccola).
Ancora, lo utilizziamo per descrivere al passato:
“la festa era in un locale molto bello,
con vista panoramica sul mare”, “nel locale
c'erano molti palloncini blu”, “gli invitati
erano moltissimi”, “tutti erano estremamente
eleganti”.
Vi stavo descrivendo i particolari appunto
della festa, quindi al passato.
Ma... utilizziamo l'imperfetto indicativo
anche per esprimere azioni che erano in svolgimento
nel passato, ma che sono state interrotte
da un'altra azione espressa al passato prossimo:
“Mentre entravo con il mio vestito nuovo
e le mie scarpe alte... - quindi azione in
svolgimento - sono inciampata!
Che figura!”.
E utilizziamo, infine, l'imperfetto indicativo
per esprimere una contemporaneità nel passato,
dunque due azioni che si sono svolte nello
stesso momento, contemporaneamente appunto
(“io ero per terra e tutti ridevano”).
Per quanto riguarda invece il trapassato prossimo,
questo lo utilizziamo per esprimere un'azione
avvenuta nel passato, ma prima di un'altra
del passato:
“Per fortuna anche io avevo comprato un
bel vestito per l'occasione”;
“Non avevo mai partecipato ad una festa
così straordinaria!”
Il fatto che io avessi comprato un bel vestito
o che io non avessi mai partecipato ad una
festa così bella sono successi prima del
giorno della festa, quindi trapassato (perchè
sono delle azioni che risalgono ad un passato
più passato di quello della festa).
E, giusto per informazione nel caso non doveste
saperlo, il trapassato prossimo si forma con
l'imperfetto dell'ausiliare (“avevo”)
più il participio passato del verbo.
Adesso, dovete sapere che ci sono altri due
tempi passati in italiano, che sono il passato
remoto ed il trapassato remoto.
Sono un po' complicati e creano a volte problemi
anche agli italiani stessi.
Per fortuna sono legati ad un uso scritto
della lingua, quindi vi consiglio più che
di conoscerli almeno di imparare a riconoscerli,
per quando vi capiterà di leggere qualcosa
in italiano, perchè anche delle fiabe per
bambini presentano soprattutto il passato
remoto.
Ma vediamo quando si usa.
Lo si usa per indicare un fatto avvenuto e
concluso nel passato.
Come vi dicevo, è raro nell'italiano parlato,
ma tempo principale nei testi narrativi.
“Si svegliò, si ricordò di non dover andare
al lavoro e si addormentò di nuovo”, per
esempio.
Vi lascio sul sito, nella pagina dedicata
alla teoria di questo argomento, una tabella
con il passato remoto dei verbi più frequenti
in italiano, così quando avete dei dubbi
potete consultarla!
E infine, trapassato remoto.
Si usa per esprimere un fatto avvenuto prima
di un altro, sempre passato.
Quindi, un evento passato lo esprimiamo al
passato remoto; un evento avvenuto ancora
prima di quello al passato remoto, invece,
lo esprimiamo col trapassato remoto.
“Non appena ebbe finito il progetto, lo
consegnò al suo capo” (il fatto di finire
il progetto è successo prima del fatto di
consegnarlo al suo capo).
E, nel caso non doveste saperlo, il trapassato
remoto si costruisce con il passato remoto
dell'ausiliare più il participio passato
del verbo.
Adesso sapete quando e come usare tutti i
passati italiani, non è vero?
Allora, per oggi la nostra lezione finisce
qui!
Però, se volete la spiegazione scritta e
tutti gli esercizi su questo argomento, andate
sul nostro sito (www.learnamo.com).
Troverete il link diretto nella descrizione.
Inoltre, per qualsiasi dubbio o richieste
per nuovi video, mandateci una mail a info@learnamo.com
Se il video vi è piaciuto, lasciate un “mi
piace” e iscrivetevi al nostro canale Youtube.
Inoltre, continuate a seguirci anche su Facebook,
Instagram e Twitter, per tante novità!
…And guys, if you think your Italian isn’t
so good, you can even send us an email or
a message, in English and Spanish, or German,
or French… we will answer in no time!
Cosa aspettate?
Ciao!

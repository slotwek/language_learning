WEBVTT
Kind: captions
Language: it
Ciao a tutti e bentornati su LearnAmo!
Ciao ragazzi, ben ritrovati!
Ben ritrovati?!
Ciao a tutti e bentornati su LearnAmo!
Oggi abbiamo con noi di nuovo la mia amica Angela!
Ciao ragazzi, ben trovati!
Nord, sud, in Italia se ne parla spesso,
ma ormai anche gli stranieri hanno capito che
vivere al sud e vivere al nord in Italia possono essere due esperienze molto diverse.
Eh già, per questo in questo video andremo ad evidenziare quali sono quelle differenze
nella cultura, nelle abitudini e nelle tradizioni
della vita al nord e al sud Italia.
Pronti?
Cominciamo!
Bene, adesso cominciamo sul serio e cominciamo con il matrimonio!
Al nord di solito la cerimonia è piuttosto breve,
si svolge in comune o in chiesa ed è seguita poi da un ricevimento con pochi intimi,
e quando parliamo di pochi intimi intendiamo familiari e amici stretti.
Questa cerimonia si svolge presso magari una villa con catering, brindisi, ballo degli sposi, taglio della torta e qualche foto.
Di solito, però, alle otto di sera la cerimonia è già terminata,
a meno che il matrimonio non sia di sera.
Al sud non si festeggia un matrimonio, si combatte una guerra
pensate che tutto comincia la sera prima del giorno delle nozze,
quando ci si incontra sotto la casa dei genitori della sposa,
perché in genere lo sposo organizza una serenata per la propria amata.
E in questa occasione ci sono balli, canti, cibo e
tutto il quartiere partecipa!
La sposa ha poi circa tre o quattro ore per riposarsi,
perché deve svegliarsi assolutamente presto per andare dal parrucchiere
per una sobria acconciatura fatta con code, tuppi, fiori, fermagli e quant'altro,
che in genere porta via una o due ore circa.
Segue, quindi, la lunga cerimonia in chiesa con tutte le letture da parte dei vari parenti.
Al termine della cerimonia poi, gli sposi si allontanano per il servizio fotografico da inserire nell'album ricordo,
tutto questo processo dura per lo meno fino alle tre del pomeriggio,
quando arrivano alla sala ricevimenti e solo allora la festa ha davvero inizio
con lanci di colombe, antipasti, tre primi, balli, tre secondi, balli, frutta, balli,
buffet dei dolci, torta, foto con i parenti, bomboniere, fuochi d'artificio.
In conclusione si finisce a mezzanotte,
forse, se non c'è la sezione discoteca dopo o la pasta e fagioli,
che a quanto pare è una cosa infatti, eh sì, dopo tutto quel cibo ovviamente.
Adesso passiamo ad un nuovo argomento: le vacanze.
Le vacanze al nord sono un momento estremamente fondamentale,
se non il momento più importante dell'anno,
perché sono necessarie per staccare la spina e fuggire dal lavoro e dallo stress quotidiano.
Quindi in genere vengono prenotate qualche settimana prima
e di solito si sceglie un resort o un albergo in Italia o all'estero.
La vacanza comprende generalmente visite guidate, gite, lezioni di sci o di altri sport.
Che bello!
Al sud, le vacanze, invece, si passano presso la casa al mare della zia, e no, non serve prenotare.
Non importa quanti parenti possano presentarvisi,
saranno sempre i benvenuti, saranno tutti accolti anche se non ci sono letti a sufficienza,
perché in quel caso c'è sempre la possibilità di dormire sulla sdraio da mare sul balcone o su un materassino gonfiabile per terra.
Le giornate si svolgono tutte nello stesso modo:
ci si sveglia presto, si fa colazione e dopo si va in spiaggia per accaparrarsi i posti migliori, ovvero a riva,
ognuno porta qualcosa: chi porta l'ombrellone, chi porta le sdraio, chi porta i giochi per i bambini,
chi porta il frigo con le birre fresche, poi c'è anche chi porta i panini, la parmigiana e l'anguria.
Quindi si pranza sulla spiaggia e dopo si aspettano minimo tre ore per fare il bagno,
onde evitare una congestione.
Adesso passiamo, invece, a vedere cosa succede a Natale e Capodanno.
Al nord, Natale è il 25 dicembre,
questo giorno viene celebrato con un pranzo che comprende varie portate,
e che si consuma in genere entro un paio d'ore.
A Capodanno funziona più o meno nello stesso modo.
Al sud, invece, Natale dura almeno tre giorni: 24, 25 e 26
che è il mio compleanno!
Il 24 sera si festeggia con un grande cenone fatto con antipasti, primi, secondi e qualche stuzzichino.
Il tutto si protrae tranquillamente fino a mezzanotte,
quando si stappa lo spumante, si apre il panettone e si canta "Tu scendi dalle stelle", non obbligatorio,
e ci si scambia gli auguri e i regali.
Il 25 ci si incontra di nuovo, questa volta per pranzo, ma con un pranzo degno di nota,
il che implica sedersi a tavola più o meno alle 13 e alzarsi più o meno alle 18,
se si è fortunati.
E si mangia veramente tanto:
antipasti, primo, secondo, contorno, frutta secca,
frutta, dolci, caffè, ammazza caffè
eccetera, eccetera.
E il 26? Beh, il 26 tutto daccapo ovviamente.
Si pranzo di nuovo con i parenti,
però se 25 il pranzo è stato un po' esagerato,
magari il 26 si decide di rimanere un po' più leggeri o viceversa.
Certo può succedere anche questo!
Però, come vi ho detto prima, non dimenticate che il 26 dicembre è il mio compleanno,
quindi io tradizionalmente la mattina del 26 festeggio al bar del mio paese con i miei amici,
niente questo era un inciso per raccontarvi della mia vita, ma torniamo a noi.
Il 27, 28, 29 e 30 dicembre sono dei giorni un po' particolari, perché creano un po' di disorientamento,
infatti, non si sa bene che giorno sia, però una cosa è certa: è ancora festa.
Si continuano a mangiare gli avanzi di Natale e ci si prepara per Capodanno.
Adesso parliamo invece della domenica.
La domenica al nord è il giorno del riposo,
quindi l'occasione perfetta per svolgere tutte quelle attività rilassanti,
che normalmente non si possono fare durante la settimana, a seconda dei propri gusti
dormire fino a tardi o fare una bella corsa nel parco molto presto,
o preparare dei pancake o dei waffle e poi fare una passeggiata,
pranzare in totale relax a casa o al ristorante,
fare poi una passeggiata pomeridiana o un apericena con gli amici,
ma in genere ci si ritira molto presto, perché si va a letto presto per poi affrontare il lunedì.
Al sud, invece, la domenica è il giorno della famiglia.
Infatti, generalmente, si pranza a casa dei nonni e guai se provi a suggerire di andare al ristorante!
Perché la nonna ti dirà: "Non sai mai che cosa mettono in quei piatti, invece il mio cibo è tutto naturale!"
e non le si può dire di no, anche perché si sveglia alle sei per preparare il ragù con le braciole,
che devono rimanere a cuocere per tre/quattro ore.
Per non parlare poi del fritto, pranzare la domenica a casa dei nonni
significa obbligatoriamente che sulla tavola ci deve essere qualcosa di fritto,
che sia pesce, che sia carne o che siano verdure... non importa!
L'importante è che ci sia qualcosa di fritto.
Il pranzo della domenica a casa dei nonni dura comunque un po' meno di quello natalizio,
però in genere non ci si alza da tavola prima delle 16.
Le giornate passano tutte allo stesso modo... allo stesso modo?!
Sì!
In un determinato momento non si è a casa... vorrei rifarlo.
Sì, ho visto che eri andata scemando di entusiamo.
Non ricordavo, infatti ho improvvisato... ciò che non ho detto... vediamo
Ciao Teresa!
Posso? Sentivo parlare ma non sapevo se...
BRAAAAAVAAAAA!
Adesso, andiamo, invece, a vedere i vicini di casa.
Al nord, i vicini di casa sono solo vicini di casa,
questo significa che ci si conosce appena, ci si scambia un saluto buongiorno, buonasera
e al massimo si può chiedere al proprio vicino di casa dello zucchero o qualche altro alimento,
se non lo si ha in casa in quel momento.
Al sud, invece, i vicini sono come dei parenti, come degli zii o dei nonni acquisiti, sono sempre a casa tua e viceversa,
ci si scambia ciò che si cucina, si organizzano delle grandi cene per la strada, dove tutti sono invitati
si fanno un po' di pettegolezzi.
Ah! E quasi dimenticavo,
al sud i vicini sono come le telecamere, loro sanno perfettamente quello che tu fai, ti controllano.
Adesso, invece, ci soffermiamo sugli appuntamenti.
Al nord, se qualcuno ti da un orario per un appuntamento,
che sia di lavoro, sentimentale o di amicizia,
puoi tranquillamente presentarti a quell'ora indicata,
perché quella persona sarà sempre puntuale.
Al sud, invece, se qualcuno ti da un orario per un appuntamento,
puoi anche prendertela molto comoda,
perché quella persona arriverà sempre almeno mezz'ora dopo l'orario che ti ha dato.
Adesso, passiamo invece a vedere cosa succede con la prova costume.
Al nord, si comincia già da gennaio ad andare in palestra, per prepararsi alla prova costume estiva,
infatti dopo le feste di Natale, ci si mette a dieta, si mangiano molte insalate si bevono molti centrifugati,
ci si concede la pizza solo una volta a settimana,
quindi tutti fanno del proprio meglio, con qualche sgarro, nel tentativo di arrivare pronti all'estate e alle spiagge.
Al sud, invece, a maggio si stanno ancora mangiando i panettoni e le colombe che sono avanzati da Natale e da Pasqua,
per non parlare poi del fatto che la primavera è la stagione dei matrimoni,
e quindi torniamo al punto 1 e a tutte le portate che un matrimonio al sud comporta.
Adesso è il momento di parlare dell'aperitivo.
Al nord, le 16 sono l'orario migliore per l'aperitivo,
di solito si va in un locale esclusivo in centro con gli amici e si rimane fino alle 20 o alle 21 di sera,
si mangiano stuzzichini, tramezzini, patatine, tortillas e si beve uno spritz.
Si paga dai 10 ai 25 euro a testa e ognuno paga per sé,
cioè ognuno paga in base a quello che ha consumato.
Ah, ovviamente, se entri in un locale e non c'è posto, te ne devi andare,
insomma, è una questione di fortuna.
Al sud, invece,
l'aperitivo comincia alle 20 e continua fino a un orario da definirsi, soprattutto in estate,
infatti i bar restano aperti fino anche alle due di notte.
Durante l'aperitivo al sud si mangiano tortillas, patatine e stuzzichini,
tramezzini, olive, taglieri di salumi e formaggi, e non dimenticate i tipici tarallini.
Il prezzo va dai 7 agli 8 euro a testa, ma può anche scendere se conosci il barista,
tutto sta nel farselo amico!
Tuttavia al sud,
quando entri in un locale per fare l'aperitivo e vedi che non c'è posto, non importa!
Troverai sempre un tavolo con persone che conosci e a cui potrai aggiungerti,
perché si sa, dove mangiano quattro persone, ne possono mangiare anche 10!
A proposito di aperitivo,
sapevate che in molti aperitivi c'è anche la focaccia?
Se volete sapere come si prepara, allora date un'occhiata al video in cui ne preparo una con mia madre,
il link è nella card e giù nella descrizione!
E fateci sapere nei commenti se e quali abitudini e tradizioni esistono anche nel vostro paese.
Vi rispecchiate più nel nord o nel sud?
Scrivetecelo!
Se invece state studiando l'italiano e volete saperne di più sulla cultura o sulla grammatica italiana,
non dimenticate di passare dal sito www.learnamo.com
e non dimenticate nemmeno di seguire LearnAmo su Instagram, Facebook e Twitter!
A presto!
Ciao!

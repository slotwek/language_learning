WEBVTT
Kind: captions
Language: it
Ciao a tutti e bentornati su LearnAmo. 
Abbiamo trascorso 72 ore a Padova 
e in questo video vi mostreremo
tutto quello che abbiamo
fatto, visto, mangiato e bevuto. Restate là!
La città di Padova si trova nella regione Veneto
ed è famosa per la sua Università,
la Cappella degli Scrovegni e i suoi aperitivi.
Ma soprattutto, Padova è  conosciuta
come la città dei 3 "senza":
il caffè senza porte, caffè Pedrocchi,
aperto 24 ore al giorno in passato;
il prato senza erba, Prato della Valle;
il santo senza nome, Sant'Antonio,
indicato dai Padovani solo come "il Santo".
La cosa bella della città di Padova
è il fatto che fosse possibile camminare ovunque,
con la possibilità di perdersi tra le strade
e poter comunque trovare la propria
destinazione, senza problemi.
A proposito di destinazioni,
ecco qual è stata la nostra prima meta.
Ora stiamo per andare da caffè Pedrocchi.
Che è in assoluto il bar più famoso di Padova.
-Perché?
-Sicuramente perché innanzitutto
la posizione in cui si trova è fantastica.
È molto bello, ora ve lo mostriamo.
Ma anche perché fa un caffè particolare,
e anche il cibo dicono che
sia abbastanza buono, quindi vedremo se è vero.
Noi proveremo il caffè particolare,
dopo vi spieghiamo perché.
Il caffè Pedrocchi è una delle caffetterie
storiche più famose d'Italia,
inaugurata nel 1831.
È stato da sempre un luogo
di incontro per intellettuali e letterati,
molto caro allo scrittore Stendhal,
 che ha definito Pedrocchi
"il miglior ristoratore d'Italia".
Dunque, abbiamo preso il famoso caffè,
adesso ve lo mostriamo.
C'è caffè caldo, crema alla menta, fredda, e cacao,
e poi abbiamo preso anche
un pezzo di torta Pedrocchi,
negli stessi gusti, quindi deve
piacervi il caffè e la menta.
Però sembra delizioso.
Ci hanno anche detto che il caffè
non va né zuccherato, né mescolato.
Provo il caffè Pedrocchi, il miglior caffè in Italia.
-Secondo? Chi lo diceva?
-Stendhal diceva che questo è il miglior
luogo per bere un caffè.
È un abbinamento da provare,
cioè si sente il caffè
e la menta, che è una roba assurda,
non l'ho mai visto nessuna parte
d'Italia e nemmeno nel mondo,
è veramente buono.
Va provato. Perché il sapore della menta,
anche se non piace a molti magari,
di sicuro non è così forte, quindi non dà fastidio.
Per esempio io non sono un fan della menta,
ma apprezzo questo caffè.
Ottimo!
Da provare, promosso.
Graziana adesso si accinge a provare
la torta Pedrocchi, con caffè e menta.
Poi abbiamo scoperto che qui servono
anche uno spritz verde.
Prato della Valle non è una distesa di erba,
bensì una piazza, tra le più grandi d'Europa.
Graziana sta registrando un video.
Ci sono delle papere che stanno facendo una gara.
Poi c'è lei che si è persa in realtà,
sta andando nella direzione opposta.
Al centro c'è un'isola verde,
circondata da un canale ornato
da statue dedicate a celebri personaggi.
L'erba, insomma, non c'entra nulla con il nome.
Si chiama "Prato" perché il termine "pratum"
era utilizzato durante il medioevo
per indicare quegli spazi pubblici
che venivano usati per scopi commerciali.
Infatti questa area ospita tuttora un mercato.
Abbiamo fatto male i conti perché...
C'è il mercato.
Altrimenti sarebbe stato molto bello.
Speriamo magari di venirci in un altro momento...
-Dobbiamo tornare domani.
E sperare che non ci sia il mercato
che rovina un po' la visuale. Un po' tanto.
-Tanto. Totalmente.
Mi chiedo cosa rappresentino tutte queste statue.
Sembra che ognuna, cioè,
sia molto diversa dalle altre
ma ci sarà sicuramente un nesso,
che ora scopriamo.
Beh, dai, dicci cosa hai scoperto.
Praticamente, sono tutte celebrità.
-Celebrità italiane?
-Celebrità italiane, mi sembra
che siano perlopiù italiane, sì,
abbiamo Tito Livio, Galileo Galilei,
Francesco Petrarca,
Andrea Mantegna, Ludovico Ariosto,
Antonio Canova, Francesco Guicciardini,
-e molti altri.
-E Dante c'è?
-Non lo menziona, però forse-
-Cerchiamo Dante allora,
cerchiamo Dante tra le statue.
Antonio Canova.
Mi piace molto la sua statua Amore e Psiche,
che è al Louvre.
-Chi abbiamo qui? Voldemort?
-Sinceramente non lo conosco.
-Questo è Voldemort, di Harry Potter.
-Francisco Oysio Fanzago. Non lo conosco.
-Stanno facendo tutti come noi.
-Tutti che cercano di trovare tutti i personaggi,
tutti che cercano Dante.
Stanno cercando di capire chi sia ogni personaggio, guarda.
Ovviamente, ovunque noi andiamo,
dobbiamo provare le delizie locali,
e Padova non è stata un'eccezione.
Allora, qui abbiamo
spaghetti mori alla veneziana,
cioè con seppie,
mentre Graziana ha preso...
Bigoli al ragù d'anatra.
Vediamo, facci sapere come sono.
-Ne hai presi un po' pochi.
-Non si reggono.
Buoni? Meritano? Allora quando venite a Padova
dovete venire in Piazza dei Signori
e provare i bigoli al ragù d'anatra.
E adesso Rocco proverà i suoi spaghetti.
-Sono molto ottimista, non mi piace tanto la seppia-
-È ottimista.
Forse si poteva mettere, anche se è pesce,
avrei messo un po' di formaggio.
-Senti, alla fine lo so, non si fa.
-Secondo la regola italiana non si fa.
Provalo, provalo così.
Sono buonissimi, hanno il tipico sapore della...
-delle seppie.
-Sono meglio qui o a Bari?
Perché questo è un tipico piatto di Bari, anche.
Sono buoni qui! Nulla da invidiare a quelli di Bari.
Abbiamo baccalà alla vicentina.
Mi porto via un po' di polenta.
È praticamente baccalà con cipolla
e insieme c'è la polenta
Merita?
Vediamo la polenta.
Tanta roba.
E adesso siamo vicino alla chiesa
di Sant'Antonio da Padova.
Molto bella!
La Basilica di Sant'Antonio è
un'opera architettonica spettacolare,
tra cupole e pinnacoli.
A Sant'Antonio si deve un famoso
detto popolare italiano:
le Catene di Sant'Antonio.
Si tratta di catene di lettere
o, più recentemente, messaggi
che bisogna inviare a un certo numero di persone
per ottenere aiuti ultraterreni.
Se non lo si fa, si riceve della sfortuna.
È veramente imponente.
Maestosa.
Un'altra particolarità della Basilica:
a destra, sulla navata centrale,
c'è un orologio che batte le ore due volte.
Cappella degli Scrovegni.
Quella posizione anch'io la faccio
quando faccio yoga. Si chiama...
posizione della barca. Questa, intendo.
Ora devo andare a leggere se c'è scritto...
ah, forse è qui.
No.
Non c'è scritto nulla, forse l'artista...
non lo ha specificato, però è quella.
Ci siamo. Qui si trova il capolavoro
di Giotto, la Cappella degli Scrovegni,
che si dice che persino Michelangelo abbia copiato.
Vero, però la Cappella Sistina è particolarmente bella,
quindi io non so se davvero Giotto possa riuscire a...
superare la Cappella Sistina.
-Vedremo, vedremo.
Tutti copiano, alla fine, no?
O tutti rubano.
Chi è che disse che "I grandi artisti non copiano, rubano"?
-Cercheremo la definizione e lo scriveremo.
-Picasso?
-Qui, sullo schermo. Non ricordo.
-Bisogna aspettare.
-Sì, c'è una piccola fila.
In realtà la prenotazione è alle 15:30,
quindi siamo stranamente in anticipo.
Un altro simbolo artistico di Padova
è la Cappella degli Scrovegni,
patrimonio UNESCO dal 2021 e
dipinta da Giotto nel 1300.
Non potevamo lasciare Padova
senza fare un aperitivo con il
folpo, uno street food principe dell'aperitivo Padovano.
Il folpo è un mollusco chiamato anche moscardino,
che viene bollito e condito con pepe,
limone e una salsa al prezzemolo.
Rigorosamente accompagnato da uno spritz,
nato proprio in Veneto.
Allora, cosa abbiamo preso?
Spieghiamo un attimo.
Questo è proprio tipico di Padova.
È uno street food, tipico di Padova, si chiama folpetto.
Questo è il folpetto.
Preparato credo con una salsa al prezzemolo.
Sì, mi sembra proprio una salsa al prezzemolo.
Poi abbiamo un'insalata di gamberi e avocado.
E un'insalata di mare.
Tutte quante con questa salsina al prezzemolo.
-E in attesa ci sono due spritz, ovviamente.
-Che stanno arrivando.
Ci siamo accomodati a questo bar sotto ai portici.
In Piazza delle Erbe.
O della Frutta? Sono molto simili.
Sono, diciamo, il riflesso una dell'altra,
quindi è difficile a volte riconoscerle.
Ok, allora, gli spritz sono arrivati, bellissimi,
e ora iniziamo a mangiare.
Iniziamo con il folpino, lo proverà
Graziana per noi, vediamo.
E siccome è street food, si deve mangiare
non con le posate ma con lo stuzzicadenti.
-Buono?
-Buono.
-Niente di speciale?
-Cosa...?
-Per chi già conosce il sapore del moscardino,
non è niente di speciale, cioè, è moscardino, è buono.
A Padova abbiamo provato anche
una versione alternativa, lo spritz verde.
Allora, ci siamo qui a provare lo spritz verde,
il cui vero nome sarebbe spritz P31.
Non l'abbiamo mai provato quindi non sappiamo cosa aspettarci.
L'odore è abbastanza neutro.
Non riesco a descrivere il gusto.
Lo provo io, io sono brava
a descrivere i gusti.
Forse si sente un po' di cannella? E arancia?
-Non ti piace?
-È buono.
Ma non so di cosa...
cioè, non riesco a descriverlo.
Graziana ci riprova, vediamo se riuscirà a descriverlo.
È molto complicato bere, c'è tanto ghiaccio.
No, hai ragione.
La cannella però si sente.
C'è un problema secondo me.
Non essendoci la cannuccia, non è possibile mescolare,
e infatti si nota lo strato. Quindi secondo me stiamo bevendo
il primo strato, e dopo ci sarà l'altro.
-Capito?
-Forse dovremmo chiedere una cannuccia.
Secondo me è quello,
però si sente molto la cannella.
Cioè, praticamente tu sei cosciente che
il video che stiamo registrando lo chiameremo:
"Abbiamo provato lo spritz verde a Padova"
e poi in tutto il video non sappiamo
neanche descrivere com'è lo spritz verde?
Cioè, questo è un clickbait da permaban.
No, ma... perché non si capisce,
però è una buona pubblicità per Pedrocchi,
perché tutti adesso dovranno provarlo e
scrivere nei commenti se loro riescono a capire il sapore.
Ma, sicuro sento cannella.
Vabbè poi tu puoi sempre mettere
gli ingredienti, ci sono su internet, no?
Da qualche parte. Comunque sì,
Pedrocchi è un bar da provare, sicuramente.
Sicuro c'è cannella, e qualcos'altro.
Ok.
-Erbe.
-Erbe, ci sono erbe.
È molto bello passeggiare per Padova di sera.
È molto rilassante, l'atmosfera è tranquilla,
la gente è piacevole...
-Non trovi?
-Sì, camminiamo un po', vediamo.
Questa città è a misura d'uomo,
nel vero senso della parola.
E voi? Siete mai stati a Padova?
Fatecelo sapere nei commenti,
e fateci sapere anche delle cose che voi avete visto
e che noi non abbiamo avuto il tempo di vedere.
Siamo curiosi, cos'altro nasconde
la città di Padova?
Se ti piacciono i nostri contenuti
e hai voglia di aiutarci a produrne di nuovi,
puoi farlo attraverso
il bottoncino con il cuore su YouTube
oppure cliccando sul link che trovi in descrizione.
Grazie per il tuo sostegno,
te ne siamo grati!
Se invece vi piacciono i nostri vlog,
non perdetevi Quello alle Cinque Terre.
Lo trovate come sempre in alto
nella card o giù nella descrizione.
Per tutte le altre lezioni di cultura
e di grammatica italiana
potete passare dal nostro sito learnamo.com
Se ancora non lo avete fatto,
iscrivetevi al canale
e lasciate un mi piace al video se vi è piaciuto.
E non dimenticate di seguire Learnamo
anche su Instagram, su Facebook,
su Twitter, su Pinterest, su TikTok e su Telegram.
Noi ci rivedremo prestissimo in un nuovo video. 
Ciao ciao! 

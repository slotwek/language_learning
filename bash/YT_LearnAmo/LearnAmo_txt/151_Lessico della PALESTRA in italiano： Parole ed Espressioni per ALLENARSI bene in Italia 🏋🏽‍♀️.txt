WEBVTT
Kind: captions
Language: it
Ciao a tutti e bentornati su LearnAmo.  
No, non sono impazzita ma voglio soltanto 
darvi una piccola anticipazione
dell'argomento di questo video.
Infatti durante le mie lezioni
capita molto spesso che i miei studenti
vogliano raccontarmi i loro progressi
fatti in palestra. Oppure capita
altrettanto spesso che uno straniero che
sta imparando l'italiano
venga in Italia e decida di andare in
palestra.
Cosa succede? Come si parla in questo
caso? Quali sono tutte quelle parole e
quelle espressioni da conoscere?
Credetemi non è affatto facile tra
tartarughe, tapis roulant, e bilancieri è
davvero tanto difficile riuscire a
districarsi.
Perciò in questo video andremo a vedere
tutta una serie di parole e di
espressioni che hanno a che fare con la
palestra. Così che non sapere la lingua
non sarà più una scusa e un ostacolo
alla vostra forma fisica.
Cominciamo subito
con le attività da palestra.
ALLENARSI, o FARE
ALLENAMENTO, o ancora, ALLENARE UNA PARTE
DEL CORPO.
Queste espressioni indicano il fare
degli esercizi fisici come quelli che
sto facendo io allo scopo di mantenere
la propria forma fisica o, se sono
concentrati su una parte del corpo,
andare a rafforzare
tale parte, nel mio caso le braccia.
Ancora,
DEFINIRE.
Cosa significa questo verbo nel contesto
della palestra?
Ebbene, indica una pratica motoria che ha
l'obiettivo di ridurre al minimo la
percentuale di massa grassa e di
incrementare, invece, al massimo la
percentuale di massa muscolare.
Poi abbiamo
DIMAGRIRE, o PERDERE PESO, che è un po’
l'obiettivo della stragrande maggioranza
delle persone che frequentano la
palestra. E cioè quello di bruciare
calorie e grassi
allo scopo di diventare più magri, perché
magari si ha qualche chilo di troppo.
FARE CARDIO.
Personalmente lo odio, ma sta per
allenamento cardiovascolare ed è un tipo
di attività fisica in cui l'apparato
cardio respiratorio è sottoposto a
stimoli allenanti. Questo tipo di
allenamento è composto da esercizi di
aerobica che hanno lo scopo di andare ad
aumentare il vostro fiato, creando quello
che comunemente in italiano viene
chiamato “fiatone”. Per intenderci, quello
che sicuramente avrete se salite a piedi
e velocemente tre o quattro piani di
scale. E il risultato sarà lo stesso se
fate, per esempio, 50 jumping jack, o se
saltate con la corda, o se fate degli
jump squat, o in generale se saltate,
ecco. FARE PESI, che significa allenarsi
utilizzando appunto dei paesi, e in
questo caso si possono utilizzare degli
attrezzi come i MANUBRI e cioè aste di
metallo a cui vengono attaccati, a cui
vengono aggiunti dei pesi, o i pesi sono
già saldati e fanno già parte dell'asta
di metallo, oppure
BILANCIERI che sono delle aste di
metallo molto più lunghe che possono
essere caricate alle estremità con dei
dischi di ghisa via via sempre più pesanti.
Ebbene, questi attrezzi vanno sollevati e
abbassati con le braccia e qualche volta
anche con le gambe.
La differenza principale tra manubri e
pesi è che i manubri essendo più piccoli
vengono sollevati con una sola mano
mentre per i bilancieri avremo bisogno
di entrambe le mani.
Prossima espressione: METTER SU PESO,
METTER SU MASSA MUSCOLARE,
INGROSSARSI.
Questi sono un po gli obiettivi del body
building.
E cioè chi frequenta la palestra non per
dimagrire ma per
accumulare muscoli. L'aggettivo più
adatto per una persona che fa questo
tipo di esercizi, anche se non a un
livello troppo professionale, è
MUSCOLOSO,
che indica appunto che i propri muscoli
sono forti, saldi, ben visibili.
Piccola chicca, dovete sapere che se una
persona è muscolosa a livelli un po
esagerati in italiano può essere
definita
PALESTRATA.
Ancora, METTERSI IN FORMA, o
RIMETTERSI IN FORMA.
È l'obiettivo della maggior parte delle
persone che frequenta la palestra, e cioè
dimagrire, creare un bel fisico, una bella
forma, tonificare il proprio corpo,
evitare che sia troppo
molliccio. Ma in realtà anche
semplicemente fare degli esercizi per
sentirsi meglio, per sentirsi più sani,
più vivi.
Rimettersi in forma vuol dire tornare in
palestra, tornare ad allenarsi dopo un
periodo in cui non si è fatto nulla o un
periodo in cui si è preso peso.
L'aggettivo collegato è appunto IN FORMA
il contrario è FUORI FORMA,
essere fuori forma vuol dire essere poco
allenati, avere del grasso non necessario
qua e là.
RISCALDARSI o FARE IL RISCALDAMENTO, e
questo indica fare tutti quegli esercizi
propedeutici
all’ allenamento vero e proprio. Cioè
quegli esercizi che vanno appunto a
riscaldare il nostro corpo, a
prepararlo per gli esercizi più duri, più
mirati e quindi più difficili. Ed è
sempre importante farlo prima di un
allenamento per evitare degli strappi
muscolari o problemi di altro genere,
dolori fisici veri e propri. Ah, per chi
non lo sapesse uno STRAPPO MUSCOLARE
si genera quando chiediamo al nostro
muscolo di fare uno sforzo eccessivo che
non è ancora pronto a fare, e questo sì,
fa molto male. La prossima espressione, o
meglio il prossimo verbo è
TONIFICARE, che significa rafforzare,
rinvigorire i muscoli in modo da avere
un corpo non caratterizzato da curve,
come possono essere quelle del grasso, ma
caratterizzato da linee. Un sinonimo è il
verbo
SCOLPIRE, che in realtà viene un po’ anche
dalla, dalle statue, è quello che si fa
con le statue. Quindi si va a delineare
delle forme precise.
L'aggettivo poi per indicare un corpo
di questo tipo, è TONICO o SCOLPITO.
Adesso vediamo un po di sostantivi
legati alla palestra.
Cominciamo subito con quelli che tutti
sognano quando vanno in palestra,
gli ADDOMINALI.
Questo termine fa riferimento in
generale ai muscoli dell'addome,
quindi questa parte qui. Che sono sempre
lì, per tutti, ma ovviamente tendono a
essere più definiti, più tonici per chi
si allena in palestra. E in realtà questa
parola va anche a indicare l'insieme
degli esercizi mirati proprio a scolpire
questi muscoli.
Infatti nella palestra si dirà
semplicemente FARE GLI ADDOMINALI, che
significa appunto eseguire tutti quegli
esercizi per scolpire gli addominali.
Cos'è invece un
ATTREZZO?
Avete presente quando entrate in una
palestra? Bene, trovate una grande sala
con tante macchine, tanti oggetti. Bene,
ognuno di loro è un attrezzo. Quindi
tutto quello che si trova in una
palestra e che dovete utilizzare,
potete utilizzare per allenarvi, per fare
degli esercizi,
quelli sono gli attrezzi.
Se invece vi state allenando senza alcun
attrezzo allora il vostro allenamento
sarà A CORPO LIBERO. In palestra, invece,
un CIRCUITO è un allenamento composto da
una serie di vari esercizi che vengono
svolti di fila senza pause, o con pause
molto brevi. Per esempio un circuito può
essere composto da dieci esercizi,
ognuno che deve essere effettuato in
45 secondi con 15 secondi di pausa tra
uno e l'altro.
Questi circuiti possono anche essere
ripetuti.
La CYCLETTE, sì, con la pronuncia francese,
cyclette. Che non è altro che un attrezzo
sportivo che da fermo simula il
movimento che si fa quando si utilizza
una bicicletta. E questo è perfetto per
l'allenamento cardiovascolare del
proprio corpo, che è esattamente quello
che si fa quando si va in bici.
L'allenamento
incentrato sulla cyclette si chiama
SPINNING, sì, usiamo la parola inglese.
La DIETA.
In realtà questa parola, in generale,
indica tutto quello che una persona
mangia nell'arco della propria giornata.
Per esempio si può dire che è una
persona segue una dieta
mediterranea, e significa che quello che
mangia sono generalmente cibi
provenienti dall'area del Mediterraneo.
Oppure una persona può seguire una dieta
vegana, una dieta vegetariana,
quindi indica in generale tutto quello
che quella persona
mangia. Ma nell'ambito specifico della
palestra, la dieta può anche essere
l'insieme degli alimenti che una persona
mangia nell'arco delle sue giornate
destinato però a dimagrire, a perdere
peso, o comunque a mettere su massa
muscolare. Quindi a seconda
dell'obiettivo una dieta può essere
proteica,
dimagrante, e così via. Cosa sono invece
le FLESSIONI o i PIEGAMENTI?
Sono esercizi
durissimi che consistono nell'avere le
mani sul pavimento, il corpo teso, quindi
le gambe tese e chiuse, e non bisogna
fare altro che piegare
le braccia mentre si rimane sempre tesi
con il proprio corpo. Il proprio corpo
deve quindi fare questo. La versione
principiante di questo esercizio è
eseguirlo con le ginocchia appoggiate
sul pavimento.
Adesso
un'espressione anche un po’ romantica, le
MANIGLIE DELL’AMORE.
Lo so, sembra una cosa bella ma
dipende, non sempre è così bella.
Infatti questa espressione che sembra
anche molto poetica e molto romantica fa
riferimento al grasso che si accumula
sui fianchi e che non è sempre molto
bello da vedere se ci si mette, per
esempio dei pantaloni troppo stretti. Ma
perché mai questo grasso si chiama così?
Perché in momenti particolarmente
passionali è un po la zona che viene
afferrata dalle mani, no? Ancora, abbiamo
la PANCA, o la DISTENSIONE SULLA PANCA
PIANA.
La panca è proprio l'attrezzo utilizzato
per questo esercizio di distensione. È un
esercizio fisico che si effettua mentre
si è distesi, appunto su questa panca e
che si realizza con i pesi. Ancora, la
PANCETTA, che no, non è quella buonissima
che si mangia per esempio in molti molti
piatti, cioè, ovviamente la parola indica
anche quello, ma nel contesto della
palestra fa riferimento invece al grasso
addominale, quello che si concentra nella
parte inferiore dei nostri addominali, e
che molte persone vogliono perdere
andando in palestra.
Invece, per l'istruttore di fitness
personale, quindi la persona che si
dedica solo a noi e ci dice quali
esercizi fare per quelli che sono i
nostri obiettivi è il PERSONAL TRAINER.
Sì, usiamo la parola inglese, anche in
questo caso. Cosa sarà invece la SCHEDA
in palestra? Non è altro che la tabella
di marcia per chi va in palestra e cioè
una lista di esercizi preparati
appositamente
per una persona, per i suoi obiettivi, che
presentano una serie di esercizi, quindi
una lista di esercizi con la tipologia,
con il tempo, o le ripetizioni da
effettuare. Sono chiaramente preparati da
un personal trainer, quindi da una
persona competente e generalmente hanno
anche un determinato limite di tempo
entro il quale doverli realizzare per
vedere i primi risultati.
Io ho menzionato questa parola prima e
cioè la parola SERIE, ma cos'è? La serie è
composta da un certo tipo di esercizi
svolti
consecutivamente in un certo ordine
fisso. In una serie ogni esercizio viene
effettuato per un certo numero di volte
e queste si chiameranno
RIPETIZIONI. Lo STRETCHING,
qui abbiamo anche una versione italiana
che sarebbe l'ALLUNGAMENTO, ma è molto
molto più comune sentire la versione
inglese. Questo si effettua generalmente
all'inizio o soprattutto alla fine di
un allenamento, ed è quella fase che
consiste nel realizzare una serie di
posizioni del corpo mantenute per un
certo periodo di tempo, almeno quindici
secondi, che sono specifiche con la
funzione di andare ad aumentare la
flessibilità del proprio corpo,
incrementando la capacità di movimento e
riducendo la tensione muscolare.
Il TAPIS ROULANT.
Anche in questo caso versione francese,
pronuncia francese. Il tapis roulant è un
attrezzo, quello che permette di
camminare o correre
sul posto con diverse velocità
tendenze. La TARTARUGA.
Cosa c'entra un animale con la palestra?
No, in realtà non c'entra nulla.
Infatti se stiamo parlando del contesto
di palestra e viene fuori la tartaruga
questo non ha niente a che fare con
l'animale marino o terrestre, ma indica
semplicemente
l'aspetto visivo che gli addominali
scolpiti
hanno. Che infatti vedendoli bene sembrano
quasi come il guscio di una tartaruga. La
persona che ha questo tipo di addominali
scolpiti in italiano ha la tartaruga.
E infine abbiamo le TRAZIONI ALLA SBARRA.
Questo è un tipo di esercizio che si
effettua a corpo libero e consiste nel
sollevare il proprio corpo mentre si è
attaccati con le mani a una sbarra.
Bene, questo è tutto per questo video ma
adesso voglio sentire voi. Quali sono le
vostre esperienze con la palestra? La
odiate? La amate? Ci andate? Non ci andate?
Scrivetemi una frase che sia vera su di
voi nei commenti.
Anche se non andate in palestra scrivetemelo,
sono molto curiosa.
Se invece siete ancora desiderosi di
imparare delle nuove parole in italiano
non perdetevi il video sul vocabolario
dei veicoli in italiano. Che trovate come
sempre in alto nella card o giu nella
descrizione.
Se invece cercate delle altre
informazioni sulla lingua, sulla
grammatica, o sulla cultura italiana,
non dimenticate di passare da learnamo.com
dove ci sono anche tanti
esercizi automatici, solo per voi.
E non dimenticatevi di seguire LearnAmo anche su
Instagram, Facebook, su Twitter, su
Pinterest e su TikTok,
per tutti gli altri contenuti esclusivi.
Noi invece ci rivedremo prestissimo in
un nuovo video, ciao!

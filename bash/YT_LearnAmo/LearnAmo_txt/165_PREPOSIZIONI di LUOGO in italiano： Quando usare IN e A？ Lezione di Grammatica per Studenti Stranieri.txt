WEBVTT
Kind: captions
Language: it
Ciao a tutti e bentornati su LearnAmo.
"Andare in" o "andare a"? 
Questo è il dilemma. È il dilemma che
affligge tutti gli studenti di italiano 
dai principianti agli avanzati, perché in
effetti è un po' un casino. 
La preposizione "in" e la preposizione "a"
si utilizzano con i luoghi, in
particolare, il luogo in cui ci si trova
(e in quel caso si utilizzeranno con il
verbo "essere" e simili, come "rimanere",
"abitare" e così via), oppure per indicare
il luogo verso cui si va
(e in quel caso si utilizzeranno con il
verbo "andare" e simili, come "recarsi", per
esempio). Si sa, il modo migliore per
diventare più familiari con queste
espressioni, per internalizzare quando si
utilizza "in" che quando si utilizza "a", è
immergersi completamente nella lingua
italiana e quindi ascoltare il più
possibile, guardare film il più possibile,
leggere il più possibile. Ma è comunque
un processo lento che richiede un po' di
tempo, per questa ragione nel frattempo
in questo video ho deciso di darvi una
mano e quindi di darvi alcune regole
(perché per fortuna ci sono alcune regole)
per distinguere quando si deve
utilizzare "in" e quando, invece, si deve
utilizzare "a", con il verbo "essere" o il
verbo "andare", e simili. Vediamole subito.
Useremo "a" con: i nomi delle città o dei
paesi. Attenzione, "paesi" con la lettera
minuscola, cioè i piccoli centri
abitati. Per esempio: "abito a Napoli", "vado
a Caserta"; i verbi all'infinito:
"vado a fare un po' di jogging",
"vado a fare la spesa";
con i nomi dei pasti (e quindi colazione,
pranzo, merenda, cena): "sono a pranzo da mia
cugina",
"andrò a cena fuori";
useremo, invece, "in" con i nomi di nazioni,
regioni,
continenti: "abito in Italia",
"andrò in Asia", "vivo in Sardegna".
Attenzione, però, ai nomi dei paesi che
sono plurali, infatti in questo caso non
useremo semplicemente "in", ma questa sarà
accompagnata dall'articolo. Quindi diremo:
"vivo negli Stati Uniti", "vado nelle
Filippine" e così via; gli indirizzi che
sono caratterizzati dalle parole come
"via", "viale", "corso", "piazza".
"abito in viale della Repubblica,
27"; le stanze della casa, proprio tutte:
soggiorno, cucina, bagno, camera da letto,
corridoio, balcone, terrazzo, garage,
ripostiglio, veramente tutte. "Vado in
cucina".
L'unica eccezione è rappresentata dalla
parola "studio" che prenderà l'articolo,
quindi diremo "vado
nello studio"; i nomi dei posti che
finiscono in "-ia": "vado in
farmacia",
"vado in
profumeria",
"vado in
macelleria",
"vado in cartoleria",
"vado in pizzeria",
"vado in
birreria",
"vado in gelateria",
"vado in panetteria",
"vado in
libreria",
"vado in
tabaccheria";
i mezzi di trasporto:
"vado in macchina, in aereo, in treno,
in tram, in autobus, in nave, in barca, in
traghetto, in metro, in moto, in bicicletta, in
elicottero, in motorino, in vespa". Sia
nelle frasi in cui vengono utilizzati
come mezzi per andare da qualche parte,
per esempio "vado lì in auto", sia per
indicare invece uno stato in luogo: "dove
sei? Sono in treno". Attenzione però, ci
sono due
eccezioni: "vado a cavallo"
e "vado a piedi".
Quindi in questi casi utilizzeremo la
preposizione "a", ma sono gli unici casi. Ok,
queste sono molte regole, ma purtroppo
non includono
tutti i casi in cui utilizziamo "in" e in
cui utilizziamo "a".
Infatti, non esiste purtroppo un'altra
regola per distinguere tutti gli altri
posti, tutti gli altri luoghi in cui
dobbiamo utilizzare "in" o in cui dobbiamo
utilizzare "a". Dovete, insomma, impararli a
memoria.
Voglio però darvi un piccolo aiuto, un
piccolo suggerimento,
una tendenza,
qualcosa che quindi non è una regola,
non vale nel 100% dei casi,
assolutamente,
ma è una cosa che vale nella maggior parte
dei casi e che quindi può aiutarvi in
caso di disperazione. Quindi se non avete
idea di cosa utilizzare tra "in" e "a",
provate con questo suggerimento. Nella
maggior parte dei casi funzionerà. E cioè
dovete sapere che spesso si utilizza la
preposizione "a" con l'articolo con i
luoghi
maschili: "vado al museo",
"vado al mare",
"vado al cinema",
"vado al parco",
"vado al ristorante",
"vado al supermercato",
"vado allo stadio",
"vado al concerto",
"vado al negozio",
"vado al mercato",
"vado al bar",
"vado al comune",
"vado
all'aeroporto",
"vado al porto", "vado al centro commerciale",
"vado all'ufficio postale",
"vado al centro estetico",
"vado al casinò",
"vado a teatro".
Attenzione, "teatro" non prende l'articolo.
Ma dovete sapere che, appunto, ci sono
delle eccezioni, perché, come vi dicevo
prima, non è una regola vera e propria,
quindi ci sono anche dei luoghi che
prendono "a" e che sono femminili:
"vado a scuola"
(anche questo non prende l'articolo),
"vado all'opera",
"vado all'università", 
"vado alla stazione di polizia".
Invece ci sono molti nomi femminili che
prendono la preposizione "in" da sola,
senza articolo: "vado in piscina",
"vado in spiaggia",
"vado in campagna",
"vado in banca",
"vado in stazione",
"vado in chiesa",
"vado in
biblioteca",
"vado in palestra",
"vado in montagna",
"vado in vacanza".
Ma ovviamente anche in questo caso ci
sono dei luoghi
maschili che prendono "in": "vado in centro",
"vado in ufficio",
"vado in albergo", "vado in hotel".
Attenzione a due luoghi in particolare:
"stazione" e "ospedale". Questi luoghi,
infatti, possono prendere entrambe le
preposizioni,
senza una differenza di significato:
"vado in stazione" / "vado alla stazione", "vado
in ospedale" /
"vado all'ospedale". Un nome particolare,
invece, è "casa". Anche questo luogo, infatti,
può prendere le due preposizioni, quindi
può prendere "a" oppure "in", ma qui c'è una
differenza di significato. Se io dico
"vado a casa"
significa che la casa è la mia
destinazione, il luogo verso cui sono
diretta. Immaginiamo per esempio che io
sono in un qualsiasi altro luogo, sono in
pizzeria, sono in ufficio, sono nel centro
commerciale e dico "vado a casa", cioè
quello è il mio ultimo obiettivo, quella
è la mia destinazione.
Se invece io dico "vado in casa", qui sto
sottolineando che devo entrare
dentro la casa e generalmente
utilizziamo questa frase quando siamo
nelle vicinanze della casa, però
all'esterno. Per esempio, se sto
chiacchierando con la mia vicina di casa
in giardino ma è inverno,
le posso dire
"fa freddo qui, andiamo in casa", quindi
dall'esterno (ma nelle vicinanze della
casa) andiamo
all'interno della casa. Lo so, lo so, molte
cose, molte cose.
Spero che abbiate preso degli appunti. E
adesso il segreto sta nel
praticare tutte queste espressioni.
Il mio consiglio è: ogni volta che
durante la vostra giornata
andate da qualche parte, o anche solo
sognate di andare da qualche parte,
provate sempre a chiedervi cosa direste
in italiano.
Provate a farlo ogni giorno in ogni
luogo in cui andate (nella vostra casa,
nel vostro ufficio, fuori dalla vostra
casa, dove volete),
e provate a dire "ok, vado in bagno" e
andate in bagno", oppure "vado in stazione",
oppure "mh, vado in ufficio"
e così via. Più praticate, più ripetete
queste forme più diventeranno naturali
per voi e quindi non sarà un problema
utilizzarle nella conversazione
se fate questo esercizio
continuamente ogni giorno. Fatemi sapere
se funziona e fatemi anche sapere dove
siete
nel momento in cui state guardando
questo video.
Se le preposizioni sono un problema, poi,
non soltanto dal punto di vista di
luoghi ma anche dal punto di vista di
tempo ("da due anni", "per due anni",
"di due anni", "con due anni" e così via),
allora non dovete assolutamente perdervi
il video che ho realizzato proprio sulle
preposizioni di tempo, quindi le
preposizioni quando ci sono le
espressioni che riguardano il tempo. Come
sempre trovate il video qui in alto
nella card o giù nella descrizione.
Se invece cercate un qualsiasi altro
argomento di grammatica non dimenticate
di passare da LearnAmo.com con
tutti anche gli esercizi automatici per
mettere in pratica quello che avete
imparato. E non dimenticate anche di
seguire LearnAmo su Instagram, su
Facebook, su Twitter, su Pinterest e su
Tiktok per tutti gli altri contenuti
esclusivi. Io invece vi aspetto nel
prossimo video

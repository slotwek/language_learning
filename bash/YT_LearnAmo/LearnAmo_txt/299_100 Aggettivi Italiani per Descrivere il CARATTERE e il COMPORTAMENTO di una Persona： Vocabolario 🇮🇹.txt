WEBVTT
Kind: captions
Language: it
Ciao a tutti e bentornati su LearnAmo! Descrivere il proprio carattere o
comportamento o anche quello di un'altra persona può essere davvero
difficile in italiano. E' vero, beh, certamente potete utilizzare i soliti aggiuntivi "buono" e "cattivo",
però, davvero volete andare avanti descrivendo ogni singola persona con soli due aggettivi, così
bambineschi?
Ovviamente no!
Quindi, eccoci qua: in questo video vedremo tutti gli aggetti
utili per descrivere il carattere e il
comportamento di una persona.
Mi raccomando, fornitevi di carta e penna per prendere appunti: ce ne sono parecchi.
Allora, abbiamo deciso di dividere tutti gli aggettivi in due gruppi:
quelli positivi, cortesi e gentili e quelli negativi,
scortesi e talvolta volgari.
Partiremo dai primi, ossia con gli aggettivi usati per descrivere in maniera positiva e
cortese il carattere o la personalità di qualcuno.
Una persona buona potrebbe essere definita come:
Generosa e altruista,
se caratterizzata da un reale desiderio di
aiutare gli altri, che li conosca o meno; per esempio: un
cittadino altruista.
Quindi, entrambi questi aggettivi indicano la propensione a dare aiuto, ma l'aggettivo
"generoso" indica, in particolare, la volontà e disponibilità a dare denaro; per esempio: un capo generoso.
Cordiale o affabile, si usano se una persona è amichevole,
gentile nei confronti degli altri, anche degli sconosciuti;
che non rifiuta mai una chiacchierata
o un saluto e che dispensa sorrisi
spontanei e calorosi. In questo caso, si potrebbe anche definire
"alla mano";
una ragazza cordiale.
Riconoscente è colui che
riconosce, appunto, il bene ricevuto mostrando gratitudine e volontà di
ricambiarlo; per esempio: un figlio
riconoscente.
Bonario o indulgente o conciliante
è qualcuno di natura mite e tollerante, pronto a considerare gli errori altrui con
umanità e comprensione;
un esaminatore indulgente.
Una persona tranquilla e affettuosa, invece, potrebbe essere definita
prudente se, pensando alle incertezze della vita, agisce con precauzione e saggezza e valuta le
conseguenze delle proprie azioni al fine di evitare ogni inutile
rischio. Un autista prudente.
Affidabile è una persona che merita la nostra fiducia perché ha dimostrato grandi doti o capacità,
nonché serietà.
Un dipendente affidabile.
Premurosa, se presta molti riguardi e attenzioni affettuose e amorevoli; per esempio: un marito premuroso.
Taciturna è una persona di poche parole, che parla raramente.
Un amico taciturno.
Una persona che è decisa, ha molta energia e voglia di fare, potrebbe essere definita come vivace e
euforica, se rivela una forte vitalità ed è, dunque, particolarmente
-sveglia, attiva ed esuberante; per esempio: un bambino vivace. - Ciarliera o loquace o
chiacchierona, è una persona che parla molto ed ha sempre qualcosa da dire; una bambina loquace.
Volenterosa o diligente,
se è una persona che ha molta voglia di fare e buona volontà, che le piaccia o no; per esempio: un apprendista
volenteroso.
Caparbia e tenace,
è una persona particolarmente
ostinata, che fa o pensa sempre a suo modo e non sente ragioni;
una donna caparbia.
Una persona che non ha le idee chiare e ha confusione nella sua vita potrebbe essere
considerata: lunatica, se ha un carattere strano,
instabile, che cambia facilmente e in poco tempo; un adolescente lunatico.
Ipocondriaca è una persona che ha un'eccessiva preoccupazione per la propria salute e quando ha anche il minimo problema
pensa subito al peggio del peggio ed è sempre profondamente
convinta di essere affetta da una grave malattia;
un'amica ipocondriaca.
Bene, ora, prima di proseguire con gli aggettivi negativi e scortesi, volevamo ricordarvi che, se volete mettere in pratica
tutto quello che state imparando in questo video con un vero madrelingua
-italiana, potete farlo attraverso la app HelloTalk, sponsor di questo video. -Vi basterà inserire
nell'app HelloTalk la vostra lingua madre e quali lingue volete imparare; a questo punto,
l'intelligenza artificiale
dell'applicazione vi permetterà di cercare ed entrare in contatto
con le persone che stanno imparando la vostra lingua e che parlano la lingua che voi state imparando.
-Geniale, no? -Vi faccio vedere!
Per esempio, ho inserito nell'app HelloTalk che voglio imparare lo spagnolo,
così potrò vedere tutte le persone che parlano spagnolo e che vogliono imparare l'italiano.
Ecco qui!
Ragazzi, ma io non so parlare bene, tanto meno scrivere. Non riuscirò mai a parlare con un nativo!
Non è vero!
La cosa bella di HelloTalk e che contiene un traduttore che vi permette sempre di tradurre,
tanto quello che dite,
quanto quello che vi viene detto quindi non rimarrete mai senza parole o
non vi succederà mai di non capire quello che vi viene detto.
Inoltre, HelloTalk ha una bacheca stile Facebook in cui potete condividere tutto quello che vi passa per la mente
(link, dubbi linguistici, foto) e ricevere risposta da migliaia di persone.
Noi amiamo letteralmente
HelloTalk e consigliamo a tutti di provarlo.
Infatti vi abbiamo lasciato il link per scaricare l'app nella descrizione e fateci sapere nei commenti
-cosa ne pensate! -Ma ora torniamo ai nostri aggettivi negativi e scortesi.
una persona falsa e un po' vuota,
nonché debole caratterialmente, può essere:
ipocrita, vale a dire
simulatrice di atteggiamenti o sentimenti
esemplari; in altre parole una persona finge di avere sani principi, idee e valori;
una donna ipocrita.
Codardo o vigliacco sono usati per descrivere una persona che si sottrae all'adempimento del proprio dovere di fronte al pericolo,
una persona ville e senza coraggio;
-per esempio: un cavaliere codardo. -Inetto è una persona incapace di svolgere, in modo sia pure
approssimativo, i propri compiti, un buono a nulla;
un signore inetto.
Mollaccione è un individuo lento e
apatico, senza una grande personalità; per esempio: un impiegato mollaccione.
Sfigato può essere usato sia per descrivere una persona priva di pregi e attrattive, sia una persona
sfortunata; un giocatore sfigato.
Frignone è chi piange facilmente, anche per cose di poco conto, come un ragazzino frignone.
Lecchino è chi lusinga
eccessivamente gli altri, soprattutto in modo basso e servile; un dipendente lecchino.
Dormiglione è una persona che tende a essere sempre stanca e a dormire molto;
una donna dormigliona.
Infedele è una persona colpevole di un comportamento
contrario a un impegno di fedeltà; un marito infedele.
Volubile è un individuo incline a mutare con facilità e frequenza,
instabile; una bimba volubile.
Vanesio è colui che ostenta un frivolo
compiacimento di se stesso; un attore vanesio.
Una persona con cui è difficile avere a che fare può essere apatica, vale a dire, senza nessun interesse;
uno studente apatico.
Permalosa è una persona che dà prova di una suscettibilità
risentita e
dispettosa, per lo più in corrispondenza di futili pretesti;
in altre parole, una persona che non
prende bene i giudizi negativi
o gli scherzi; una tipa permalosa.
Sarcastica è una persona che ha un'ironia
particolarmente aspra e amara, dettata dall'intento di
ferire o umiliare; un professore sarcastico.
Impertinente è chi manca di riguardo o di rispetto,
irrispettoso, insolente, sfacciato.
un bambino impertinente.
Viziato si dice di chi è stato educato in maniera troppo permissiva o indulgente; un bambino viziato.
Suscettibile è colui che dimostra un'eccessiva sensibilità verso tutto ciò che sembri
rappresentare un giudizio più o meno critico nei propri confronti;
un ragazzo suscettibile.
Scorbutica si usa per definire una persona con un carattere scontroso e antipatico; un vecchio scorbutico.
Una persona cattiva o che comunque ama litigare può essere definita:
ingrata, cioè che non risponde con la gratitudine al bene ricevuto; un contadino ingrato.
Sadico è colui che ha un crudele e perverso
compiacimento nel tormentare gli altri; un individuo sadico.
Saccente è colui che ostenta, in modo irritante, una conoscenza o una cultura più presunta che reale; un personaggio saccente.
Rompipalle è chi tende a dar fastidio e annoiare gli altri,
volontariamente o involontariamente;
per esempio: un moccioso rompipalle.
Attaccabrighe è una persona sempre pronta a litigare con tutti, anche per motivi futili;
una suocera attaccabrighe.
Adesso che conoscete tutti gli aggettivi per parlare del comportamento e del carattere di una persona,
non vi resta che imparare come descriverla fisicamente, no?
Certo, e, a questo proposito, abbiamo realizzato un bellissimo video che potete trovare qui in alto, sulla card, o giù nella descrizione.
Sono sicura che ci saranno molti aggettivi che ancora non conoscete.
E non dimenticate di seguirci su Facebook, Instagram e Twitter, dove condividiamo
tantissime immagini di vocabolario molto utili per
-migliorare. -Esatto, quindi, se non volete perdervele seguite LearnAmo anche sui social! A presto!

WEBVTT
Kind: captions
Language: it
Ciao a tutti e bentornati su LearnAmo!
[Musica] 
Innanzitutto grazie mille, perché mi
sembra di capire dai commenti e dalle
visualizzazioni che vi piaccia la serie
sui 5 errori più comuni commessi dagli
stranieri riguardo a un particolare
argomento: il congiuntivo, la parola
“qualcosa”, il verbo “trattarsi di”. Se ancora
non li avete guardati, potete trovare
tutti i link per questi video nella
descrizione. Questo video segue la stessa
serie. Quindi, preparatevi perché ci
saranno i cinque errori più comuni
commessi dagli stranieri su un argomento
molto temuto: il si impersonale.
Mi scusi, si possono fare delle domande
prima che si cominci a elencare gli
errori?
Prego, mi dica. Se si volesse praticare la
conversazione in italiano o anche la
pronuncia o persino la grammatica, cosa
si dovrebbe fare? Beh, risposta facile,
ci si dovrebbe iscrivere ad italki, lo
sponsor di questo video.
Italki? Di che cosa si tratta?
Si tratta di una piattaforma su cui ci
sono centinaia di tutor e insegnanti
professionisti per qualsiasi lingua e si
possono prenotare lezioni individuali
quando si vuole, letteralmente. 
Sembra fantastico, ma quanto si
pagherebbe per tutto questo? Niente
infatti, si paga solo se si effettuano le
lezioni, ma non c'è un abbonamento fisso
o una tassa di iscrizione.
E queste lezioni, invece, quanto costano,
un occhio della testa? Anche qui devo
contraddirla, ogni insegnante sceglie la
propria tariffa, quindi ci sono davvero
tantissime opzioni tra cui scegliere, più
basse o più alte. Guardi, da giornalista,
sono senza parole. Le dirò di più: se si
prenotano pacchetti da 5 lezioni, si
ricevono anche ulteriori sconti.
Insomma, se si usa italki, si è proprio
fortunati! È così, e io posso solo
confermarlo, visto che sono un’insegnante
sulla piattaforma. Oh wow, la ringrazio.
Grazie a lei e spero che si iscriverà ad
italki in maniera completamente
gratuita, utilizzando il link in
descrizione. E se un giorno deciderà di
praticare il suo italiano, la aspetto!
Ma il si impersonale è facilissimo,
bisogna usare solo “si” più il verbo alla
terza persona singolare, che sarà mai! Non
fatevi ingannare, saper parlare bene
richiede una conoscenza più approfondita.
Partiamo con il primo errore,
il più comune: molti stranieri, infatti,
seguono ciecamente la regola generale
del si impersonale e cioè “si” più verbo
alla terza persona singolare. Purtroppo,
non è così facile, come vi anticipavo. Per
esempio la frase “si compra le cose” è
sbagliata, la forma corretta dovrebbe
essere “si comprano le cose”, ma perché?
Facciamo chiarezza, in questo caso il
pronome “si” ha funzione passivante.
Inoltre, potete notare come il verbo
regge di fatto un oggetto diretto, “le
cose”, in questo caso. Quindi, in questa
situazione specifica l'oggetto diretto
del verbo
sarebbe in realtà il soggetto di una
frase passiva ed è per questo che il
verbo concorda proprio con tale oggetto.
Ve lo mostro con un esempio. Se io dico
“si comprano le bevande”, in questa frase
“le bevande” è l'oggetto diretto, ma
sarebbe il soggetto della frase se io la
trasformassi in una frase passiva: “Le
bevande sono comprate”. Dunque, in parole
povere, quando si usa il si passivante
con un verbo
transitivo che regge un oggetto diretto
plurale, il verbo deve essere coniugato
alla terza persona plurale:
“Si mangiano i panini”, “Si vedranno le
stelle”, “Si troveranno i soldi” e così via.
Ricordate, ovviamente, se l'oggetto
diretto è singolare, il verbo sarà
coniugato alla terza persona singolare,
nessun problema. Le scelte si fanno in
pochi secondi e si scontano per il tempo
restante.
Eh già, anche il secondo errore è molto
molto diffuso. Tanti stranieri, infatti, si
confondono quando con il si impersonale
devono utilizzare anche un altro pronome.
Dove mettere l'uno e l'altro? Quale va
prima, quale va dopo?
Si lo fa, se lo fa, lo si fa, lo se fa.
Sembra un elenco di note musicali. Ebbene,
la forma corretta è “lo si fa”. Infatti, di
una cosa potete stare certi: il si
impersonale va sempre immediatamente
prima del verbo. Ogni altro pronome, di
conseguenza, va aggiunto prima del si. Un
attimo, e la forma
“se lo fa”? Mi sembra corretta. No, è vero, è
una forma che esiste, ma significa
un'altra cosa. Infatti, in questa frase
abbiamo ancora due pronomi insieme, ma il
“si” non è
impersonale,
bensì è un “si” riflessivo, riferito a una
terza persona singolare, lui o lei. Per
esempio “Mario si fa il bagno”,
“Mario se lo fa”. “Se lo fa”,
ma il soggetto è sempre Mario e non è
una forma
impersonale, a differenza di, per esempio,
“Quando si fa un favore bisogna
ricordarsene”, “Quando lo si fa”, in generale,
quando una qualsiasi persona fa un
favore bisogna
ricordarselo. Si dice che l'amore rende
ciechi. Fa ben di più, rende sordi,
paralizza. Quando viene il mal d'amore, si
diventa come la mimosa che subito si
chiude, nessun grimaldello riesce ad
aprirla e più le si fa violenza, più si
chiude. Prossimo errore.
Eh già, i tempi composti, come sempre,
creano più confusione rispetto al
presente e questo, ovviamente, succede
anche con il si impersonale. Per esempio,
un errore diffusissimo è quello di
formare il passato prossimo con
l'ausiliare “avere” per tutti quei verbi
che normalmente
hanno bisogno
dell'ausiliare “avere” nei tempi composti.
E quindi, dov'è l'errore qui, vi starete
chiedendo. Ebbene,
l'ausiliare per formare i tempi composti
dopo il si impersonale
è sempre “essere”. Poi, il participio
passato varia in base alla tipologia del
verbo in questione. Quindi, per esempio, la
frase di prima è scorretta: non possiamo
dire “Si ha mangiato bene”, ma la versione
corretta della stessa frase sarebbe “Si è
mangiato bene” e in questo caso specifico
stiamo utilizzando il verbo “mangiare”, che
è un verbo transitivo, quindi il
participio passato rimane nella sua
forma base in “o”,
“si è mangiatO”. Quando si è parlato molto,
si è detto sempre qualcosa che sarebbe
stato meglio tacere. E questa questione
ci conduce direttamente all'errore
numero 4.
Se si dice “si è mangiato” o si è detto, si
dirà anche “si è andato”, no? No,
come vi dicevo prima, bisogna sempre
guardare la tipologia del verbo in
questione. Per esempio, al si impersonale,
i verbi che normalmente formano i tempi
composti con il verbo “essere” e cioè
alcuni verbi intransitivi e i verbi
riflessivi, assumono la forma plurale del
participio passato. Quindi no, non
dovremmo dire “si è andato”, ma la forma
corretta è “si è andati” o “si è andate” se
sono solo donne. Così come non si dirà
“Ci si è svegliato”, ma si dirà “ci si è
svegliati”, per quanto riguarda i verbi
riflessivi.
Mamma mia, quante regole! Lo so. Vi ricordo
che ve le spiego tutte quante nel
dettaglio nel video dedicato proprio
alla spiegazione di come si forma e come
si usa il si impersonale. Lo potete
trovare giù nella descrizione. Vi
consiglio vivamente di dargli
un'occhiata quando avrete finito di
guardare questo video, non prima, perché
veramente ne vale la pena. Preparate
anche carta e penna perché vi serviranno
e guardatelo tutte le volte che ne avete
bisogno perché non è facile, diciamolo.
C'è un solo tipo di shock peggiore
rispetto
all'imprevisto: il previsto per il quale
ci si è rifiutati di prepararsi.
Sto usando il verbo al singolare, pensate,
quindi anche l'aggettivo deve essere
singolare. E invece no, la forma corretta
non è “si è ricco” ma “si è ricchi”, con il
verbo singolare e l'aggettivo plurale. O
comunque se si sta parlando di sole
donne “si è ricche”.
In ogni caso, l'aggettivo deve essere
plurale. Ripeto e sottolineo: questo vale
per qualsiasi
aggettivo o sostantivo che segue il si
impersonale, nonostante il verbo sia
coniugato e deve essere coniugato alla
terza persona singolare: si è ricchi, si è
giovani, si è presidenti, e così via.
È facile apparire intelligenti quando si
è belli.
Ce l'abbiamo fatta, ma mettetevi alla
prova e scrivete nei commenti delle
frasi utilizzando il si impersonale. Mi
raccomando, non voglio vedere questi
errori. Spero che anche questo video vi
sia piaciuto, proprio come gli altri
della serie “5 errori con”, che vi ricordo
potete trovare nella descrizione, così
come nella descrizione potete trovare
anche un altro video interessante che in
realtà trovate anche qui in alto nella
card, che è quello sui Savoia. L'ultima
citazione, infatti, che vi ho dato è
proprio quella di un membro della
famiglia Savoia, la famiglia reale
italiana che governava appunto il Bel
Paese prima dell'arrivo della Repubblica.
È un video molto interessante
che in realtà potete utilizzare anche
solo per
praticare un po' il vostro ascolto, lo
potete ascoltare anche quasi come un
podcast mentre state facendo altro, molto
interessante, soprattutto se avete già
visitato o avete intenzione di visitare
la città di Torino. Se invece cercate un
qualsiasi altro argomento di grammatica
o di cultura italiana, potete passare dal
nostro sito LearnAmo.com e non
dimenticate anche di seguire LearnAmo su
Instagram, su Facebook, su Twitter, su
Pinterest, su Tik Tok e su Telegram. Vi
aspetto nel prossimo video! 

WEBVTT
Kind: captions
Language: it
Ciao a tutti e bentornati su LearnAmo.
In questo video vi spiegherò meglio il 
significato e l'uso di alcune parole che
vengono utilizzate dagli italiani per
parlare
dell'altro in senso generale, a seconda
del contesto in cui si è, ma che spesso
sono completamente
sconosciute agli stranieri, oppure loro
non sanno come usarle nel modo giusto.
Un pedone, come suggerisce il nome, è una
persona che cammina, una persona che va a
piedi. Questo termine è utilizzato
soprattutto nel contesto di una città.
Quindi quando si parla, quando si
descrive il traffico cittadino per le
strade. Infatti, proprio secondo il codice
della strada, si definisce pedone
chiunque circoli su una strada senza un
mezzo di trasporto. Non a caso, sempre
appunto nel contesto e nell'ambito della
città e delle strade di una città, si
parla di strisce pedonali: quelle che
permettono ai pedoni di attraversare una
strada; oppure di aree pedonali e cioè
zone, quindi strade, piazze, riservate solo
ai pedoni.
Attenzione a questa parola e alla
differenza con la precedente, anche in
questo caso comunque il nome ci dà
un'idea del significato della parola. Chi
è un passante? È “qualcuno che passa”,
infatti questo termine indica chiunque
passi per una strada, per un certo luogo.
Quindi, ancora lo si utilizza nel
contesto di una città, di una strada, ma
non per parlare del traffico cittadino
in particolare, ma solo per indicare la
gente che, ad un certo momento, si trova a
“passare” attraverso un certo luogo. Per
esempio, se io mi sono persa, sono per
strada, chiedo indicazioni a un passante,
qualcuno che per caso passava di lì. Per
esempio, su YouTube sono molto popolari i
video in cui lo youtuber fa delle
domande ai passanti, appunto gente che
per caso si trovava a camminare, a
passare per quel luogo.
Anche queste due parole possono
rivelarsi molto molto utili, ma spesso
non le si conosce, oppure spesso vengono
confuse tra loro. Facciamo chiarezza:
l'inquilino è una persona che vive in
una casa che ha preso in affitto. Il
coinquilino, invece, è la persona con cui
si condivide una casa. E attenzione,
generalmente, la parola coinquilino
indica degli estranei, quindi non si usa
mai in riferimento alle persone della
propria famiglia. Per esempio, molti
ragazzi che si trasferiscono in un'altra
città per studio o per lavoro, per
risparmiare decidono di dividere la casa,
e quindi anche le spese, con altri
ragazzi, ecco tra loro, loro sono
coinquilini. Ma se una famiglia di
quattro persone vive nella stessa casa,
l'uno con l'altro non si definiscono
coinquilini.
Questo termine si utilizza, invece, nel
contesto di pasti e ristoranti.
Letteralmente significa: chi siede alla
stessa mensa, colui con cui si condivide
la mensa, insomma, in senso generale, fa
riferimento a chi mangia alla stessa
tavola, alla persona con cui si condivide
il pasto. Devo essere sincera, non è un
termine molto utilizzato nella vita di
tutti i giorni, cioè se io vado al
ristorante con i miei amici non dico al
cameriere: “Scusi, i miei commensali
gradirebbero dell'acqua frizzante”. Lo si
usa piuttosto in contesti più formali,
per esempio negli articoli di giornale:
“L'uomo ha avuto un infarto al ristorante:
i suoi commensali hanno chiamato
l'ambulanza”.
Oppure, come spesso accade con le parole
molto formali, che hanno anche un tono
quasi solenne, viene utilizzata in senso
ironico, quindi sì nella vita di tutti i
giorni, ma solo quando vogliamo
far sembrare il nostro tono più solenne.
Se guardate i video di LearnAmo con una
certa frequenza, è molto probabile che
abbiate già incontrato questa parola. La
parola interlocutore si usa
principalmente nel contesto della
comunicazione e indica la persona con
cui si parla, più precisamente, chi prende
parte a un dialogo, una conversazione, una
discussione.
Questo termine molto molto generale
invece, indica una persona
qualsiasi che ha la stessa età di
un'altra. Dunque, io ho 26 anni, tutte le
persone al mondo che hanno 26 anni sono
mie coetanee. Però, in realtà, soprattutto
nei contesti letterari, questo termine si
utilizza anche per indicare qualcuno che
ha vissuto nello stesso periodo di
qualcun altro. Per esempio, i coetanei di
Dante sono tutti gli scrittori e i poeti
vissuti a cavallo tra il 200 e il 300,
che poi è lo stesso periodo in cui è
vissuto anche Dante.
Nel senso generale questa parola è
simile alla precedente ma, in particolare,
omonimo è una persona o una cosa che ha
lo stesso nome di un'altra. Per esempio,
riso e
riso, loro sono omonimi. Tutte le persone
nel mondo che si chiamano
Graziana sono mie omonime. Fatemi sapere
nei commenti, conoscete una persona che
si chiama proprio come me, Graziana? Sono
molto curiosa.
Adesso fate molta molta attenzione a
questa parola, perché potrebbe tornarvi
utile in moltissime situazioni, anche
quando sarete in Italia, quando starete
facendo una conversazione con qualcuno.
Veramente, questa parola è un salvavita e
la si utilizza soprattutto nel contesto
del lavoro. Un addetto è una persona a
cui è stato assegnato un compito
specifico, che deve svolgere una funzione
specifica, e questo compito, questa sua
funzione è espressa dopo la parola
addetto, ed è introdotta dalla preposizione
“a”,
addetto a qualcosa, compito, funzione. Mi
spiego meglio con degli esempi: l'addetto
alle pulizie è la persona che si occupa
delle pulizie in una casa privata o in
un ufficio o in un albergo. L'addetto
alle pubbliche relazioni è la persona
che si occupa di gestire e promuovere le
relazioni di una azienda con il pubblico.
Insomma, io dico sempre ai miei studenti
che questa parola è utilissima, perché
ogni volta che avete bisogno di parlare
del lavoro di qualcuno, ma proprio non
vi viene la parola, per esempio, per il
suo lavoro, potete usare “addetto a” più il
nome della cosa di cui quella persona si
occupa. Per esempio, volete raccontare a
qualcuno che quando siete andati al
negozio
il metal detector ha cominciato a
suonare e quindi la persona che è
generalmente fuori dal negozio, e che si
occupa di mantenere e garantire la
sicurezza del negozio stesso, affinché
non ci siano furti o rapine,
ha controllato la vostra borsa. Ecco come
riassumere il ruolo di quella persona in
poche parole? Addetto alla sicurezza. “Ah
sono andata in un negozio, il metal detector
ha suonato e l'addetto alla sicurezza
ha controllato la mia borsa. Che vergogna!”
Ma davvero, va benissimo con qualsiasi
cosa. Non so, l’addetto ai lavori, l'addetto
alla dogana, l'addetto alle
vendite, e così via. Fidatevi, imparate
questa parola perché potrebbe veramente
servirvi, anche perché poi mostra una
certa competenza in italiano, perché non
è una parola che tutti gli stranieri
conoscono.
Questa parola, invece, si utilizza
soprattutto in un contesto giuridico,
legale. Un testimone è una persona che ha
assistito a un fatto o sa in che modo si
è svolto, e quindi può raccontare, appunto,
come sono andati i fatti, e può riferire
chi è il colpevole, il responsabile. Per
esempio, i testimoni vengono chiamati
durante un processo, devono giurare di
dire la verità e devono raccontare
quello che sanno a proposito del caso.
Anche nel caso di un matrimonio, o di
altri atti ufficiali, sono necessari dei
testimoni che attestino la validità e la
correttezza dell'atto.
Prossimo è ovviamente un aggettivo, che
forse avete imparato all'inizio del
vostro percorso di apprendimento
dell'italiano, è una delle prime parole
che si imparano: l'anno prossimo, il mese
prossimo, e fin qui tutto giusto. Però
dovete sapere che “prossimo” può anche
essere usato come un sostantivo, e in
questo caso il suo significato è
semplicemente “l'altro”, la persona che è
accanto a me, non necessariamente proprio
fisicamente accanto a me, ma che mi sta
vicino anche in senso più generale.
Questa parola, però, è utilizzata più
spesso in un contesto religioso, infatti,
il suo uso è stato molto molto
influenzato dalla religione cristiana, e
la sua visione di prossimo come “ogni
uomo rispetto a un altro uomo” che
bisogna aiutare e perdonare. E la
ragione è perché, proprio nei libri
ufficiali sacri della religione
cristiana, l'altro viene descritto come
“prossimo”, quindi è rimasta questa parola
soprattutto in questo contesto. E da qui
sono nate alcune espressioni, utilizzate
principalmente in contesti religiosi,
anche se non soltanto. Come: “Ama il
prossimo tuo come te stesso”, “Aiuta il
prossimo”, e così via. Avete imparato
qualcosa di nuovo oggi? Io spero di sì, ma
prima di andare via, restate là, perché
adesso ho preparato per voi un esercizio
per mettere alla prova tutto quello che
avete imparato e appreso in questo
video. Vi lascerò 10 frasi con degli
spazi bianchi, voi dovrete inserire in
ogni spazio bianco una delle parole che
vi ho presentato
nel video. Le soluzioni saranno, come
sempre, alla fine del video. Siete pronti?
ragioni per trasferirvi in Italia, potete
guardare il video dedicato proprio a
tutti i pro e i contro, secondo me, del
vivere in Italia. Sarei molto contenta di
sapere la vostra opinione a riguardo.
Come sempre, potete trovare il video qui
in alto nella card o giù nella
descrizione. E invece, se cercate un
qualsiasi altro argomento di grammatica,
di cultura italiana, potete passare dal
nostro sito learnamo.com, e non
dimenticate di seguire LearnAmo anche su
Instagram, su Facebook, su Twitter, su
Pinterest, su TikTok e su Telegram. E se
il video vi è piaciuto, lasciate un mi
piace, ci aiuta moltissimo, e iscrivetevi
al canale se ancora non lo avete fatto.
Io vi saluto e vi aspetto prestissimo
con un nuovo video. 

WEBVTT
Kind: captions
Language: it
Ciao a tutti e bentornati su LearnAmo. 
"Gridare", "sgridare", "terreno",
"terrestre", 
"supportare",
"sopportare". A proposito di queste parole,
ricevo spesso delle domande, del tipo "Ma
queste due parole sono completamente
sinonimiche oppure hanno delle
differenze? Perché a me sembrano uguali."
Infatti, in italiano ci sono delle parole
apparentemente
simili, sia per aspetto sia per
significato, che, proprio per questo,
possono trarre in inganno, perché può
sembrare che si usino in maniera
intercambiabile, ma non è così, perché in
realtà ci sono delle differenze. Quindi,
oggi andremo a chiarire tutti quei dubbi
riguardo proprio queste coppie di parole
problematiche.
Cominciamo con una coppia di parole che
crea confusione per il significato e non
per l'aspetto:
"spettare" e
"meritarsi".
Molti stranieri li confondono, ma
facciamo subito chiarezza.
"Spettare" significa che una mansione, un
compito è
competenza di qualcuno in particolare,
che quella persona e solo quella persona
deve compierlo, perché è un suo dovere
per nascita o per lavoro o per contesto
sociale e così via.
"Spettare", attenzione, si coniuga proprio
come "piacere", quindi il soggetto è il
compito che si deve svolgere, mentre la
persona che lo deve svolgere è il
complemento
indiretto, introdotto dalla preposizione
"a", ma mi spiego meglio con degli esempi.
La decisione sulla nuova autostrada
spetta al sindaco e a nessun altro.
Spettava a lei capire cosa fare della
sua vita.
"L'educazione dei figli è sempre spettata
alla famiglia." Però "spettare" ha anche un
altro significato e cioè indica qualcosa
che è
dovuto a qualcuno, semplicemente perché
questa persona ne ha diritto.
Quindi, nel primo caso si trattava di un
dovere quasi, che la persona doveva
compiere, qui invece è qualcosa di cui la
persona ha diritto.
Ora che abbiamo venduto la nostra
compagnia,
mi devi dare la parte di denaro che mi
spetta!
"Meritarsi", invece, ha un significato
diverso, perché significa: possedere o
ottenere i requisiti e le
caratteristiche
necessarie per
ricevere un determinato trattamento, che
può essere sia positivo sia negativo.
Cioè, tu hai delle determinate
caratteristiche che ti consentono di
avere una determinata cosa, buona o
brutta.
Insomma, tu ne hai il "merito", non dipende
dal tuo lavoro, dal contesto sociale, ma
soltanto dalle tue caratteristiche.
Dopo un anno di duro lavoro, mi merito
una bella vacanza.
Ti sei comportato male con Luca e lui
ora non ti parla più:
te lo sei meritato!
Si meriterebbe una bella punizione per
il modo sgarbato con cui ha risposto ai
suoi genitori!
Passiamo, invece, a
"terreno" e
"terrestre".
La parola "terreno" si riferisce a ciò che
riguarda la terra come luogo di
passaggio,
opposto al cielo, che è invece il luogo
dell'eternità,
quindi un contesto un po' più religioso.
Quindi, "terreno" sottolinea i caratteri di
mondanità, di
provvisorietà di qualcosa, cioè del nome
a cui si riferisce, che appartiene alla
vita concreta e non a quella dopo la
morte. Per esempio: Luca è un materialista:
è troppo legato ai beni terreni.
Il cibo è uno dei più gradevoli piaceri
terreni.
"Terrestre", invece, si riferisce alla Terra
in senso
geofisico, come un pianeta. Cioè significa
che una determinata cosa, il nome a cui
si riferisce, riguarda o in qualche modo
è legata al pianeta Terra. "Oggi a scuola
abbiamo studiato i movimenti di
rotazione terrestre."
La superficie terrestre
corrisponde a poco più di
510 milioni di chilometri quadrati.
"Spaccare" o
"spaccarsi".
"Spaccare" significa rompere qualcosa,
spesso con un colpo violento e preciso,
deciso.
Francesco sta usando l'ascia per spaccare
la legna.
Se non la smette di provocarmi, gli
spacco la faccia.
Ok, in quest'ultimo senso il significato
è figurato,
si spera. Ma, attenzione a
"spaccarsi": può essere usato sempre con il
significato di "rompere", ma solo quando
nessuno è il colpevole, quando nessuno lo
ha fatto, ma la cosa si è
frantumata da sé. "Il partito si sta
spaccando a causa della divergenza di
opinioni."
Il quadro è caduto a causa del vento e
si è spaccato in mille pezzi.
Però, attenzione attenzione, perché
nell'italiano più colloquiale e
informale
il verbo "spaccarsi" ha anche un
significato
abbastanza diverso, che spesso crea
confusione agli stranieri.
"Spaccarsi",
infatti, significa lavorare troppo,
impegnarsi
tantissimo, a tal punto che quasi finiamo
per "rompere" noi stessi.
Mi sono spaccata tutta la notte per
riuscire a finire il progetto, ma i
clienti lo hanno criticato dall'inizio
alla fine! Che sfiga!
Laura ha diritto a una promozione perché
si spacca più di tutti i suoi colleghi
in ufficio!
"Ingaggiare" o
"assumere".
Questi due verbi partono da un
significato comune, infatti sia
"ingaggiare" sia "assumere" indicano:
prendere qualcuno alle proprie
dipendenze
con un compenso economico.
Tuttavia, c'è una differenza d'uso tra i
due verbi, perché "ingaggiare" viene
utilizzato più spesso nello sport o
nello spettacolo,
mentre "assumere" viene utilizzato più
frequentemente negli altri contesti
lavorativi
(aziende, uffici, negozi, ristoranti e così
via.) Per esempio: Il Milan proverà a
ingaggiare nuovi calciatori quest'estate.
Per il suo compleanno,
Marco ha ingaggiato un DJ molto famoso!
Ma,
"Ultimamente la ditta per la quale lavoro
ha assunto nuovi impiegati."
Se continuiamo a lavorare con la Polonia,
dovremo assumere una persona che parli
molto bene il polacco!
"Supportare" o "sopportare".
Attenzione qui, perché la differenza è
notevole.
Infatti, "supportare" è un verbo molto
positivo, perché indica: aiutare qualcuno,
sostenerlo, anche nel senso di "dare
conforto,
incoraggiamento". "Sara è la mia migliore
amica., mi è sempre stata vicina e mi ha
supportata anche nei momenti più
difficili."
"Sopportare", invece, ha un significato con
una sfumatura
negativa, perché significa:
tollerare, più o meno con pazienza, una
situazione difficile,
spiacevole,
oppure una persona
particolarmente
fastidiosa.
Non sopporto il freddo! Ma quando arriva
l'estate?
Non so per quanto tempo ancora riuscirò
a sopportare Marco: è troppo infantile!
"Gridare" o
"sgridare".
Anche qui la differenza di significato è
notevole, perché di "gridare" significa:
urlare,
strillare, cioè alzare di molto il tono
della propria voce.
Giulia era molto arrabbiata e ha gridato
così forte che l'ha sentita tutto il
vicinato!
Mentre, "sgridare" significa:
rimproverare qualcuno, perché ha commesso
un errore o perché ha avuto un
atteggiamento, un comportamento sbagliato.
La mamma ha sgridato il bambino perché
stava attraversando da solo una strada
molto trafficata.
Attenzione, invece, a queste espressioni
con la parola "giro". "Fare un giro", "portare in
giro" o "prendere in giro"?
Anche queste vengono spesso confuse tra
loro. Ma, "fare un giro" significa: fare una
passeggiata,
camminare, camminare per una città,
camminare per un parco, in un qualsiasi
luogo, insomma. "Oggi io e Lucia abbiamo
fatto un giro in centro e abbiamo
comprato molti vestiti nuovi."
"Portare in giro", invece,
significa: accompagnare
qualcuno a fare una passeggiata
o comunque accompagnare una persona a
fare delle commissioni.
"Portare in giro" viene spesso utilizzato,
anche in questo caso, per indicare una
camminata, quindi andare a piedi, ma è
anche possibile
utilizzarlo se si sta parlando di un
mezzo di trasporto.
Quando Marco verrà a trovarci, lo
porteremo in giro per la città e gli
faremo vedere tutti i luoghi più
interessanti.
Mio fratello porta sempre in giro in
macchina mio nonno quando lui deve
sbrigare delle faccende importanti.
"Prendere in giro", invece, ha un
significato completamente diverso,
perché "prendere in giro qualcuno"
significa:
deriderlo,
offenderlo con delle battute
più o meno simpatiche, più o meno leggere,
ma in ogni caso,
offensive. Ad esempio si può prendere in
giro qualcuno per il suo aspetto fisico
o per una sua determinata caratteristica
di carattere. Ma "prendere in giro" si usa
anche nel senso di: raggirare qualcuno,
illuderlo con delle menzogne, delle false
promesse.
"Quei due ci hanno preso in giro.
Pensavamo davvero che fossero degli
avvocati e invece erano solo dei
truffatori." E poi abbiamo
"dirigere" o
"dirigersi". Anche qui, due parole molto
simili nell'aspetto, ma dal significato
molto diverso. Perché "dirigere" significa:
essere a capo di qualcosa,
guidare dal punto di vista tecnico o
amministrativo
(dirigere un'orchestra,
dirigere un'azienda).
Stefano dirige l'azienda di famiglia da
più di 10 anni.
"Dirigersi", invece,
significa: muoversi, spostarsi verso una
determinata posizione, a piedi o con un
mezzo.
Insomma, è praticamente un sinonimo di
"andare", solo che è utilizzato più spesso
in contesti
formali. "Non appena la cerimonia è finita,
ci siamo diretti alla sala ricevimenti
per festeggiare gli sposi."
E questo era tutto per questo video, io
spero vivamente di esservi stata d'aiuto,
spero che adesso non abbiate più dubbi
su queste coppie di parole, perché so
molto bene che possono creare tanta,
tanta confusione. Vuoi sostenere noi il
nostro lavoro? Puoi farlo con una piccola
donazione cliccando sul bottone con il
cuoricino qui su Youtube oppure sul link
che trovi in descrizione. Ogni contributo
ci sarà di grande aiuto,
grazie! Ho una sfida per voi:
mi piacerebbe che ognuno di voi scrivesse
nei commenti
una frase
utilizzando entrambe le parole nel modo
giusto,
entrambe le parole nella stessa frase,
vediamo quanti di voi ci riescono! Ma in
italiano ci sono tante parole che creano
confusione, per esempio, quelle che
rimangono
invariabili al plurale o che comunque
hanno un plurale un po' particolare, ma vi
parlo di tutte queste parole in un altro
video che vi consiglio vivamente di
guardare per
togliervi
definitivamente tutti i dubbi sulle
parole italiane e, come sempre, potete
trovare questo utilissimo video qui in
alto nella card o giù nella descrizione.
Non dimenticate, inoltre, di iscrivervi al
canale, se ancora non lo avete fatto, e
lasciare un bel "mi piace" se il video vi è
stato utile e condividetelo con tutte le
persone che hanno ancora dei dubbi su
queste parole. Non dimenticate, inoltre, di
passare dal nostro sito learnamo.com
se cercate un qualsiasi altro
argomento di grammatica o di cultura
italiana e di seguire LearnAmo
su Instagram, su Facebook, su Twitter, su
Pinterest, su TikTok e su Telegram per
tutti gli altri contenuti che
pubblichiamo lì. Altrimenti, io vi aspetto
prestissimo in un nuovo video!

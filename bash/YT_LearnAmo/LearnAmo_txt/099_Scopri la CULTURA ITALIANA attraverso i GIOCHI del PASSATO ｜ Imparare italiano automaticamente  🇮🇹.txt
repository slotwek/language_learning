WEBVTT
Kind: captions
Language: it
Ciao a tutti e bentornati su LearnAmo.
Ho da poco finito di guardare la serie di 
Netflix "Squid Game", probabilmente molti
di voi l'avranno anche guardata. In ogni 
caso, mi ha dato l'ispirazione per il
tema di questo video e cioè i giochi per 
i bambini, i ragazzi.
Infatti, questo è un po' il tema della
serie TV, perché ho pensato che quei
giochi un po'
tradizionali che i bambini e i ragazzi
fanno insieme
appartengono un po' alla cultura di un
Paese e quindi potrebbe essere
interessante per voi sapere quali sono
questi giochi tipici della cultura
italiana. Restate là!
"Nascondino". Questo è veramente un
classico e io penso che esista anche
nelle vostre culture, fatemelo sapere nei
commenti.
Le regole di questo gioco sono poche,
immediate e semplici. Servono almeno due
giocatori, ma se si è in più diventa più
divertente. Tra i giocatori, se ne sceglie
uno che dovrà fare la conta e tutti gli
altri, invece, dovranno
nascondersi. Chi fa la conta deve
mettersi con gli occhi chiusi contro un
muro o un albero e deve contare fino a
dieci o fino a 30 e in questo intervallo
di tempo gli altri dovranno
nascondersi. Il compito di chi fa la
conta è quello di riuscire a trovare gli
altri giocatori, quindi finita la conta,
si mette alla ricerca, non appena ne
trova uno, deve correre al punto della
conta e gridare "tana per... (nome del
giocatore che ha trovato)". Il gioco
termina quando tutti i nascosti sono stati
trovati, in quel caso vince il cercatore,
ma è anche possibile che uno dei
nascosti
durante il gioco corra più velocemente
del cercatore e arrivato al punto di
conta, gridi "tana libera tutti!",
con questo salva l'intero gruppo dei
nascosti e il gioco ricomincia da capo.
"Mosca cieca".
Anche questo è un altro grande classico,
ma per giocarci è necessario un piccolo
gruppo di persone.
Uno dei giocatori, poi, deve essere
bendato, quindi da cieco dovrà
afferrare, o meglio cercare di afferrare,
i suoi compagni, procedendo a tentoni,
cioè senza davvero sapere dove sta
andando. Ogni giocatore che viene toccato
dalla mosca, cioè dal bendato, deve
abbandonare il gioco, se, invece, uno dei
giocatori tocca la mosca, deve prendere
il suo posto. Il gioco termina quando
tutti i giocatori sono stati afferrati.
"Strega comanda colore". Questo era uno
dei miei preferiti, nonché uno dei più
divertenti.
Anche in questo caso è necessario un
piccolo gruppetto di giocatori e tra
questi se ne sceglie uno che sarà la
strega. È proprio la strega a cominciare
il gioco, dicendo la frase "Strega comanda
color..." e sceglie un colore. "Strega comanda
color... giallo", "Strega comanda color...
marrone" e così via. Non appena la strega
ha fatto questo, tutti gli altri
giocatori devono correre e cercare di
toccare qualcosa che sia proprio del
colore scelto dalla strega.
Tutto questo, nel minor tempo possibile
per evitare di essere
catturati, già. Perché la strega non
rimane ferma, ma deve cercare di
catturare,
toccando, un giocatore prima che questo
possa toccare il colore.
"Lupo mangia frutta". A questo sinceramente
non ho mai giocato, ma è molto simile al
precedente.
Serve, ancora una volta, un gruppo di
giocatori e tra questi se ne sceglie uno
che sarà il lupo. Tutti gli altri, invece,
dovranno mettersi in fila davanti a lui
e dovranno pensare a un frutto. Il lupo
comincerà a menzionare un frutto alla
volta. Non appena il lupo menziona il
frutto scelto da ogni giocatore,
questo giocatore dovrà correre verso un
punto prescelto per mettersi in salvo
dal lupo, che vuole "afferrarlo per
mangiarlo". Se riesce a mettersi in salvo,
vince, altrimenti se il lupo lo tocca
prima che possa mettersi in salvo, sarà
questo giocatore
il lupo nel turno successivo.
La "campana". A questo ho giocato veramente
tante volte. E non soltanto io, perché
questo è tra i giochi più antichi e
diffusi al mondo, fatemi sapere nei
commenti se anche voi avete giocato
almeno una volta nella vita alla campana.
Per questo gioco è necessario un luogo
all'esterno, perché bisogna disegnare
sull'asfalto 10 caselle numerate,
generalmente con un gessetto. A turno
ogni giocatore deve lanciare un
sassolino nella prima casella. Se il
sassolino va fuori dal riquadro, il
giocatore perde il turno e si passa al
giocatore
successivo, se invece il sassolino rimane
dentro il riquadro, il giocatore può
proseguire e dovrà proseguire saltando
su un piede sulle caselle singole e
saltando con due piedi sulle caselle che
sono in coppia. Dovrà fare l'intero
percorso e poi tornare indietro. Se
inciampa, cade o tocca ai bordi dei
riquadri, perde il suo turno e tocca al
giocatore successivo.
Altrimenti, potrà proseguire il suo turno
lanciando il sassolino sul secondo
riquadro e così via. Vince chi per primo
riesce a far toccare al proprio sasso
tutti i riquadri e quindi riesce a fare
il percorso
avanti e indietro per tutti i riquadri.
"Un, due, tre... Stella!"
Chi ha visto "Squid Game" sa benissimo di
che cosa sto parlando.
Certo, ovviamente il gioco per i bambini
è meno brutale di quello della serie TV.
In ogni caso, c'è un dibattito sul nome,
perché, appunto, è molto comune la
versione "Un, due, tre... Stella!", ma
sembrerebbe che il nome corretto del
gioco sia "Un, due, tre... Stai là!", il che avrebbe
senso, viste le regole del gioco. Servono
almeno 4 giocatori, di cui uno deve
distanziarsi dagli altri e deve dar loro
le spalle.
Questi dovrà pronunciare "Un.. due... tre...
Stella!" e non appena dice "stella" dovrà
voltarsi di scatto.
Intanto, i giocatori alle sue spalle, che
sono a qualche metro di distanza,
dovranno avanzare e restare immobili in
qualunque posizione siano non appena il
giocatore alla conta si gira.
Se si muovono, saranno squalificati.
Vincerà, invece, chi per primo raggiungerà il
posto della conta senza essersi mosso.
"Braccio di ferro". Questo è sicuramente
tra i preferiti dei ragazzi, soprattutto,
e dovete sapere che è praticato anche a
livello agonistico.
Si tratta di un gioco di forza tra due
sfidanti. Questi si dispongono ai lati
opposti di un tavolo, dovranno poggiare i
gomiti sul tavolo e dovranno afferrare
la mano dell'avversario.
Vince chi per primo riesce a spingere il
dorso
della mano dell'avversario
sul tavolino, senza sollevare il gomito.
"Il gioco delle sedie". Non ho mai
conosciuto un gioco che abbia fatto
litigare più di questo, davvero. È uno dei
preferiti dei bambini, però. Per giocare a
questo gioco serve qualche strumento ma
niente di così complesso. Serve, insomma,
della musica: radio, stereo, mp3,
cellulare. Serve poi un gruppetto di
giocatori,
più si è, più il gioco diventa
interessante. E poi, ovviamente, servono
delle sedie, pari al numero dei giocatori
meno 1 e disposte a cerchio verso
l'esterno.
Cosa si fa, quindi. I giocatori dovranno
procedere
camminando intorno alle sedie, in fila.
Quindi, si fa partire la musica e loro
cominciano a girare intorno alle sedie.
Serve, ovviamente, qualcuno vicino alla
musica, perché a un certo punto questa
dovrà essere messa in pausa. E quando
questo succede, ogni giocatore dovrà
immediatamente sedersi su una sedia, chi
resta in piedi deve abbandonare il gioco.
Quindi il gioco ricomincia, ma si dovrà
togliere un'altra sedia e si prosegue
così. Vince chi riesce a guadagnarsi
l'ultima sedia rimasta, quando i
giocatori sono soltanto due. Sembra un
gioco da niente, ma credetemi, si litiga
molto facilmente.
E infine, ma non per questo meno
importante, "il gioco della bottiglia".
Questo, però, devo dire è più comune tra
gli adolescenti piuttosto che tra i
bambini. I giocatori devono sistemarsi in
cerchio e mettere al centro una
bottiglia vuota. Si sceglie, quindi, il
primo giocatore che farà ruotare la
bottiglia. Questo giocatore prima di
farla ruotare deve scegliere la posta in
gioco, generalmente un bacio, una carezza,
uno schiaffo, un pizzico o, nella sua
variante, "obbligo o verità?".
Quindi farà ruotare la bottiglia e la
persona verso cui punta il collo della
bottiglia
quando questa si ferma riceverà la posta
in gioco.
Fatto questo, sarà quella persona a sua
volta a far ruotare la bottiglia nel
prossimo turno e, quindi, a scegliere la
posta in gioco.
Conoscevate questo gioco? E soprattutto,
li conoscevate tutti?
Fatemelo sapere nei commenti,
ma fatemi sapere anche come si chiamano
questi giochi nelle vostre lingue perché
sono sicura che i nomi siano un po'
differenti.
Fatemi sapere anche qual è il vostro
preferito,
il mio lo volete sapere? Mi piacciono
quasi tutti, ma il mio preferito è "Un, due,
tre... Stella!" proprio perché sono pigra, non
amo molto correre, non amo molto
litigare.
Ora, se invece volete saperne di più
sulla cultura italiana,
dovreste assolutamente guardare il video
sul Decameron, che è veramente una pietra
miliare della letteratura italiana.
Come sempre, lo trovate qui in alto nella
card o giù nella descrizione. Vi
consiglio di dargli un'occhiata anche
perché da leggere non è così semplice, ma
viene citato spesso anche in scherzi,
battute, anche in conversazioni
quotidiane,
quindi, se non avete intenzione di
leggere il libro, almeno secondo me è
importante conoscere il riassunto del
libro e quindi sapere di che cosa si sta
parlando.
Altrimenti, se cercate un qualsiasi altro
argomento di grammatica o di cultura
italiana, potete passare dal nostro sito
learnamo.com e non dimenticate,
per tutti gli altri contenuti, di seguire 
Learnamo su Instagram, su Facebook, su Twitter,
su Pinterest, su TikTok e su Telegram. Se
il video vi è piaciuto, lasciate un bel
"mi piace" e iscrivetevi al canale. E con
questo è tutto, io vi saluto, vi aspetto
prestissimo in un nuovo video! 

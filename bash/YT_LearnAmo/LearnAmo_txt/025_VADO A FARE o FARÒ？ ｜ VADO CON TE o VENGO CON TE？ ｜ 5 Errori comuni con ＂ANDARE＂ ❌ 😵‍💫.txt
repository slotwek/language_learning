WEBVTT
Kind: captions
Language: it
Ciao a tutti e bentornati su LearnAmo! In
questo video vedremo cinque tra i dubbi
e gli errori più diffusi per quanto
riguarda uno dei verbi più comuni della
lingua italiana: il verbo ANDARE. E no, non
si tratta di errori da
principianti! Il verbo ANDARE significa
"recarsi, dirigersi verso un luogo" e
questo lo sappiamo tutti. Ma quali sono i
suoi usi più particolari e che creano
più confusione tra gli stranieri che
stanno imparando l'italiano? Scopriamoli
insieme! Un errore abbastanza comune è
quello di confondere il verbo ANDARE con
il verbo VENIRE, in quanto entrambi
indicano uno spostamento verso un luogo,
ma non sono sinonimi e di conseguenza
non sono
intercambiabili. La
differenza sta nel punto di vista...
Vediamo perché: il verbo ANDARE indica
uno
spostamento verso un luogo o una persona
che sono lontani rispetto al luogo dov'è
la persona che parla o la persona con
cui si parla.
Invece VENIRE significa spostarsi o nel
luogo in cui si trova la persona che sta
parlando o nel luogo in cui si trova la
persona con cui si parla o verso dove
una delle persone sta andando. Lo so, lo
so, la teoria crea sempre un po' di
confusione ma vediamo meglio cosa si
intende con degli esempi. Cominciamo con
il verbo ANDARE: "Vado al ristorante
stasera perché non ho voglia di cucinare".
Quindi: mio spostamento verso un luogo
diverso da quello in cui mi trovo e da
quello in cui si trova la persona a cui
lo sto dicendo. "Andremo da Ludovica per
festeggiare il suo compleanno", stessa
cosa, significa che la casa di Ludovica è
lontana rispetto a dove io sono (io
persona che sta parlando)
ma è anche lontana rispetto a dove la
persona a cui lo sto dicendo si trova in
questo momento. Vediamo invece cosa
succede con VENIRE: "Vieni a casa mia
stasera: possiamo guardare la partita e
mangiare una pizza". In questo caso VENIRE
indica lo
spostamento verso il luogo dove si trova
la persona che sta
parlando, "Posso venire un attimo da te? Ho
bisogno di parlarti". In questo caso lo
spostamento è verso il luogo dove si
trova la persona con cui si sta parlando.
"Vieni anche tu alla festa di stasera?
Sarà sulla spiaggia quindi ci
divertiremo un sacco!". In questo caso lo
spostamento è verso un luogo in cui sta
andando una delle persone in questione,
uno degli
interlocutori: "io" in questo caso.
Il verbo ANDARE può essere utilizzato in
alcuni casi seguito dal participio
passato di un altro verbo. Questa
costruzione assume una forma passiva e
un senso del dovere, quindi qualcosa che
deve essere fatto. Per esempio: "Se il
computer non funziona più, va cambiato". Va
cambiato significa: deve essere
cambiato. "Le cose che si cominciano vanno
finite" (devono essere finite) "Gli ospiti
della camera 17 vanno svegliati alle 6
domani mattina", vanno svegliati, cioè
devono essere
svegliati. Il verbo ANDARE però si può
anche utilizzare in una struttura che
possiamo definire progressiva, in questo
caso è seguito dal gerundio di un altro
verbo e c'è un significato sottinteso di
"ripetutamente" "via via" "continuamente".
Indica perciò un'azione che non si
svolge in un momento specifico, ma che è
già iniziata nel passato, che si sta
protraendo nel presente e che continuerà
anche nel futuro. Vediamo alcuni esempi: "A
volte mi chiedo proprio cosa tu vada
cercando nella vita", nel passato, nel
presente e probabilmente anche nel
futuro. "Ci sono due persone che vanno
domandando informazioni sul tuo conto, le
conosci?" "Sono anni che vado ripetendo la
stessa cosa: non devi mai prestare soldi
ai
conoscenti". Sei andato sul sito di un
programma italiano per vederlo ma le
georestrizioni te lo impediscono? Se è
questo il caso, allora c'è solo una cosa
che va fatta: utilizzare una VPN (come
NordVPN, lo sponsor di questo video). Una
VPN è uno strumento eccezionale per
chiunque studi una lingua straniera e
NordVPN va offrendo sempre più vantaggi
ai suoi abbonati; oltre a fornire
protezione ai dispositivi da possibili
attacchi di pirati informatici o malware,
consente anche di aggirare le
restrizioni geografiche e accedere ai
contenuti degli altri Paesi del mondo
incluso quello di cui stai studiando la
lingua. Spesso infatti siti come quelli
di streaming dei canali televisivi delle
stazioni radio o dei giornali online sono
disponibili solo nel Paese d'origine.
Ecco perché una VPN diventa fondamentale:
ottenere e utilizzare NordVPN è
facilissimo. Richiede solo pochi semplici
passi: basta scegliere l'offerta di
NordVPN che meglio si adatta alle tue
esigenze, creare un account, avviare il
programma e selezionare il Paese in cui
vorresti virtualmente trovarti, come ad
esempio l'Italia se stai imparando
l'italiano. Da quel momento in poi avrai
accesso a tutti i contenuti disponibili
per gli italiani, interessante vero?
Inoltre utilizzando il codice coupon
LEARNAMO e cliccando sul link fornito
in descrizione potrai usufruire
dell'offerta migliore disponibile al
momento, che spesso include alcuni mesi
gratuiti e uno sconto sul prezzo,
pertanto non hai motivo di preoccuparti
se stai guardando questo video mesi o
anni dopo la sua pubblicazione. I
vantaggi rimangono garantiti. Cosa stai
aspettando? L'immersione totale nella
lingua e nella cultura rappresenta il
miglior modo per apprendere una lingua
straniera nella tua vita quotidiana:
approfitta del Black Friday e di uno
sconto esclusivo sui pacchetti di
NordVPN e goditi questo straordinario
aiuto per il tuo studio delle lingue
straniere! Clicca sul link in descrizione
e inizia a usare
NordVPN. Se la propria madrelingua è
l'inglese o lo spagnolo si potrebbe
pensare che anche in italiano la forma
"andare a fare qualcosa" sia una forma per
esprimere il futuro, ma non è così! In
italiano, non posso dire "vado a fare
qualcosa" se devo descrivere un'azione
che succederà nel futuro. Per esempio la
frase: "Non posso uscire più tardi perché
vado a preparare una torta" è sbagliata.
La forma corretta sarebbe: "Non posso
uscire più tardi perché preparo o
preparerò una torta" (nel futuro). Questo
significa che la forma "andare a +
infinito" non esiste in italiano? No, non
significa questo, perché la forma esiste
ma indica una cosa un po' diversa, indica
che ci si sta spostando
fisicamente verso un luogo diverso da
quello in cui ci si trova per fare una
determinata cosa, in questo preciso
momento o nel breve futuro. Per esempio
"Esco un attimo, vado a fare la spesa", la
sfumatura qui non è nel futuro, ma è una
sfumatura di movimento, spostamento verso
un luogo: il supermercato. "Vado a fare una
doccia, se squilla il telefono, rispondi tu
per favore!". Anche qui la sfumatura non è
il futuro, ma il mio spostamento verso un
altro luogo, verso il bagno. "Stiamo
andando a fare l'esame di inglese,
auguraci buona fortuna!" Stessa cosa,
dobbiamo lasciare il nostro posto
attuale, per esempio la nostra casa,
perché dobbiamo andare verso il luogo in
cui faremo
l'esame. Il verbo ANDARE però, siccome è
molto molto comune nella lingua italiana,
è anche utilizzato in diverse
espressioni idiomatiche, ecco le più
utilizzate, le più frequenti! "Andare
d'accordo con qualcuno" si dice in genere
di due o più persone che sono in armonia,
che hanno un buon rapporto, una buona
intesa. Per esempio: Mattia va d'accordo
con tutti, è un ragazzo molto socievole.
"Andare matti per qualcosa" significa
adorare qualcosa, avere una grande
passione per qualcosa: Carolina va matta
per il cioccolato, ne mangia un po' ogni
giorno. "Andare a gonfie vele" significa
andare molto bene, nel migliore dei modi:
Il nuovo ristorante di Matilde va a
gonfie vele, è sempre pieno. "Andare sul
sicuro" significa non rischiare, fare
qualcosa di cui si è certi: Per andare
sul sicuro, metti in valigia anche dei
vestiti pesanti, nel caso in cui faccia
freddo. "Andare a rotoli" significa
andare male, in rovina: Il mio colloquio
di lavoro è andato a rotoli perché ero
troppo tesa. "Andare a ruba", detto di un
prodotto, significa essere venduto in
pochissimo tempo: Se vuoi il nuovo
vestito di quello stilista, ti consiglio
di comprarlo oggi perché sta andando a
ruba e probabilmente domani sarà già
esaurito. "Andare in onda", detto di un
programma, significa essere trasmesso in
televisione o alla radio: Il nuovo
programma di quel comico molto famoso
andrà in onda stasera alle 21 su Rai 1.
"Andarne di qualcosa" significa essere
in gioco, essere in pericolo: Allaccia
sempre la cintura di sicurezza, ne va
della tua vita! "Andare a male" significa
deteriorarsi, si utilizza soprattutto per
il cibo che non è più buono da mangiare:
Se lasci il pesce fuori dal frigo andrà a
male! Bene, [...] spero che
questo video vi possa aiutare a
fare meno errori con l'utilizzo del
verbo ANDARE. Quale altro verbo vi crea
dubbi? Fatemelo sapere nei commenti,
magari posso realizzare un video anche
per altri verbi. Se invece avete ancora
dei dubbi sull'uso di una parola ancora
molto molto comune nella lingua italiana,
QUALCOSA, non dimenticate di guardare il
video dedicato proprio a questa
parola, apparentemente facile e semplice
ma che nasconde degli inganni di tanto
in tanto. E lo potete trovare come sempre
qui in alto nella card o giù in
descrizione, non dimenticate poi di
lasciare un bel Mi Piace al video se vi
è piaciuto e iscrivervi al canale. Ancora,
se invece cercate un qualsiasi altro
argomento di grammatica o di cultura
italiana, potete passare dal nostro sito
learnamo.com e seguirci anche su
Instagram su Facebook su Twitter su
Pinterest su TikTok e su Telegram per
tutti gli altri contenuti. Vi aspetto nel
prossimo
video!

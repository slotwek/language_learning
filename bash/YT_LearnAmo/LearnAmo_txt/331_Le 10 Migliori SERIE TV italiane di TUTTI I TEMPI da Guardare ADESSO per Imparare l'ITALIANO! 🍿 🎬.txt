WEBVTT
Kind: captions
Language: it
"Montalbano",
"Gomorra",
"Suburra"... si, ok tutti conosciamo queste famosissime serie TV
Italiane ma.. non esistono solo quelle, lo sapevate?
In questo video, infatti, voglio parlarvi di alcune delle migliori serie TV Italiane che,
probabilmente, pochi conoscono ma che, secondo me, tutti dovrebbero guardare!
Per esempio, chi di voi ha guardato la serie TV Italiana "Braccialetti Rossi"?
Questa serie, trasmessa su Rai Uno dal 2014 al 2016,  è, per me, un vero capolavoro!
In particolare, è la storia di un gruppo di ragazzi, ricoverati tutti quanti nello stesso ospedale,
per motivi differenti più o meno gravi.
Nonostante le difficoltà di salute,
i giovani protagonisti di questa serie troveranno la forza di andare avanti, tutti insieme, grazie alla loro bellissima amicizia!
Infatti, riusciranno a creare un legame tra loro molto forte, simboleggiato proprio da un braccialetto rosso.
È una serie che mi è piaciuta molto: vi farà sorridere,
ma vi farà anche... piangere a dirotto, questo è vero, ma in ogni caso è davvero da non perdere, ve lo garantisco!
in ogni caso, prima che io vada avanti prima che voi chiudiate questo video perché pensate:
"ma io non potrò mai vedere queste serie, mio Paese", devo parlarvi di NordVPN, che si è gentilmente offerto di
sponsorizzare questo video e anche di offrire a voi una
vantaggiosa promozione!
Infatti, con NordVPN potrete guardare qualsiasi film serie TV o programma Italiano,
ovunque voi siate nel mondo, in totale libertà e sicurezza.
Parliamoci chiaramente, il costo di nordVPN è davvero ridicolo:
stiamo parlando di 3 dollari e 49 al mese! E se vi iscriverete,
utilizzando il link che vi ho lasciato nella descrizione e il codice coupon
LearnAmo, riceverete anche
due mesi gratuiti!
Personalmente, io uso molto spesso NordVPN  e mi trovo molto bene, perché è comodo, è veloce, mi permette di
guardare programmi o siti di qualsiasi Paese nel mondo...
Non a caso, dagli esperti del settore, è stato definito il miglior VPN al mondo!
Ora, tornando alle nostre serie, la seconda che vorrei proporvi è: "Non Dirlo al mio Capo".
Questa divertentissima serie TV narra le vicende di Lisa
Marcelli, una donna rimasta vedova e con due figli, in gravi difficoltà economiche,
che trova lavoro presso lo studio legale di un avvocato molto
egocentrico, Enrico Vinci, il quale assume soltanto donne non sposate e senza figli!
Per questo, per mantenere il suo lavoro, Lisa dovrà nascondere di avere due figli... cosa non sempre facile.
Tra l'altro, susciterà l'invidia di Marta che è desiderosa di sposare Enrico.
Insomma, una serie rilassante e tanto, tanto divertente, che potete guardare con tutta la famiglia.
È davvero vi consiglio di farlo, perché la
straordinaria recitazione di Vanessa Incontrada e Lino Guanciale
merita!
Davvero... merita!
Ma passiamo, adesso, a tutt'altro genere di serie TV:
"Squadra Antimafia".
Beh, la trama di questa serie non è troppo difficile da indovinare,
infatti, i protagonisti sono Claudia Mares e Domenico Calcaterra, a capo della squadra
antimafia di Palermo, e Rosy Abate
che è, invece, una criminale legata proprio a un clan della criminalità organizzata
Siciliana.
Questa serie, che non è adatta ai bambini, è perfetta per chi ama il genere poliziesco e
la bella Sicilia. Io, credo di aver visto le prime quattro stagioni di questa serie... mi è piaciuta
tantissimo, perché piena, piena di colpi di scena, credetemi...piena!
La quarta serie TV, di cui vi parlo oggi, è uno dei simboli della televisione Italiana:
"Don Matteo".
Qualsiasi Italiano che si rispetti conosce "Don Matteo", anche se dice...
dice, di non aver mai visto nemmeno un episodio di questa serie. Ma "Don Matteo" è davvero una leggenda vivente!
Una serie che è cominciata nel 2000 e che continua ancora oggi!
Don Matteo, interpretato dal grandissimo
Terence Hill è un prete cattolico della città di Gubbio, che ha una propensione, una passione per le investigazioni
e che, per questo, aiuta sempre i Carabinieri della sua città (anche se il capitano non è mai
molto contento di questo) a risolvere le indagini. I miei personaggi preferiti di questa serie?
Natalina e Pippo, a voi scoprire perché!
La quinta serie sulla lista è: "Il Paradiso delle Signore". Anche questa serie TV è
trasmessa da Rai ed è largamente ispirata al romanzo di Emile Zola:
"Au Bonheur de Dame".
La serie, però, è
ambientata nella Milano degli anni cinquanta e la protagonista è una giovane
ragazza, Teresa, che lascia la Sicilia che si trasferisce nel capoluogo Lombardo,
dove inizia a lavorare come commessa in un negozio d'abbigliamento.
Secondo voi, occorre dire che io ho amato
questa serie?
Beh, perché parla di moda, perché è ambientata a Milano...
ma sono sicura che tra voi ci saranno tantissime persone che, come me, amano la moda e Milano.
Quindi, anche per voi, questa serie è
imperdibile! A proposito, se volete scoprire qualcosa in più sulla città di Milano, vi ricordo che io e Rocco abbiamo realizzato un bellissimo
vlog, proprio in questa città; lo trovate qui, ma il link è anche nella descrizione!
Ma, adesso, passiamo alla prossima serie TV, che mi fa davvero impazzire!
Ragazzi, non sto scherzando... io ho queste serie TV le ho viste davvero
tutte, conosco, più o meno bene, tutte le loro trame, potete farmi tutte le domande che volete, sono molto preparata!
Che devo dirvi... sono una drogata di televisione, lo ammetto!
In ogni caso, volevo dirvi che questa serie, in particolare, proprio in questo periodo, sto guardando le repliche... come se non bastasse.
E la serie è:
"Che Dio ci Aiuti".
Questa serie ci catapulta a Modena, in Emilia Romagna e, più precisamente, in un convento.
Provo a spiegarvi, in poche parole, la trama di questa serie TV. La protagonista è suor Angela la quale, vista la difficoltà economica
in cui si trova il suo convento, decide di aprire proprio lì, un alloggio per studenti e un bar,
nonostante la sua madre superiora non ne sia molto contenta.
Da questo momento in poi, le suore ospitano moltissimi giovani nel loro convento, anche se pochi di loro sono davvero
studenti, perché abbiamo: un medico,
un avvocato, una novizia, una novizia che però poi non si fa più suora ,una ex prostituta...
insomma, c'è davvero
di tutto, ma è molto divertente, perché suor Angela  cerca di risolvere i problemi e le difficoltà di questi ragazzi e non solo.
Di solito, in ogni episodio c'è anche un indagine, un omicidio un mistero da risolvere...
e credetemi non è noiosa, come potete pensare. Io, davvero,
adoro suor Angela! Ma ora, passiamo alla prossima serie TV: "Provaci Ancora Prof.!"
La protagonista di questa serie è, indovinate un po', una professoressa, più precisamente,
Camilla Baudino, la quale insegna in una scuola superiore ma, anche lei, si ritrova spesso coinvolta in indagini poliziesche.
È una serie leggera, divertente, frizzante, anche se c'è un po' di trama poliziesca, non è per niente
violenta, quindi è davvero
perfetta per tutta la famiglia e anche perfetta per te... sì proprio per te, per migliorare il tuo italiano!
Un'altra serie TV che ha davvero spopolato, per moltissimi anni, e di cui ovviamente ho guardato tutte le otto stagioni,
(credo fossero 8) è:
"L' Onore e il Rispetto".
Anche questa serie, come "Squadra Antimafia", è ambientata in Sicilia e riguarda le vicende della criminalità organizzata
ma, a differenza di "Squadra Antimafia", è ambientata nella Sicilia degli anni
50 - 60
Ragazzi, non fatemi riassumere la trama di questa serie, perché è davvero
molto complessa, ma vi posso dire che riguarda, appunto, la criminalità organizzata: quindi la vendita di droga, quindi
armi, violenza (ci sono molte scene abbastanza
forti) e
tutto... quindi qualsiasi
azione, qualsiasi omicidio, qualsiasi atto è mosso, appunto, da sentimenti quali: onore, rispetto,
vendetta. E il protagonista
indiscusso è: Tonio Fortebracci,
interpretato da Gabriel Garko, che ha fatto innamorare
tantissime donne Italiane. Anche lui, dopo tante vicissitudini, riesce a trovare il lieto fine ma, credetemi, dovrà sudare
moltissimo. È una serie molto forte che non consiglio ai bambini, ma a tutti coloro i quali amano
gli anni cinquanta e questo genere di film e serie TV. Invece,
se a voi non piace la Sicilia, se preferite la Capitale Italiana o, comunque, se preferite qualcosa di più leggero e divertente,
allora ho quello che fa per voi
e cioè: "I Cesaroni"!
Questa serie trae ispirazione da una serie Spagnola: "Los Serranos". La serie è ambientata a Roma, dove
il protagonista, Giulio, il cui cognome è,
indovinate un po', Cesaroni ha un bar nel quartiere Garbatella.
E... lui è protagonista insieme a Lucia, che è una sua ex
fidanzata e i due si ritrovano dopo vent'anni
e riscoprono il loro amore, nonostante le loro rispettive vite, i loro figli ecc.
Tra mille ostacoli,
causati spesso dall'ex marito di Lucia, i due riusciranno finalmente a sposarsi e ad andare a vivere insieme: cosa però non
facile, considerando che lui ha tre figli e lei ha due figlie e anche loro dovranno imparare a
convivere... Potete immaginare le difficoltà!
Anche questa serie l'ho vista tutta: so benissimo davvero tutti gli episodi, ho
guardato anche le repliche, più volte, conosco ancora la sigla a memoria! Ma ve lo risparmio, perché voi sapete quanto io sia
stonata. E passiamo, invece, all'ultima serie TV italiana per oggi che è...
anche questa insieme a "Don Matteo" davvero un must
della televisione della cultura Italiana, e tra l'altro l'attore protagonista è anche dalla mia regione,
dalla Puglia:
Lino Banfi... e la serie è: "Un Medico in Famiglia".
Forse voi non mi crederete, ma questa serie è cominciata nel
1998,
io avevo solo due anni, ed è finita qualche anno fa, nel 2016... se non erro. Perché questa serie ha avuto così tanto successo?
Beh, il motivo è semplice: perché è divertente, leggera ma, allo stessa tempo, coinvolgente appassionante;
perfetta per tutta la famiglia, perché racconta, proprio, le vicende di un' intera famiglia: la famiglia Martini.
Una famiglia tipica, ma non troppo tipica, Italiana.
È davvero imperdibile, perché, come tutte le famiglie, ha le sue gioie, i suoi dolori, i suoi momenti di difficoltà...
una piccola peculiarità, però, è che in questa famiglia c'è sempre, almeno, un
medico... ma di solito sono sempre di più!
Insomma, davvero un must-watch della televisione Italiana,
ve lo garantisco!
Adesso, non vi resta che farmi sapere, nei commenti,
quali di serie TV Italiane avete visto, state vedendo o vedrete! Se poi le serie TV non fanno al caso vostro,
non vi preoccupate! Ho realizzato anche un video che trovate qui... ma il link è anche nella descrizione,
sui libri migliori, secondo me, tra i libri Italiani moderni
contemporanei, che vi suggerisco di leggere. Dategli un'occhiata, magari c'è qualcuno che non conoscete e che volete cominciare!
Ma cosa sta succedendo!?

WEBVTT
Kind: captions
Language: it
Ciao a tutti e bentornati su LearnAmo.
L'odore dei popcorn, lo schermo gigante,
il buio, le poltrone comodissime,
i suoni amplificati… Il cinema è veramente
un'esperienza sensazionale.
Ovviamente non a tutti piace andarci,
ma anche quelle persone
che vanno raramente al cinema,
comunque, guardano i film, no?
E ammettiamolo, a tutti piace parlare
del film che ha guardato,
di quello che guarderà nel fine settimana,
o ancora, del film che non
vuole vedere per niente.
Spesso però, a molti stranieri mancano
le parole e le espressioni di base
necessarie per parlare
di cinema e di film.
Per questo, in questo video,
vi offro tutta una serie di parole
e di espressioni italiane,
necessarie per andare
al cinema in Italia
o, in generale, per parlare di film
con qualcuno.
Oggi infatti io e Annagrazia
abbiamo una bella serata rilassante.
Come sempre vedremo prima i dialoghi
e poi le spiegazioni delle parole
e delle espressioni. Restate là.
- Cosa facciamo stasera
- Perché non andiamo al cinema?
Ci sono tanti film interessanti
in programmazione in questo periodo.
Sì, buona idea. È da un po’
che non ci vado. Quali film danno oggi?
Ce ne sono diversi,
tu che genere preferiresti?
Una commedia, un film drammatico
o un film d'azione?
Allora, il mio film preferito in assoluto
è “Le pagine della nostra vita”,
quindi io sono sempre pronta per vedere
un bel film drammatico. Che ne pensi?
Che palle! Non ho proprio voglia
di piangere al cinema e di uscire
con tutto il mascara sbavato.
Ma se proprio ci tieni,
forse possiamo vedere questo.
Mi attira la locandina.
Vabbè… fammi cercare
la trama su internet.
Va bene. Io intanto leggo
qualche recensione.
Quando si dice che un film è
“In programmazione” significa
che lo hanno inserito nel programma
di quel giorno o di quella settimana.
Cioè, nella lista di film che la gente
può guardare quel determinato giorno.
Se un film è trasmesso al cinema,
in italiano si dice che
“Lo danno al cinema”. Trasmettere, infatti,
si utilizza di più con i programmi in tv.
Un film poi “Esce al cinema”
in un determinato giorno,
che viene chiamato: “Giorno di uscita”.
Cioè la data, a partire dalla quale,
è possibile trovarlo e guardarlo al cinema.
Possono esserci vari generi di film:
La “Commedia”, che è un genere in cui
la caratteristica principale è
la predominanza di elementi comici,
umoristici, divertenti, che fanno ridere
e quindi anche caratterizzato da vicende
un po’ ironiche, buffe.
Poi abbiamo anche il genere “Drammatico”
che è però un po’ difficile da definire,
perché comprende una grande quantità
e varietà di film, ma in generale,
questi film sono accomunati da toni
e contenuti più seri rispetto alla commedia.
In più, c'è l'approfondimento
della personalità, delle emozioni,
delle relazioni dei personaggi.
E poi ci sono i film “D'azione”,
che sono tipici di quel genere
che prevede tante scene,
appunto, d'azione.
Come per esempio: combattimenti,
inseguimenti, scontri fra automobili,
esplosioni e così via. E generalmente,
al centro della narrazione, ci sono
le vicende del cosiddetto “Eroe”.
La “Locandina” di un film è un cartello
che viene utilizzato per pubblicizzare
un determinato film e generalmente
contiene una foto, che ha
in qualche modo a che fare con il film,
il titolo del film, la data di uscita
e i nomi degli attori principali.
La “Trama” di un film, invece, è
l'insieme dei fatti e delle vicende,
che compongono la storia del film.
Per “Recensione”, invece, si intende
un testo personale in cui l'autore
analizza criticamente qualcosa, che può
essere un film, ma anche un libro,
un ristorante, un albergo. Fornendo
un po’ la sua esperienza con quella cosa,
fornendo i pro e i contro, le cose positive
e le cose negative, cercando di rimanere
in un punto di vista,
che sia il più oggettivo possibile.
In effetti le recensioni non sono male,
anzi, penso che ne varrà la pena guardarlo.
Sì, infatti. E poi guarda,
il protagonista è Tom Hardy.
Dobbiamo assolutamente guardarlo,
allora. Mi piace il suo modo di recitare.
Tom Hardy… quello che non utilizza
mai le controfigure,
anche per le scene più pericolose?
- No, quello è Tom Cruise
- Ah, vabbè. Si chiamano tutti i Tom,
uno si confonde. Però come mi piacerebbe
recitare in un film con Tom Cruise,
con tutta quell’azione
e gli inseguimenti, la suspense.
Mi basterebbe anche
solo fare la comparsa.
Sì, quella che corre impaurita mentre
tutti si prendono a botte?
Comunque, tornando a noi, internet dice
che questo film è tratto da un romanzo.
Oh, e il regista è lo stesso di quel film
che abbiamo visto l'anno scorso
in seconda visione
e che ci era piaciuto tanto.
Il “Protagonista” di un film è il
personaggio principale.
La “Controfigura” è quella persona
che, somigliando molto,
da un punto di vista fisico,
a un attore di un film,
lo sostituisce in molte scene.
Soprattutto, quelle più rischiose
o più audaci, che l'attore appunto per
contratto si rifiuta di interpretare.
La “Comparsa” in un film, invece,
è quella persona che, appunto, compare
in una scena o più scene. Cioè,
la si vede sullo schermo, in primo piano
o più generalmente sullo sfondo,
ma che non partecipa al dialogo.
Generalmente non parla o, se parla, dice
soltanto una battuta, una piccola frase.
Un film poi può essere
“Tratto da un romanzo”
e in questo caso lo si definisce
un “Adattamento cinematografico”.
Significa che si utilizza la storia,
la trama del romanzo o, in realtà,
anche di qualsiasi altro libro,
come per esempio un fumetto,
per scrivere la sceneggiatura del film,
che può essere poi più o meno fedele
alla storia del libro.
Il regista, poi, è colui il quale dirige
e guida la produzione del film e, anche,
tutte le persone coinvolte nella sua
realizzazione: autori, sceneggiatori,
attori, scenografi, costumisti, cameramen,
tecnici audio, tecnici delle luci e così via.
Poi, altri termini legati al cinema sono:
“Prima visione” e “Seconda visione”.
Un film in prima visione è un film che è
appena uscito nelle sale cinematografiche.
I film usciti invece da più di 3 settimane
si definiscono di seconda visione.
- Questo multisala comunque è enorme.
- Sì, vero. Poi è anche molto nuovo,
praticamente l'hanno costruito
l'anno scorso.
– Salve. – Salve, allora, prendiamo due
biglietti per il film con Tom Hardy.
- D'accordo. Per il primo spettacolo?
- Sì, grazie. Altrimenti,
quando sarebbe l'orario successivo?
- Stasera, alle 21.
Ah no, è troppo tardi per noi.
Vada per il primo spettacolo.
Perfetto. Sono 15€
Mi raccomando,
ci dia dei posti buoni, eh.
Preferibilmente centrali
e in una fila superiore.
Sono centralissimi e sono nell'ultima fila,
quella più alta. Confermo?
- Perfetto, confermi pure bene.
- Bene, avete i posti 16 e 17, fila A.
- Ecco a lei i soldi.
- Grazie, buona visione.
- Grazie, buona serata.
- Andiamo a prendere i popcorn??
Per “Cinema multisala” o anche
semplicemente “Multisala”,
si intende un teatro cinematografico che ha
a disposizione fino a dieci sale, appunto.
Per la riproduzione dei film e che
si trova soprattutto nelle grandi città.
Con l'espressione “Primo spettacolo”, invece,
ci riferiamo alla prima fascia oraria,
in cui un film viene proiettato nel cinema.
Per “Ultimo spettacolo”, invece, si intende
al contrario, l'ultima fascia oraria,
in cui in quella determinata giornata,
un film viene proiettato al cinema
La “Fila”, invece, al cinema ma in
realtà anche in altri luoghi,
come per esempio in grandi sale o in aereo,
indica una serie orizzontale
di posti a sedere, che sono
generalmente delle poltrone.
“Buona visione” è quello
che generalmente si dice
a una persona che sta per guardare
un video o un film.
Con questa esclamazione, le
auguriamo di godersi quello che vedrà.
Ma la smetti di piangere
come una fontana?
Siamo uscite dalla sala,
il film è finito da un pezzo.
Sì, lo so, ma sono sensibile,
non doveva finire così.
Perché lo hanno fatto morire?
Perché muore sempre
qualcuno nei film drammatici.
Lo so, però non è solo quello. Tutta la
scena era proprio commovente, capisci?
- La recitazione, le luci, la sceneggiatura…
- Be’, sì, questo è vero.
questo regista non delude mai.
E che dire della colonna sonora?
Bella, bella… bellissima!
Comunque, vabbè, adesso vai in bagno,
datti una rinfrescata,
una sistemata al trucco, io ti aspetto qui
e poi andiamo a mangiare qualcosa.
Va bene.
Come sei insensibile però… cinica.
Già, proprio come la mia maglia.
La tua invece è proprio perfetta per te.
Sì, le feste di natale, in effetti,
mi commuovono tanto quanto i film drammatici.
La “Sceneggiatura” di un film è il testo,
nel quale si stabiliscono in dettaglio,
le inquadrature, i dialoghi e
la suddivisione dell'azione, in varie scene.
Costituisce sicuramente il primo passo
nella realizzazione
di qualsiasi opera cinematografica.
Ma in realtà è fondamentale
anche per le serie televisive
o per i videogiochi.
“L'autore”, cioè la persona che scrive
la sceneggiatura è detta
lo “Sceneggiatore” o la “Sceneggiatrice”.
Altro elemento caratteristico dei film
è la “Colonna sonora”, che è l'insieme
dei brani musicali, che accompagnano
le scene di un film.
Se questo genere di video vi piace,
non dovreste perdervi:
“Italiano in Contesto”.
Il nostro corso di italiano interamente
basato sul metodo contestuale.
Grazie all'esperienza acquisita
negli anni insegnando l'italiano
a migliaia di persone provenienti
da tutto il mondo,
io e Rocco siamo giunti alla conclusione,
che solo il metodo contestuale permette
di imparare davvero una nuova lingua.
Già avete capito bene,
essere completamente immersi in una
conversazione il più realistica possibile.
Un po’ come se foste davvero
nelle strade italiane
e in qualsiasi altra situazione
quotidiana in Italia.
Con “Italiano in Contesto”
non dovrete più chiedere:
“Puoi ripetere più lentamente,
per favore?”
No, capirete esattamente quello
che i madrelingua stanno dicendo
e potrete rispondere di conseguenza.
Insomma, con “Italiano in Contesto”
potrete imparare l'italiano vero,
quello che gli italiani parlano tutti i giorni
e che non trovate sui libri.
“Italiano in Contesto” comprende
dieci moduli, ognuno dedicato a
una specifica situazione.
Con una videolezione che vi proietta
nella conversazione,
sottotitoli precisi, in italiano in inglese,
trascrizioni del testo
con spiegazioni aggiuntive,
che vi permettono di ripassare ogni lezione,
esercizi, così che possiate controllare i
progressi e le conoscenze acquisite
e la possibilità di contattare direttamente
noi, Graziana e Rocco,
per porci qualsiasi domanda
possiate avere.
Se "Italiano in Contesto" vi sembra
il corso adatto a voi,
ho una buona notizia.
Usando il codice coupon: “CINEMA”,
otterrete l'accesso illimitato al corso,
al prezzo di soli 79€.
Approfittatene, ne vale la pena.
Bene, noi siamo tornati dal cinema,
adesso è il vostro turno.
Fatemi sapere nei commenti
qual è il vostro rapporto con il cinema
e, soprattutto,
qual è il vostro film preferito.
Come avete sentito, il film preferito
di Annagrazia è “Le pagine della nostra vita”.
Il mio film preferito… ce ne sono tanti,
ma probabilmente il primo…
“La ricerca della felicità”. Ma scrivetemi
nei commenti qual è il vostro,
perché sono curiosa, magari qualcuno non
l'ho ancora visto e lo guarderò.
Se invece in questo periodo festivo
volete guardare un bel film italiano
a sfondo natalizio, potete guardare
uno dei cinque film che vi suggerisco nel video
dedicato proprio a questo argomento.
E che potete trovare, come sempre,
in alto nella card o giù nella descrizione.
Invece, se cercate un qualsiasi altro
argomento di grammatica
o di cultura italiana, vi ricordo di passare
dal nostro sito LearnAmo.com
e se ancora non lo avete fatto,
iscrivetevi al canale YouTube
e anche, seguite LearnAmo
su tutti i social.
Su Instagram, Facebook, Twitter
Pinterest e TikTok.
E da poco tempo abbiamo anche
un canale Telegram,
quindi iscrivetevi anche lì.
Noi ci vedremo prestissimo
con un nuovo video. Ciao, ciao!

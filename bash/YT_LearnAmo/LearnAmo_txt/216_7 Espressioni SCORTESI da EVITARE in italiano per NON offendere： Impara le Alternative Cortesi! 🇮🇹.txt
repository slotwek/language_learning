WEBVTT
Kind: captions
Language: it
Ciao a tutti e bentornati su LearnAmo!
In questo video parleremo di un 
argomento che sono sicura vi aiuterà di
più con l'uso quotidiano della lingua
italiana.
Vi è mai capitato, durante una
conversazione in italiano, di dire
qualcosa e ricevere in cambio
un'occhiataccia? O peggio, il vostro
interlocutore che si girava e se ne
andava?
Ebbene, se quelle non erano le reazioni
sperate, probabilmente avevate sbagliato
qualcosa, e cioè avevate detto qualcosa
un po' sgarbata, fuori luogo,
inopportuna. In questo video, quindi, vi
mostrerò 7 espressioni che sarebbe bene
evitare in una conversazione in italiano,
se non si vuole risultare troppo
scortesi o sgarbati. E, per ognuna di esse
vi darò delle valide alternative,
decisamente più educate e più cortesi,
che potete utilizzare senza temere che
la gente vi guardi male o vi dica contro
qualche parolaccia.
Quindi, se siete pronti iniziamo.
La prima espressione che non dovreste
dire in una conversazione in italiano è
"chi se ne frega".
Sì, lo so, è un'espressione molto comune e
sono sicura che l'abbiate sentita in
qualche film o letta in qualche libro in
cui si utilizzava un linguaggio
colloquiale,
perché è vero, gli italiani la usano
spesso. Pensate che è tanto diffusa da
avere addirittura una grafia alternativa,
questa qui, che suggerisce l'idea che
bisogna leggerla quasi come un'unica
parola:
chissenefrega. E, se sarebbe tutto sommato
accettabile utilizzare questa
espressione con i membri della nostra
famiglia o i nostri amici più cari, perché
comunque con loro abbiamo un legame
forte e stretto, e ovviamente molto
informale,
sarebbe bene evitarla in tutte le altre
conversazioni, anche se conosciamo bene i
nostri interlocutori. Propriamente questa
espressione sarebbe una domanda, ma si
utilizza molto spesso come esclamazione.
Letteralmente significa "a chi importa?", "a
chi interessa di questo?", ed è un modo
molto, molto scortese per dire, appunto,
che non siamo interessati in quello che
ci stanno dicendo. Quando vogliamo
esprimere il nostro disinteresse verso
qualcosa è difficile non risultare
scortesi, però, in ogni caso, se proprio
abbiamo la necessità di dirlo, sarebbe
più opportuno scegliere forme
leggermente più garbate e cortesi, come
per esempio: "Mi dispiace, ma non mi
interessa.",
"Purtroppo la cosa non mi riguarda.",
"Onestamente non me ne preoccupo.". Oppure,
nel caso in cui qualcuno ci stia
chiedendo aiuto e noi non possiamo
aiutarlo, invece che dirgli "chi se ne
frega",
sarebbe meglio scegliere altre forme,
come per esempio: "Mi dispiace, ma
non posso proprio aiutarti.". La seconda
espressione di questo video è "che schifo",
che è una delle prime brutte parole che i
bambini imparano da piccolini,
soprattutto quando li mettono di fronte
un piatto di verdura. "Che schifo i
broccoli! Che schifo le carote!", con i
genitori che ogni volta puntualmente li
rimproverano e li correggono: "Non si dice
che schifo, si dice non mi piace.". E, in
effetti, è proprio vero,
dovremmo piuttosto dire che una cosa non
ci piace, invece che dire che fa schifo,
perché dire questo equivale a fare
un'offesa alla persona che ha preparato o
ha comprato quella cosa. Invece, se
diciamo che non ci piace
facciamo ricadere la colpa su di noi, sui
nostri gusti, è come dire che quella cosa
non rispecchia i nostri gusti, ma non è
la cosa in sé a essere brutta.
Questo vale sia quando commentiamo il
sapore di un cibo o di una bevanda, sia
quando commentiamo in generale qualsiasi
altro oggetto o concetto che non è una
nostra preferenza. In tal caso, se proprio
dobbiamo dire qualcosa, sarebbe più
opportuno scegliere delle altre
alternative. Per esempio, per commentare
un cibo o una bevanda potremmo dire: "Mi
dispiace, ma mi dà il voltastomaco!",
"Non è di mio gradimento.", "Preferirei
mangiare altro.". Invece, per tutti gli
altri oggetti o concetti possiamo dire:
"Ti dispiace se guardo altrove?",
"Scusa ma non riesco a guardare!", "Non è il
mio genere.", "Non rispecchia i miei gusti.".
Sulla lista abbiamo poi "che noia" o "che
palle".
Quante volte ci è capitato di ritrovarci
in una situazione estremamente noiosa, da
risultare quasi insopportabile? Che so,
magari a scuola, durante una noiosissima
lezione, o a teatro, a una festa, a un
evento pubblico.
Scommetto che a tutti voi sarà capitato,
almeno una volta, di desiderare
fortemente alzarsi dal proprio posto e
urlare: "Che palle!",
"Che noia!", "Basta!" Ma, per fortuna, non
l'avete fatto...
Spero. Esprimere la nostra opinione è
sempre concesso, ma c'è modo e modo di
farlo. Quando ci stiamo annoiando sarebbe
bene sopportare e aspettare che la
tortura sia finita, ma se proprio non ce
la facciamo più,
possiamo dire, piuttosto che "che noia" o
"che palle",
questo: "Non lo trovo molto divertente,
mi dispiace.", "Questa non è davvero la mia
idea di divertimento.",
"Onestamente mi diverto di più a fare
qualcos'altro.",
"Purtroppo la mia soglia di attenzione è
bassissima, colpa mia!". Se invece vogliamo
velocizzare a tutti i costi il processo
e allontanarci il prima possibile,
possiamo inventare una scusa, come per
esempio: "Oh no, ho dimenticato di aver
lasciato la mia cena sul fornello, devo
scappare.",
oppure: "Oh no, il mio cellulare sta
squillando, è importantissimo, devo
rispondere.", o ancora: "Mi dispiace, ho
dimenticato il mio cane in macchina, devo
correre da lui.". "Non ci penso neanche",
questa è la tipica risposta scortese che
si dà a chi ci sta chiedendo un favore o
ci sta proponendo di fare qualcosa.
L'ideale sarebbe utilizzarla non molto
spesso, anzi, io direi non utilizzarla per
niente. Perché quando pronunciamo questa
frase, in realtà stiamo trasmettendo
molta antipatia al nostro interlocutore.
Gli stiamo sostanzialmente dicendo: "Non
lo farei mai!
Non capisco come ti sia passato per la
mente anche solo di chiedermelo."
E non è necessario risultare così
antipatici solo per dire che una cosa
preferiremmo non farla. Piuttosto
potremmo dire: "Mi dispiace, ma non posso
proprio.", "Mi chiedi troppo: purtroppo non
posso accontentarti.",
"Temo che non sarà possibile.", "Ti dispiace
se rimandiamo?", "Magari in un altro momento.".
E adesso un grande classico: "Non hai
capito niente".
Quando siamo frustrati e magari stiamo
cercando di risolvere una questione che
ci fa molto arrabbiare, possiamo perdere
la calma, perdere le staffe, e magari ci
scappa una frase che non volevamo
neanche dire, e soprattutto, non volevamo
dire a quell'unica persona che sta
provando ad aiutarci.
Oppure immaginiamo che il nostro
interlocutore debba fare qualcosa che
noi gli stiamo spiegando, ma che,
purtroppo, è una persona che comprende a
fatica, noi diciamo in italiano "è duro di
comprendonio".
Ebbene, in entrambi questi casi, non c'è
bisogno di dire a quella persona: "Non hai
capito niente!", solo perché non ha capito
quale sia il nostro problema o non ha
capito bene quello che le stiamo
spiegando. Finiremmo per offenderla e
magari per peggiorare la situazione.
Piuttosto sarebbe più sensato ripetere
nuovamente come stanno le cose,
assicurandoci di risultare chiari e
comprensibili, specialmente nei punti più
critici.
Magari aggiungendo degli esempi o delle
parole più facili. E per esempio potremmo
dire:
"Forse non mi sono espresso o espressa
bene, provo a ricominciare da capo.",
"Sento che non siamo sulla stessa
lunghezza d'onda.", "Forse posso provare a
spiegarmi meglio.".
"Vai a quel paese!". Ecco, questa è una di
quelle espressioni, uno di quegli insulti,
che potremmo sputare molto vivacemente, e
talvolta anche senza accorgercene,
quando siamo molto, molto arrabbiati con
noi stessi o siamo già arrabbiati di
nostro per un altro motivo, oppure la
persona che ci sta di fronte, il nostro
interlocutore, ha fatto o detto qualcosa
che ci ha fatti arrabbiare. Mandare però
una persona "a quel paese", "a cagare", o
peggio, "a fanculo", non è un gesto
apprezzato, al contrario potrebbe
rendersi molto antipatici e scorbutici
agli occhi del nostro interlocutore.
Piuttosto, in questo caso dovremmo
inspirare, trattenere il respiro per
qualche secondo ed espirare, e calmarci
prima di dire qualcosa. Altrimenti, quello
che possiamo dire è: "Voglio rimanere da
solo o da sola.",
"Lasciami in pace gentilmente.", "Hai già
fatto abbastanza,
basta così." E infine, abbiamo
l'espressione "te l'avevo detto".
Quanti di noi si sono sentiti dire
questa espressione? Sono sicura tutti
almeno una volta. A chi è piaciuto
sentirsela dire? A nessuno, immagino,
perché se qualcuno dice "te l'avevo detto",
non fa altro che dire: "Hai visto?
Avevo ragione io, perché io ho sempre
ragione, tu hai sempre torto.".
Insomma, quella persona sta sottolineando
che avete preso la decisione, la strada
sbagliata. Proprio quella decisione,
quella strada, che lui o lei vi aveva
detto di evitare. Ma quando questo
succede, perché purtroppo succede,
piuttosto che gioire con noi stessi,
essere felici perché eravamo nel giusto,
perché avevamo ragione,
sarebbe più opportuno mettere da parte
l'orgoglio e metterci nei panni del
nostro interlocutore, di quella persona
che ha commesso un errore e già sta male
per quello che ha fatto, in più deve
pensare a recuperare la situazione, a
rimettere a posto il danno che ha fatto,
e il nostro sale nella ferita è
veramente inutile. Piuttosto, potremo
aiutare quella persona dandole dei
consigli su come superare il fallimento.
Ad esempio potremmo dire: "Non ti
preoccupare. Purtroppo è andata così, ma
non c'è bisogno di disperarsi. Tutto si
sistemerà presto e non ci penserai più.",
"Capita a tutti di sbagliare:
quello che conta è come superare la
difficoltà.",
"Questo ti fortificherà e la prossima
volta non ci cascherai più:
prendila come un'opportunità di crescita!".
Ebbene, eccoci giunti alla fine di questo
video.
Spero vivamente che abbiate imparato
qualcosa e che la prossima volta saprete
come comportarvi in una conversazione in
italiano.
Ricordatevi sempre che il nostro modo di
comportarci ha un grande effetto sugli
altri e su come gli altri ci vedono. E
tante volte non ci rendiamo neanche
conto di quanto questo effetto possa
essere grande. Perciò, morale della favola:
trattate gli altri con gentilezza, avrete
solo da guadagnarci.
E se dopo tutto questo mio parlare vi è
venuta un po' fame, date un'occhiata al
video in cui vi do la ricetta della
deliziosa torta con cioccolato e pere.
Il link è qui in alto nella card e giù
nella descrizione.
Già, perché... A proposito di cioccolato e
di torta, se io mi chiedessi: "Si dice
torta al cioccolato o torta di
cioccolato?",
chi sa la risposta? La trovate nel video.
Se invece siete stanchi di tutto questo,
oppure volete cercare un altro argomento
di grammatica, potete passare dal nostro
sito www.learnamo.com, con tutte le
informazioni che vi servono, tanto di
grammatica quanto di cultura. E infine, se
volete imparare divertendovi, potete
farlo sui nostri social: su Instagram, su
Facebook, su Twitter e su TikTok. Noi ci
rivedremo prestissimo!
Ciao.

WEBVTT
Kind: captions
Language: it
Ciao a tutti e
bentornati su LearnAmo! Si sa: ricevere un complimento, fa sempre piacere!
Ma... un pizzico di originalità, non guasta mai!
In questo video, vi aiuterò non solo a migliorare il vostro italiano, ma anche le vostre
tecniche per rimorchiare!
Infatti, in questo video, ho messo insieme, per voi, una serie di alternative al banale e
monotono: "sei bellissimo" o "sei bellissima", che potrete utilizzare
per lusingare il ragazzo, o la ragazza, che vi piace!
Partirò con alcune alternative più
"leggere", per poi passare man mano a quelle più
"pesanti".
1) SEI CARINA
L' aggettivo "carino", o "carina", è, di solito, utilizzato per esprimere un apprezzamento
modesto, non troppo
eccessivo.
L' ideale, insomma, se non si vuole esagerare troppo e rischiare di fare i cascamorti!
Un'altra alternativa
con la stessa intensità è:
2) SEI GRAZIOSA!
[Ciao pupazzo di Graziana! Ciao pupazzo di Rocco! Lo sai che oggi SEI proprio
GRAZIOSA? Trovi? Eppure sono sempre uguale!]
Se, invece, volete
spingervi un po' oltre,
potreste dire: 3) SEI
PERFETTA. O, ancora:
4) SEI STRAORDINARIA. O, ancora: 5) SEI AFFASCINANTE.
Però, fate attenzione a questa alternativa:
"affascinante", infatti, non significa solo essere
belli esteticamente,
cioè avere un bel viso o un bel fisico, ma si usa, più che altro, in riferimento ai modi e al
portamento di una persona,
cioè il suo essere capace di attrarre
attraverso il suo modo di fare, di vestire, di parlare e così via. [Ehi, lo sai che se SEI davvero
AFFASCINANTE con questa giacca blu?
Ecco perché non me la cambio mai!
Tu, invece, SEI PERFETTA come al solito!
Che gentile che sei!] Ah, con il significato più o meno simile, potreste anche dire:
6) SEI SENSUALE
Altre tre alternative di intensità media sono:
7) SEI ACCATTIVANTE
8) SEI MERAVIGLIOSA
9) SEI IMPRESSIONANTE
[Wow non ho parole, SEI troppo ACCATTIVANTE con quella gonna nera anni 50!
L' ho presa dall'armadio di mia nonna: temevo potesse non piacerti!
Scherzi? SEI super
SENSUALE! Comunque, anche tu non scherzi, eh: SEI
MERAVIGLIOSO con quella canottiera bianca!
Se ti togli la giacca, sei la copia
spiaccicata di Ryan Atwood!] Se, però, volete andarci giù pesante con i complimenti,
potreste ricorrere ad alternative più forti come, per esempio:
10) SEI MOZZAFIATO!
Oppure, 11) SEI DA TOGLIERE IL RESPIRO!
Ora, sinceramente, non so perché una persona,
particolarmente bella, debba impedire di respirare... però, a quanto pare, è così.
Se, invece, non volete utilizzare queste due espressioni, ma volete comunque
fare un complimento di forte intensità, potreste usare queste alternative:
12) SEI UN INCANTO!
13) SEI UNA DEA!
14) SEI SURREALE,
cioè sei così bello, o così bella, da superare la dimensione della realtà!
[Mamma mia, SEI UNA DEA! Oh no, così mi fai arrossire! È la pura verità!
SEI DA TOGLIERE IL RESPIRO!
No, devi respirare, Altrimenti morirai! Chiamate un'ambulanza!
La mia bellezza HA TOLTO IL FIATO al mio ragazzo e sta morendo!
Ti prego, non lasciarmi| Non ho fatto neanche in tempo a dirti che oggi SEI UN INCANTO!]
Simili a quest'ultima alternativa abbiamo anche: 15) SEI DA SOGNO, 16) SEI DI UN'ALTRA CATEGORIA
[Espressione del giorno:
"La bellezza è negli occhi di chi guarda".
Questa espressione è usata per indicare che la bellezza è soggettiva
e non esistono parametri e criteri, universalmente validi, per giudicarla!]
Oppure, volendo, potreste anche dire: 17) SEI DA FAR IMPAZZIRE,
cioè sei così bello, o così bella, da far diventare pazza la gente!
Avete mai incontrato qualcuno di così bello da farvi impazzire?
Fatemelo sapere nei commenti!
Però, prima di concludere, vorrei dargli alcune alternative, sempre piuttosto
forti, ma anche molto
informali, utilizzate soprattutto dai giovani.
Vi consiglio di utilizzarle con cautela, perché non sempre potrebbero risultare appropriate:
18) SEI UNA BOMBA!
19) SEI SEXY!
20) SEI UN FIGO/ SEI UNA FIGA!
[Ok, Graziana si rifiutava di dirvi la ventunesima e ultima alternativa,
quindi ho dovuto momentaneamente
prendere il controllo del video!
21) SEI ARRAPANTE
Quest'espressione è altamente
volgare e non credo che la userete mai. In ogni caso, se doveste
sentirla da qualche parte, sappiate che significa che una persona è talmente bella da stimolare ed eccitare
sessualmente!
Ripeto: è
estremamente volgare!]
Ed eccoci tornati nella nostra rubrica:
ChediAmo! Cominciamo con la prima domanda di oggi!
Carolina Libonatti ci chiede:
"Ciao ragazzi, devo dirvi mica conoscevo queste pizze!
(Grazie mille!) Ho un dubbio su questa espressione: -nei miei confronti-, oppure, -nei confronti di-.
Credo di averlo sentito così, ma non riesco a capire il suo vero significato;
voglio che sappiate che, per me, siete enormi e
impareggiabili! Veramente, vi ringrazio per questo e tutti gli altri video che mi hanno aiutato e continueranno a farlo.
Saluti".
Grazie mille!
Grazie mille, Carolina, sei stata gentilissima!
Le tue parole ci lusingano
profondamente! La tua è una bella domanda, sai? NEI CONFRONTI DI significa, generalmente, "verso i riguardi
di". Ti faccio un esempio, per cercare di chiarire meglio questa espressione:
facciamo finta che un tuo amico ti abbia sempre aiutata, quando ne avevi bisogno
ma poi, quando toccava a te fargli un favore ti sei rifiutata.
Questo gesto non sarebbe carino NEI CONFRONTI del tuo amico, cioè non sarebbe
giusto VERSO DI lui e, in inglese, questo si potrebbe tradurre con un semplice "towards".
Marcelo Delgado, invece, ci chiede: "quale si usa di più, FREMEI o
FREMETTI"?
Ciao Marcelo, un LearnAmico, che ci segue davvero da tantissimo tempo: da quando avevamo sì e no cento
followers! Ci chiede se si usa di più "fremei" o "fremetti".
Sai che ti dico?
Non lo so, ma conosco qualcuno che potrebbe saperlo: Google!
Infatti, secondo Google, la più utilizzata è FREMEI, ma veramente di poco!
Invece,
Adrian Sarmiento
ci chiede quale sia la differenza tra "anch'io", con
l'apostrofo e "anche io", quindi senza apostrofo.
Ebbene, non c'è alcuna reale differenza: le due forme sono corrette grammaticalmente e in uso.
Però, se proprio vogliamo trovare il pelo nell'uovo,
potremmo dire che la forma con l'apostrofo è più utilizzata nell'Italiano colloquiale, quello parlato;
mentre quella senza apostrofo è generalmente riservata alla forma scritta.
 
Iscriviti a questo canale!
Bene, un altro video giunge al termine, però a
prescindere da quale espressione
scegliate di utilizzare, quello che davvero conta, per conquistare qualcuno, è la sicurezza in se stessi!
Per questo, se vi interessa, potete anche guardare il video che abbiamo realizzato,
io e Rocco, dedicato proprio a come combattere la timidezza e diventare più sicuri!
Inoltre, se avete bisogno di qualche consiglio, potete sempre
scriverci su tutti i nostri social Instagram, Facebook e Twitter. I link sono tutti nella descrizione.
A presto!

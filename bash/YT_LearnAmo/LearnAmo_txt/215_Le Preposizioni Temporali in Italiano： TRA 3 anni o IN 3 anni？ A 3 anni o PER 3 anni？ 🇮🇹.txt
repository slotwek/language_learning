WEBVTT
Kind: captions
Language: it
Questo bambino mi ha rotto le palle, ha pure 
la mamma grezza. 
Ciao a tutti e bentornati sul LearnAmo!
Questa è la lezione di cui non sapevate
di avere bisogno, ma che vi aiuterà a
chiarire una volta per tutte il
significato e l'uso di tutte quelle
piccole espressioni temporali in
italiano.
Mi riferisco a "a tre anni", "per tre anni",
"da tre anni", "di tre anni", "tra/fra tre anni",
"in tre anni", "tre anni fa",
"entro tre anni", "fino a tre anni", "da 3 a 5
anni", "con tre anni". Per i principianti
spero che sarà un riassunto chiaro,
conciso e utile per capire una volta per
tutte queste espressioni. Per gli
avanzati, invece, spero che sarà un modo
breve, efficace e riassuntivo di ripetere
ogni volta che vorrete queste
espressioni un po' problematiche. Pronti?
Cominciamo subito con la spiegazione e
poi alla fine ci sarà un esercizio per
voi per ripassare tutto quello di cui
abbiamo parlato nel corso di questo
video.
Devo fare però una piccola precisazione,
io ho scelto come riferimento temporale
"tre anni" per tutte le espressioni,
ovviamente è una scelta casuale, voi
potrete andare a modificare questo dato
con qualsiasi altro che più vi serve in
quel determinato momento, in quel
determinato contesto. La prima
espressione è "a 3 anni", in italiano
utilizziamo questa formula
quando vogliamo parlare dell'età che
avevamo noi, o qualsiasi altra persona,
quando un determinato avvenimento è
successo. Insomma è un po' come dire
"quando avevo tre anni", "quando lei aveva
tre anni"
eccetera. Per esempio, "A tre anni ho
cominciato a frequentare la scuola
materna", "Lucia, a soli tre anni, sapeva già
a parlare inglese, italiano e francese",
"I figli di Antonio hanno imparato a
sciare a tre anni". "Per tre anni" questa
espressione invece si usa in italiano
per indicare un'azione che avviene in un
arco temporale ben definito e cioè con
un inizio e una fine
chiari nel passato, o nel futuro, ma che
non avviene nel momento in cui si parla.
Insomma, un'azione che si è svolta
durante un periodo di tempo ed è finita,
oppure un'azione che avrà luogo durante
un arco di tempo ma che ancora non è
cominciata. Per esempio, "Lorenzo ha
vissuto a Madrid per tre anni prima
di tornare
a Pisa", "Sono stati insieme per tre
anni ma poi si sono lasciati", "Dopo la
nascita di sua figlia, Stefania smetterà
di lavorare per tre anni", "Dopo questo
intervento, non potrai giocare a livello
agonistico per tre anni". E adesso vediamo
invece "da tre anni", questa espressione
viene molto spesso scambiata con la
precedente, ma le due hanno due
significati molto diversi.
Questa indica che l'azione è cominciata
nel passato,
in questo caso tre anni fa, ma che
continua ancora nel momento in cui si
parla, presente o passato. Vediamo qualche
esempio per chiarire meglio "Laurea vive
a Parigi da tre anni e non si è
trasferita, infatti adesso vive ancora lì".
Come vedete, in italiano, se l'azione
continua nel presente si utilizza un
tempo al presente,
vive. "Quando lui mi ha chiesto di
Giuseppe, gli ho detto che ormai era un
imprenditore da tre anni e che non aveva
intenzione di cambiare il suo lavoro".
Cioè, Giuseppe era ancora un imprenditore
nel momento in cui io l'ho detto a
questa persona, anche se è un avvenimento
passato. "Studio italiano da tre anni",
"Gli ho detto che studiavo italiano da
tre anni e mi ha chiesto come andasse".
Come vedete funziona al presente e al
passato. "Di tre anni",
utilizziamo la preposizione di più
un'indicazione temporale semplicemente
per descrivere l'età di qualcuno o
eventualmente di qualcosa, facile no?
Per esempio, "Al supermercato ho
incontrato un bambino di tre anni che
aveva perso sua madre e io l'ho aiutato
a ritrovarla",
"Ho preferito scambiare la mia moto
vecchia di tre anni con quella di mia
sorella, di soli quattro mesi. Ho fatto un
affare!". "Tra/fra tre anni",
anche questa è una di quelle espressioni
che crea più confusione tra chi impara
l'italiano. Per chiarire una volta per
tutte il suo significato
posso dirvi che questa espressione, sia
con tra sia con fra è indifferente,
serve a dichiarare che un'azione avverrà
in un tempo preciso nel futuro e cioè a
distanza di un certo periodo di tempo,
in questo caso a distanza di tre anni,
dal presente.
Per esempio, "Matteo mi ha detto che si
sposerà fra tre anni", quindi tre anni a
partire da ora ci sarà il suo matrimonio.
"Tra tre anni
cambierò la mia auto". Dovete fare
attenzione però quando parlate al
passato utilizzando questa espressione,
infatti se le altre non cambiano quando
parlate al passato questa lo fa. Quindi
per esprimere il futuro nel passato non
potrete utilizzare tra o fra, ma in quel
caso andrete a utilizzare "dopo", sia prima
sia dopo l'indicazione temporale.
Mi spiego subito, non vi preoccupate.
Trasformiamo gli stessi esempi di prima
dal presente al passato.
"Matteo mi aveva detto che si sarebbe
sposato dopo tre anni o tre anni dopo",
"Avrei cambiato la mia auto dopo tre anni
o tre anni dopo".
Adesso vediamo invece "in tre anni" e no,
questa non si usa per indicare un azione
che avverrà nel futuro,
no. Quella è quella che abbiamo appena
visto. Questa espressione si usa invece
per indicare il tempo complessivo
necessario per lo svolgimento di
un'azione, nel passato o nel futuro. Insomma
è come dire "ci sono voluti tre anni" o "ci
vorranno tre anni" per fare quella
determinata cosa. Per esempio, "Ho
raggiunto il livello B2 di italiano in
tre anni", "Hanno garantito che
costruiranno il nuovo centro commerciale
in tre anni". È tutto chiaro fin qui? Bene,
proseguiamo. "Tre anni fa", questa
espressione la utilizziamo semplicemente
per indicare il momento preciso nel
passato in cui si è svolta un'azione. Per
esempio, "Tre anni fa abbiamo cominciato a
lavorare qui", "Il suocero di Elena è morto
tre anni fa",
"Tre anni fa andava ancora a scuola e
oggi si è sposata. Incredibile!". Anche
questa cambia quando parliamo al passato,
in quanto il "fa" si trasforma in "prima".
Per esempio, trasformando le frasi di
prima al passato avremo: "Tre anni prima
avevamo cominciato a lavorare lì", "Il
suocero di Elena era morto tre anni
prima",
"Tre anni prima andava ancora a scuola e
quel giorno si era sposata. Incredibile!".
"Entro tre anni",
questa espressione indica che il tempo
espresso, in questo caso tre anni, è il
limite di tempo massimo in cui un azione
può essere svolta nel futuro. Sarebbe
preferibile però svolgerla prima di
quella scadenza
e sicuramente non dopo.
È per questo che questa espressione si
trova molto spesso sul retro delle
confezioni di cibi, per indicare la data
fino a quando è possibile consumare quel
cibo prima che vada a male.
Per esempio, "Dobbiamo cambiare casa entro
tre anni, perché il nostro contratto
scade", "Questi fagioli in scatola hanno
una scadenza molto lunga: bisogna
consumarli entro tre anni". "Fino a tre
anni",
questa espressione indica il limite
massimo di età, o di tempo, necessari per
svolgere o non svolgere un'azione
includendo anche tutte le età o tutto il
periodo compresi fino a quel limite.
Mi spiego subito con degli esempi: "I
bambini fino a 3 anni non possono salire
su questa giostra", questa frase significa
che i bambini che hanno da 0 a 3 anni,
quindi tutte le età comprese tra 0 e 3
anni, non possono fare quella cosa quindi
dai 4 anni in su potranno andare sulla
giostra. "Per una rapina si possono
ricevere fino a tre anni di carcere",
significa che si possono ricevere al
massimo tre anni, ma eventualmente anche
un qualsiasi altro periodo di tempo
compreso tra niente
e tre anni. "Da 3 a 5 anni",
in questo caso non ricorriamo a uno ma
due numeri e di conseguenza a due
preposizioni. I due numeri indicano i
limiti di tempo o di età, minimi e
massimi, all'interno dei quali si può
svolgere una determinata azione. Per
esempio, "I bambini da 3 a 5 anni in
Italia frequentano la scuola materna", "Gli
attori delle serie tv firmano contratti
da 3 a 5 anni così che non
cambino idea".
"Con tre anni", infine quest'ultima
espressione è forse tra tutte la meno
utilizzata in italiano, perché ha un
significato piuttosto specifico. Si usa
infatti per indicare una caratteristica
che possiede una persona o un oggetto
relativa al tempo, cioè un valore
aggiunto che va a definirli meglio. Per
esempio, "Ho comprato una nuova auto con
tre anni di garanzia",
"Paolo è un medico con tre anni di
servizio".
Bene e adesso prima di salutarvi come
promesso ho per voi un bell'esercizio. Vi
lascio in seguito delle frasi con degli
spazi vuoti nei quali voi dovrete andare
a inserire una delle espressioni che
abbiamo visto in questo video,
quale secondo voi è la più opportuna lì.
Io vi darò solo l'indicazione del tempo
e come sempre le soluzioni saranno alla
fine del video, pronti?
Bene, come è andata? Tra poco scoprirete
se avete fatto bene oppure no.
Se avete sbagliato più della metà delle
frasi io vi consiglio di riguardare
ancora una volta questo video o dare
un'occhiata all'articolo che trovate sul
sito www.learnamo.com, dove tra l'altro ci sono
anche tutte le altre lezioni di
grammatica e le altre informazioni utili
sulla cultura italiana.
Se invece le preposizioni sono ancora un
incubo per voi, vi consiglio di dare
un'occhiata alle tre video lezioni
dedicate proprio a questo argomento un
po' spinoso: il video delle preposizioni
semplici, il video delle preposizioni
articolate e il video del test sulle
preposizioni. E i link per guardare
queste videolezioni come sempre sono
nella descrizione, non perdeteveli. E con
questa è proprio tutto io vi ricordo di
seguire LearnAmo su Facebook, su
Instagram, su Twitter e su TikTok. E ci
rivedremo prestissimo con un nuovo video
qui su Youtube.
Ciao ciao!

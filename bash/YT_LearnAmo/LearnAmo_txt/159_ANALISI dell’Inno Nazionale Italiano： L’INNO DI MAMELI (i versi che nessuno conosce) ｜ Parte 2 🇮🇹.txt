WEBVTT
Kind: captions
Language: it
Ciao a tutti e bentornati su LearnAmo!
come vedete, in questo video, sono in 
compagnia della bandiera italiana
Perché mai? Perché in questo video
andremo a parlare dell'inno nazionale
Italiano, il cosiddetto inno di Mameli!
Se vi ricordate bene, qualche settimana fa
ho già realizzato un video, in cui
analizzavamo insieme la prima parte
dell'inno, quindi, le parole,
Cosa significano quelle parole che
Noi cantiamo, per esempio, durante
Le competizioni sportive internazionali e
al termine di quel video vi chiedevo se
avesse voluto anche una seconda parte,
perché l'inno è più lungo di quello che
è in realtà viene cantato e siccome è
quel video vi è piaciuto moltissimo,
In tanti nei commenti mi avete chiesto
la seconda parte! E così eccola qui!
Ovviamente vi ricordo che se non avete
ancora guardato quel video o se non vi
ricordate più di che cosa si parlava,
allora, guardate prima quello e poi
tornate qui!
Cominciamo!
Dunque dove eravamo rimasti?
Eravamo rimasti a questa strofa!
In questa strofa, Mameli sottolinea
l'importanza di creare un'Italia unica e unita!
Nel momento in cui l’inno viene
Scritto, infatti, l'Italia è divisa in
sette stati: il Regno delle due Sicilie,
che comprendeva gli attuali Abruzzo,
Molise, Puglia, Basilicata,
Calabria, Sicilia per intero, Campania,
tranne Benevento, Lazio orientale, Lazio
meridionale e l'arcipelago di Pelagosa.
Poi c'era lo Stato Pontificio, quindi
sotto il Papa, che comprendeva
all'attuale Lazio, Benevento, Umbria e le
province di Bologna, Ferrara, Forlì e
Ravenna e poi ancora c'erano
il Regno di Sardegna,
il Granducato di Toscana
il Regno Lombardo Veneto che comprendeva
Lombardia, Veneto e Friuli
il Ducato di Parma e il Ducato di Modena!
Mameli, in particolare, fa notare come
gli italiani siano da secoli
calpestati, cioè schiacciati dai nemici e
siano continuamente derisi, presi in
giro per il fatto di non essere ancora,
nell'ottocento, un unico popolo.
E in particolare in questa strofa,
Mameli mostra tutta la sua speranza
“SPEME”, speme significava speranza di
vedere una volta per tutte, gli italiani
come un popolo unito, compatto, sotto
un'unica bandiera.
Lui dice “raccoglierci un'unica bandiera”!
quindi lui auspicava, lui desiderava non
soltanto una fusione a livello
geografico politico, ma anche
e soprattutto
a livello culturale, a livello ideologico
quindi sperava di vedere un popolo
italiano accomunato dagli stessi
valori!
Insomma, è ormai anche ora, ci ricorda Mameli.
Nella prossima strofa, invece
Mameli ci ricorda le IDEE di
GIUSEPPE MAZZINI!
Giuseppe Mazzini è stato un patriota,
Un politico, un filosofo molto importante
nella storia italiana, che ha dato con le
sue idee un grande contributo alla
nascita di uno stato unitario!
Secondo lui, infatti, un’Italia che non
era unita, era un'Italia debole.
In effetti anche in italiano, esiste un proverbio
che dice “L'unione fa la forza!”
e Mazzini lo sapeva bene e ne parlava
sempre nel suo progetto
la GIOVINE ITALIA!
Era un po’ un'organizzazione,
un'associazione politica insurrezionale,
fondata dallo stesso Mazzini.
Il programma di questa organizzazione
veniva descritto nel giornale,
Nel periodico che riportava allo stesso nome.
Il filosofo, quindi, qui riportava tutte
le sue idee e le sue convinzioni
riguardo un'Italia unita e ricordava
sempre che il suo obiettivo e
Il progetto finale era la realizzazione,
l'istituzione di una repubblica
democratica unitaria su tutto il
territorio italiano
secondo i principi di libertà,
indipendenza e unità!
Mameli richiama proprio la politica
mazziniana e ci ricorda che un'Italia
unita è praticamente impossibile
da sconfiggere!
Lui dice “CHI VINCER CI PUÒ?”, che è un po’
una domanda retorica, per dire “nessuno
può farlo!”. Ma attenzione, Mameli ci
ricorda anche che un popolo deve essere
Sì unito, ma non soltanto da un punto di
vista generale e astratto, ma deve essere
anche legato da un forte sentimento d’amore!
perché solo quello può condurci
a Dio!
Quindi il suo invito rivolto agli
italiani, è quello di liberare la propria
terra PER DIO
che non è affatto un imprecazione qui,
al contrario, significa
“attraverso Dio”, “PER” infatti in italiano
molto spesso ha il significato di
“Attraverso”
Non so, “Passiamo per il bosco”, cioè passiamo
attraverso il bosco! In questo caso,
invece l'invito agli italiani è quello
di liberare l'Italia e di farlo
attraverso Dio, l'unico il quale può
donare la forza necessaria agli italiani,
in quanto sostenitore dei popoli
oppressi.
La prossima strofa è molto molto
interessante, soprattutto per tutti
quelli che come me amano la storia!
Infatti, nella prossima strofa ci sono
quattro importanti riferimenti a quattro
grandi episodi della storia italiana,
In particolare QUATTRO GRANDI RIVOLTE!
Legnano
Ferruccio, Balilla e Vespri!
Andiamo a vedere di che cosa si tratta!
Lui dice “Dovunque è legnano”, perché?
Legnano si riferisce alla battaglia di
Legnano,
avvenuta nel 1176
in cui Lombardi
guidati da Alberto da Giussano,
sconfissero Federico Barbarossa.
L'imperatore sconfitto quindi dovette
rinunciare alla propria autorità,
concedendola alle province lombarde nel 1183.
Il secondo riferimento invece
FERRUCCIO è rivolto a Francesco Ferrucci!
Tra il 12 ottobre 1529
e il 12 agosto 1530
La Repubblica di Firenze venne
assediata dall'esercito imperiale di
Carlo Quinto D'Asburgo e durante
l'eroica difesa, il capitano Francesco
Ferrucci fu ferito a morte ma questo non
era abbastanza e così Francesco Marmoldo
gli diede il colpo di grazia
e fu proprio a Marmoldo che Ferrucci
rivolse queste parole:
“Tu uccidi un uomo morto”
perché appunto lui era già stato
gravemente ferito, sarebbe morto in ogni caso.
E così il nome Marmoldo nella
lingua italiana è andato un po’ a
indicare con il passare del tempo,
Un sinonimo di vile, una persona
Spregevole.
In ogni caso, solo per vostra
Informazione,
dopo un anno di assedio l'esercito di
Carlo Quinto si arrese e Firenze fu
riconsegnata ai Medici.
Il terzo riferimento, invece, BALILLA
Richiama il giovane che diede inizio alla
rivoluzione di Genova nel 1746,
Infatti, i genovesi si ribellarono
alla coalizione austro-piemontese e
Si racconta che questa rivoluzione
Fu iniziata il 5 febbraio da un giovane
Soprannominato, “BALILLA”, il cui nome vero
era probabilmente Gian Battista Perasso.
Ma in anche modo questo ragazzo
fece cominciare la battaglia che
Liberò la città?
Lanciando una pietra contro un ufficiale.
Alla fine di questa strofa, invece
troviamo un riferimento ai
Vespri siciliani.
Ossia i moti durante i quali la Sicilia
si ribellò al dominio francese e se ne liberò.
“IL SUON D’OGNI SQUILLA” significa
il suono di ogni campana. Perché?
Perché durante l'ora del tramonto, definita
“i vespri”,  del 31 marzo 1282
le campane iniziarono a suonare in
tutta Palermo, incitando i cittadini a
insorgere contro il dominio francese.
Quindi attraverso tutti questi
riferimenti che come vedete, sono
riferimenti storici di eventi eroici,
Grandiosi, di grandi rivoluzioni,
Mameli incita gli italiani a fare lo stesso,
tutti gli italiani, da nord a sud,
l'invito è quello di combattere per
liberare l'Italia dall'oppressione e dal
dominio austriaco,
proprio come fecero i loro predecessori.
“DALL’ALPI ALLA SICILIA”
questo indica proprio i due estremi
dell’Italia, le Alpi e la Sicilia e
quindi l'idea di Mameli è quella di
coinvolgere, appunto, tutti ma proprio
tutti gli italiani. Quindi ancora una
volta c'è un po’ una metafora di unità
perché anche nel passato abbiamo visto
tutti i vari italiani, tutti i vari
popoli italiani si sono
ribellati agli oppressori quindi
l’invito è di farlo ancora una volta ma per
un'unica ragione, per l'unità nazionale.
E infine nell'ultima strofa, Mameli fa un
parallelismo tra il popolo italiano
e il popolo polacco, è ancora una volta
l'invito è rivolto agli italiani per
liberarsi dall’Austria,
perché l'Austria è in quel momento
Indebolita. “Le spade vendute”, in
particolare, fa riferimento ai soldati
mercenari di cui è pieno l'esercito
austriaco di questo periodo.
I mercenari sono quei soldati che combattono
non per un ideale ma per
mera questione economica, per soldi
e nei versi successivi c’è l'uso di una metafora
per indicare proprio come l'Austria sia
Indebolita. La metafora che Mameli utilizza
è quella dell'AQUILA, perché
l'aquila è un po’ il simbolo austriaco e
lui dice che “L'aquila ha perso le penne!”
quindi chiaramente non è più quel animale forte
di un tempo.
Il parallelismo tra Italia e Polonia si ha
soprattutto negli ultimi versi in cui
Mameli cita l'invasione della Polonia, da
parte dell'impero austro-ungarico e
della Russia, il “COSACCO”,
tra il 1772 e il 1795,
in più Mameli ci descrive come il
sangue di un popolo può diventare, può
trasformarsi in veleno capace di
bruciare il cuore, “IL COR LE BRUCIÒ”
quando trova la forza, il coraggio di
ribellarsi al proprio oppressore.
Insomma, avete visto quanti riferimenti, quanta
grinta, quanta emozione, quanti forti
sentimenti Mameli ha inserito in questo testo.
Non c'è da sorprendersi che sia
diventato l’inno nazionale italiano.
Non è vero? La cosa bella
è che c'è un po’ uno sguardo verso
il passato, verso i nostri predecessori
quindi verso la storia che è importante
perché ci insegna ma allo stesso tempo
cioè uno sguardo anche rivolto verso il futuro.
Un futuro che si spera sia unito,
armonioso, basato sui valori, sugli ideali
e sull'amore.
Io spero che questo video vi sia
piaciuto, spero che sia stato
interessante per voi, fatemi sapere nei
commenti qualche aneddoto legato, invece
al vostro inno nazionale e fatemi anche
sapere se vi piace questo genere di
video un po’ più storici, in cui vi spiego
delle canzoni, delle poesie così ne posso
fare degli altri!
Lasciate tutto nei commenti! Se invece
state studiando l'italiano e volete fare
un po’ un riepilogo di tutti quegli
argomenti un po’ complessi, un po’ ostici
che pensate possano essere degli
ostacoli per parlare italiano in maniera
più naturale, più sicura, allora non
perdetevi il video che ho realizzato
proprio su questo argomento.
Io vi presento tutti gli elementi, tutti
quegli argomenti considerati più
difficili per parlare, provo a darvi dei
suggerimenti per come superare
questi ostacoli e
penso che possa essere una buona lista
per voi, per capire su cosa dovete
concentrarvi di più nel vostro viaggio
alla scoperta dell'italiano.
Come sempre per questo video trovate il link
in alto nella card e giù nella descrizione!
Se invece cercate un qualsiasi altro
argomento di grammatica o di cultura
italiana, se volete fare gli esercizi
automatici, non dimenticate di passare
dal nostro sito learnamo.com e
invece per tutti gli altri contenuti
esclusivi, non dimenticate di seguire LearnAmo
su Instagram, su Facebook o
Su Twitter, su Pinterest e su TikTok
altrimenti noi ci rivedremo prestissimo
tra qualche giorno in un nuovo video!

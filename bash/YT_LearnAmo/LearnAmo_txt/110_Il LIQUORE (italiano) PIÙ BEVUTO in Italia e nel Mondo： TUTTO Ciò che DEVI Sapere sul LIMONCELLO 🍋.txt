WEBVTT
Kind: captions
Language: it
Ciao a tutti
e bentornati su LearnAmo! 
Oggi, mentre stavo navigando un po'
sul web, sulla rete, 
ho trovato un meme molto simpatico 
e ho pensato: 
"Questo è uno degli elementi più
importanti della cultura italiana".
Quindi penso che sia
piuttosto interessante
anche per i LearnAmici.
Ecco l'immagine che ho trovato.
Ovviamente, quindi,
il protagonista di cui parlavo
è il limoncello.
In Italia, un pranzo
o una cena che si rispetti
deve terminare
con un bicchierino di limoncello!
E sono certa che anche voi qualche
volta siate caduti in tentazione,
quando eravate in un
ristorante italiano, non è così?
Non importa, un po' di limoncello
non fa male a nessuno.
Anzi, la prossima volta che qualcuno
vi lancia un'occhiataccia
quando ordinate un limoncello,
potete rispondere così.
Ma siete sicuri di sapere
tutto tutto sul limoncello italiano?
Se la risposta è no,
non vi preoccupate,
perché per questo ci sono io.
Infatti, in questo video vedremo:
Come è nato il limoncello,
qual è la ricetta originale
per prepararlo a casa
e anche alcune curiosità
su questa deliziosa bevanda.
Okay, solo una domanda:
c'è qualcuno che ancora non sa
cosa sia il limoncello?
Lo chiarisco subito.
Si tratta di un liquore
realizzato con le scorze dei limoni.
Dunque, le sue origini
non sono ancora del tutto chiare
e la sua nascita è contesa
tra gli abitanti di Amalfi,
di Sorrento e di Capri.
Insomma, una cosa è certa:
è nato in Campania.
Secondo la storia più accreditata,
il limoncello è nato a Capri,
nella pensione
di Maria Antonietta Farace.
Questa donna, infatti, era solita
offrire agli ospiti del suo albergo
questo liquore, che lei stessa realizzava
con i limoni del suo giardino.
E gli ospiti ne erano estasiati.
Sembrerebbe che anche Axel Munthe,
uno dei padri della psichiatria moderna,
fosse un cliente abituale
della pensione,
nonché un grande amante
della bevanda.
E quindi lui
e i suoi amici intellettuali dell'isola
andavano, generalmente, alla pensione
di Maria Antonietta dopo pranzo,
per gustare questa bevanda
come digestivo.
Successivamente, gli eredi
della signora Farace
hanno avuto l'intuizione di cominciare
la produzione di limoncello.
Seguendo proprio
la ricetta di famiglia.
Infatti, proprio il nome "limoncello"
è stato brevettato a Capri nel 1988
da un certo Massimo Canale,
che era proprio il nipote
di Maria Antonietta Farace.
Però, anche tra Amalfi e Sorrento,
che sono due città della Campania,
molto famose per i loro limoni,
ci sono tantissime altre
leggende, storie e racconti
riguardo l'origine di questa bevanda.
C'è, per esempio, chi sostiene
che questa bevanda era utilizzata
dai pescatori e dai contadini
al mattino, per combattere il freddo.
Tutto questo, già intorno
all'anno 1000.
Altri, invece, ritengono
che questa bevanda
sia nata all'interno di un convento
per deliziare i frati
tra una preghiera e l'altra.
Addirittura, c'è anche chi pensa
che sia stato proprio Zeus
a dare la ricetta
per questa gustosa bevanda
a un'abitante delle terre delle sirene.
Attuale Campania, insomma.
Bene, vi lascio qui in sovraimpressione
tutti gli ingredienti con le quantità
per preparare un delizioso
limoncello, originale, a casa.
Ricordate che la materia prima
è molto importante.
L'ideale sarebbe utilizzare
dei limoni biologici
possibilmente provenienti
da Amalfi o Sorrento.
La preparazione è semplicissima:
anche qui, vi lascio
in sovraimpressione
tutti i dettagli riguardo
la preparazione del limoncello,
però vi voglio dire alcuni suggerimenti,
alcune cose importanti.
Per esempio, quando pelate i limoni
per ricavare la scorza, mi raccomando:
prendete solo la parte gialla
e non quella bianca, che è amara.
Poi, mi raccomando:
lasciate le scorze di limone
all'interno dell'alcol per circa
una settimana al buio, in un luogo fresco.
E quando, poi, unite il succo ricavato
dalle scorze di limone e l'alcol allo sciroppo,
mescolate bene, mettetelo
in un contenitore con chiusura ermetica
e lo dovete lasciare a riposo
per circa un mese.
Eh, lo so. Bisogna aspettare molto
per gustare un delizioso limoncello.
E anche qui, durante questo mese,
il vostro limoncello deve essere al buio.
Ma non vi preoccupate per l'attesa,
perché ne vale la pena.
Ah, e mi raccomando:
servitelo freddo.
Molti, infatti, consigliano
di metterlo nel freezer
circa un'ora prima di servirlo.
Oggi possiamo affermare che
il limoncello è famoso in tutto il mondo.
Ma non ne sono completamente certa,
scrivetemi nei commenti
se conoscete qualcno che non sa
dell'esistenza del limoncello.
In ogni caso, penso che
la maggior parte del mondo
sappia cosa sia il limoncello.
E questo si deve soprattutto
ad alcune celebrità
che lo hanno reso tanto famoso.
In particolare, due attori:
George Clooney e Danny DeVito.
Quest'ultimo, nel 2006 era ospite
a un programma TV: The View,
un programma statunitense
molto seguito.
Ebbene, vi si è presentato
completamente ubriaco.
E per giustificarsi ha detto:
"Lo sapevo che gli ultimi sette bicchierini
di limoncello mi avrebbero fatto male".
Bicchierini bevuti proprio alla casa
di George Clooney il giorno prima.
Dopo questa dichiarazione,
le vendite del limoncello
sono schizzate alle stelle.
E l'attore stesso ha cominciato
a produrre il suo proprio limoncello.
E dopo di lui molti altri,
tra cui anche George Clooney,
Ryan Reynolds, Jay-Z, Drake,
Dan Akroyd e Francis Ford Coppola.
In Italia, ogni famiglia ha
la sua propria "ricetta della nonna".
La ricetta che si tramanda
di generazione in generazione.
Quindi, è molto probabile
che possiate provare
limoncelli leggermente diversi.
Ma tutti ugualmente buoni!
Ma il mio consiglio è:
se davvero volete assaporare
il limoncello originale,
beh, dovete fare un viaggio
nella costiera amalfitana.
Ah, ho ancora un'ultima curiosità
che non può essere tralasciata.
Perché l'orgoglio italiano
è stato ferito.
Non sto scherzando.
L'orgoglio italiano è stato ferito
quando l'International
Wine and Spirit Competition
ha dichiarato che il miglior
limoncello al mondo è olandese.
È stato un duro colpo per noi italiani.
Però, ovviamente,
io non ho avuto l'occasione
di provare il limoncello olandese
che ha vinto.
Quindi, probabilmente,
dovrò farlo e giudicare.
In ogni caso, questo era tutto sul limoncello.
Fatemi sapere nei commenti se vi piace,
se lo avete provato,
dove lo avete provato,
se avete un limoncello preferito…
Scrivetemi tutto nei commenti.
Se decidete di realizzare
il vostro limoncello,
allora dovete assolutamente
preparare anche il tiramisù,
un altro pilastro
della cultura italiana,
al limoncello.
Vi svelo la ricetta in un video
dedicato proprio al tiramisù.
Ricetta originale
e ricetta al limoncello.
Come sempre, il video lo trovate
qui in alto nella card
e giù, nella descrizione.
Poi vi ricordo che se cercate
un qualsiasi altro argomento
di grammatica o di cultura italiana
potete visitare il nostro sito
learnamo.com
Invece, per tutti gli altri contenuti
esclusivi che pubblichiamo ogni giorno
non dimenticate di seguire LearnAmo
anche su Instagram, su Facebook,
su Twitter, su Pinterest,
su TikTok e su Telegram.
Io vi aspetto in un nuovo video
molto presto.

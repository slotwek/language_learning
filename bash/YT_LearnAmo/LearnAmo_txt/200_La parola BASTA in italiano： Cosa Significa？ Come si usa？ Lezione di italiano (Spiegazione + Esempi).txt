WEBVTT
Kind: captions
Language: it
Ciao a tutti e bentornati su LearnAmo!
In questo video, come avrete certamente 
intuito dal titolo, andremo a parlare
della parolina ’’basta’’ che si usa in molti 
contesti diversi e spesso con delle
sfumature differenti. Sono sicura che 
l'avete sentita dire molte volte ma che
probabilmente avete ancora timore ad
utilizzarla perché non sapete
esattamente cosa significa. Beh, io sono
proprio qui per questo! Oggi vedremo
insieme tutti i significati che la
parolina ’’basta’’ può assumere e vi darò
anche moltissimi esempi da cui trarre
spunto per cominciare ad utilizzare
attivamente questa parolina e non
soltanto a riconoscerla quando la
ascoltate o la leggete. Se siete pronti
ci vediamo dopo la sigla.
Innanzitutto partiamo dalle basi: vi
siete mai chiesti cosa significa la
parolina ’’basta’’?
Bene, se analizziamo attentamente la
parolina ci accorgiamo che altro non è
se non la terza persona singolare del
verbo ’’bastare’’ coniugato al presente
indicativo, verbo che significa proprio:
’’essere sufficiente’’, ’’essere abbastanza’’.
In particolare, si utilizza alla forma
impersonale, cioè senza un soggetto per
indicare che qualcosa deve finire o che
di una certa cosa ce n'è abbastanza.
’’Basta!’’ Un primo uso di basta è proprio
questo, cioè utilizzato da solo come
esclamazione. In particolare, quando lo
utilizziamo come esclamazione cerchiamo
di porre enfasi sull'esasperazione, tanto
che quando siamo proprio esasperati
tendiamo anche ad urlarlo. Basta! Quando
appunto lo utilizziamo da solo, ’’basta’’
vuole significare che una certa
situazione per noi deve finire perché ne
siano stanchi, non ne possiamo più.
Ma vediamo alcune scenette che vi
serviranno da esempio. SCENA 1: In una
classe piena di marmocchi urlanti la
maestra cerca di ottenere silenzio. Dopo
diversi tentativi fallimentari urla a
squarciagola
’’Basta!’. Tutti i bambini si zittiscono
immediatamente e la guardano a bocca
aperta.
Ecco, questo è uno di quei casi in cui
abbiamo bisogno
di urlarlo. Con questo stesso significato
’’Basta’’ può anche essere accompagnato da
avverbi come ORA o ADESSO
’’Ora basta’’ ’’Adesso basta’’ per indicare che è
proprio in questo momento che ci siamo
accorti che una determinata situazione
deve finire perché non possiamo più
sopportarla. SCENA 2: Una coppia di
fidanzati sta litigando per l'ennesima
volta. Lei gli rinfaccia che lui l'ha
tradita in passato, lui la rimprovera per
non averne mai parlato prima.
Il litigio va avanti da un po’, lei sta
perdendo la pazienza e urla
’’Adesso basta! Me ne vado!’’ ed esce dalla
stanza sbattendo la porta.
In questo caso la ragazza sta dicendo
che vorrebbe che quella determinata
situazione, e probabilmente quella
relazione, finisse proprio in quel
momento.
Con questo stesso significato, e cioè con
l'idea che qualcosa deve finire perché
non ne possiamo più,
’’Basta’’ può anche assumere un significato
più specifico e indicare che una
determinata cosa o un'azione in
particolare deve finire,
e in questo caso basta è seguito da un
sostantivo o da un verbo all'infinito.
Per esempio, SCENA 3: piove da giorni e
la città è completamente allagata. Molti
hanno perso la casa e le coltivazioni,
perciò qualcuno alza la testa al cielo e
urla disperato ’’Basta pioggia! Per favore!’’
Oppure, SCENA 4: durante un compito in
classe
la professoressa nota che due alunni
continuano a parlare e a scambiarsi
risposte, quindi lei li rimprovera. ’’Rossi!
Franchi! Basta parlare voi due!
Altrimenti vi annullo il compito!’’ ’’Basta così’’
La parola ’’basta’’, come abbiamo visto
finora, è spesso connessa a un'idea
negativa, quindi qualcosa di cui siamo
stanchi e che deve finire.
Ci sono però anche dei contesti in cui
la parola ’’basta’’ viene utilizzata in modo
assolutamente gentile e cortese.
Per esempio, proprio quando è seguita da
’’Così’’. In questo caso si utilizza
soprattutto quando siamo in un negozio
per comprare qualcosa. SCENA 5: Una
signora va dal panettiere e chiede un
filone di pane integrale,
due pagnotte ai semi e due tranci di
focaccia. Il panettiere chiede: ’’Desidera
altro?’’ e la signora risponde ’’No grazie,
Basta così!’’ cioè questa lista di cose per
me è sufficiente. Allo stesso modo
’’Basta’’ o ’’Basta così’’ si utilizzano anche per
fermare con gentilezza e cortesia
qualcuno che ci sta offrendo qualcosa o
che ci sta versando una bevanda o ci sta
aggiungendo del cibo nel nostro piatto
ma noi non ne vogliamo più. SCENA 6: Una
coppia è al ristorante. Il cameriere
comincia a versare il vino nel bicchiere
della donna, lei non beve molto quindi,
poco dopo, dice: ’’Basta così grazie’’ e così
lui passa a riempire il bicchiere di suo
marito.
Basta più verbo. Abbiamo visto poco fa
che basta seguito da un verbo
all'infinito dà l’idea che quella
determinata azione per noi deve finire.
Però ’’Basta’’ seguito da un verbo
all'infinito può anche assumere il
significato di: ’’è sufficiente’’, ’’è
abbastanza’’, ’’è necessario solo’’. Chiaramente
distinguere i due significati dipende
dal contesto.
Vediamo degli esempi. SCENA 7:
Maria è intollerante al lattosio ma non
l'ha detto ai suoi amici.
Questi la invitano a cena a casa loro
e lei scopre che hanno deciso di
cucinare una cena a base di formaggio.
Quindi, prende coraggio e dice: ’’Ragazzi
scusate se non ve l'ho detto prima ma ho
appena scoperto di essere intollerante
al lattosio’’ al che loro rispondono: ’’Ma
figurati, basta dirlo! Abbiamo un sacco di
alternative! Non preoccuparti che di
sicuro non rimarrai a digiuno!’’
Cioè, è sufficiente che tu lo dica e noi
troviamo la soluzione. SCENA 8:
La mia amica assaggia una fetta della
torta che ho appena preparato e mi dice
che è buonissima e che vuole sapere come
io l'abbia preparata. Le rispondo: ’’è
facilissima da preparare!
Basta mescolare tutti gli ingredienti
insieme e versare il composto nella
teglia, quindi infornarla!’’ cioè è
sufficiente che tu mescoli tutti gli
ingredienti eccetera. ’’(E) basta!’’
Molto spesso basta si utilizza anche
alla fine di una lista o per chiudere un
discorso. In questo caso può anche essere
accompagnato dalla congiunzione ’’e’’ o dal
verbo potere. SCENA 9: Due amici si
incontrano dopo tanto tempo.
Uno dice: ’’Allora cosa mi racconti? Novità?’’
e l'altro risponde: ’’Beh sì mi sono
sposato… Con Giulia, ti ricordi?
Ecco, poi abbiamo deciso di andare a
vivere insieme, e abbiamo preso un cane e
ora lei è incinta… E basta. Tu? Cos’hai
combinato in questi due anni?’’
SCENA 10: Mamma e papà stanno pianificando
cosa regalare al loro figlio per Natale.
Decidono di comprargli una nuova
Televisione, una PlayStation e un nuovo
motorino.
Il papà dice: ’’Beh, allora abbiamo deciso:
TV, PlayStation e moto. Basta?’’ La mamma
risponde: ’’Sì, dai,
direi che può bastare.’’ Attenzione però, ’’E
basta’’ dopo un verbo può assumere anche
il significato di: ’’solo’’, ’’soltanto’’,
’’solamente’’, riferito all'azione espressa
dal verbo. SCENA 11: Sono a pranzo dalla
nonna. Come sempre lei ha preparato un
sacco di prelibatezze, come se dovesse
venire un intero esercito a pranzare con
noi e invece ci sono soltanto io. Dopo il
pranzo mi offre un pezzo enorme di
tiramisù
ma io sono completamente sazia, quindi
le dico: ’’Grazie nonna ma lo assaggio e
basta.
Magari mettimelo in un contenitore
così lo mangio domani.’’ Quindi le sto
dicendo: adesso lo assaggio solamente poi
il resto lo mangerò domani. Bene, ora lo
chiedo a voi. Che ne dite?!
Basta così?! Spero di avervi dato
abbastanza informazioni ed esempi per
cominciare ad utilizzare correttamente
la parolina ’’BASTA’’. Lo sto dicendo così
tante volte che ha quasi perso senso,
basta, basta! Va bene lo dico solo una
volta e poi basta! Basta! Prima di
chiudere il video, però, non posso non
ricordarvi che se avete degli altri
dubbi sulla grammatica italiana o se
volete ancora più informazioni sulla
cultura italiana
potete visitare il nostro sito
www.learnamo.com dove troverete, ne sono certa,
tutto quello che state cercando con una
serie di esercizi per ripassare e
mettervi alla prova, quindi che state
aspettando?! Correte a dargli un'occhiata!
Se invece una cosa che vi crea molti
dubbi è l'articolo in italiano, cioè con
quali nomi utilizzarlo e con quali nomi
non utilizzarlo, quindi in quali casi va
bene e in quali casi non va bene, non
perdetevi il video dedicato proprio a
questo argomento che trovate come sempre
qui in alto nella card o giù
nella descrizione. Se poi di LearnAmo non ne
avete mai abbastanza,
non dimenticate di seguire anche LearnAmo
su tutti social, su Facebook, su
Instagram, su Twitter, su Pinterest, su TikTok.
Vi aspetto! Altrimenti ci rivedremo
prestissimo qui su YouTube.
Ciao ciao!

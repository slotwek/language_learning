WEBVTT
Kind: captions
Language: it
Ciao a tutti, e bentornati sul LearnAmo! 
In questo vlog, vi presenteremo 5
cose da fare a La Spezia. La Spezia è una 
città portuale in Liguria in cui abbiamo
deciso di passare una giornata. 
Se anche voi volete fare una gita fuori
porta in questa bellissima cittadina, 
allora dovreste assolutamente provare
queste 5 cose di cui sto per
parlarvi.
Si tratta di una città di mare in Italia,
quindi è d'obbligo fare una passeggiata
sul lungomare.
Se siete amanti dei fiori come me, questo
sarà il vostro luogo preferito della
città. Guardate che belli! Trovo che
La Spezia sia una città molto ben tenuta,
come un gioiellino.
Da qui potete fare tranquillamente delle
escursioni in barca verso le
destinazioni turistiche vicine e più
gettonate, come Porto Venere, le Cinque
Terre, Lerici, le isole del Golfo.
Oppure potete provare le specialità di
mare nei ristoranti e nei localini qui
vicino. Ma anche solo passeggiare tra le
palme e i ponti vi permetterà di
ammirare panorami incredibili.
Non so a voi, ma a me piace tanto un bel
panorama con mare, barche, colline, fiori e
palme. Un bel mix, non trovate?
Se preferite mangiare qualcosa che si
può trovare solo qui, e che non si può
trovare in altre città di mare, potete
fare come noi: scegliere un locale tipico
e mangiare le specialità della Liguria.
La focaccia, vuota o ripiena,
il pesto, che nel nostro caso era nella
focaccia, la farinata di ceci,
la focaccia con il formaggio fresco.
Troppi carboidrati?
Siamo sempre in Italia! Da buoni italiani,
il pranzo non può non terminare con un
caffè e un pasticcino
nella bellissima piazza della città, che
ha un’installazione
fighissima con acqua e specchi.
Siate sinceri, avete mai visto una città
con gli ascensori? No, non nei palazzi, ma
nel bel mezzo della città. Ebbene, noi mai,
prima di visitare La Spezia. Infatti la
città si estende su più livelli, quindi
salire e scendere a piedi per le scale,
magari più volte al giorno, può risultare
difficile.
Per questo la città ha installato dei
comodissimi ascensori, che tra l'altro
sono panoramici, a disposizione dei
cittadini e dei turisti.
Potete usufruirne in maniera
completamente gratuita. Figo, no?
E se prendete un ascensore per salire,
fermatevi un po' in alto e fate una
passeggiata per ammirare il panorama.
È sensazionale, senza dubbio. Un misto di
mare, palazzi, costruzioni medievali.
A proposito,
un'altra cosa che ci è particolarmente
piaciuta della città di La Spezia è la
sua architettura.
Partendo proprio dai palazzi in stile
liberty, che tra l'altro ricordano un po'
quelli francesi, non sembra anche a voi?
Passando poi per le piazze,
le chiese,
e terminando con i portici. Molte città
italiane hanno i portici,
ma questi sono particolarmente belli
perché sono dipinti, colorati.
Poi la città ha così tante piccole
stradine, tipicamente italiane, piene di
negozietti e localini in cui è bello
perdersi e ammirare, rigorosamente con il
naso all'insù.
Se questo vlog, e in generale la cultura
italiana,
vi piace, allora non dovreste
assolutamente perdervi anche un altro
nostro vlog, a 3 stelle Michelin. Sì,
abbiamo mangiato nel ristorante di
Massimo Bottura, che è lo chef italiano con
ben 3 stelle Michelin, e abbiamo
provato un menù degustazione lì.
Fidatevi, se amate il cibo, e in
particolare quello italiano,
ne vale la pena. Come sempre, potete
trovare il link in alto nella card o giù
nella descrizione.
Ti piace visitare le città italiane e
immergerti al 100% nella loro
cultura, ma hai paura di non riuscire a
capire quando la gente ti parla? Allora,
la soluzione per te si chiama “Italiano
in contesto”. Si tratta del nostro corso
con il quale ti aiuteremo a migliorare
la tua capacità di fare conversazione in
italiano, in qualsiasi contesto di vita
reale: in banca, al bar, in concessionaria,
in pizzeria, eccetera. Per raggiungere
questo obiettivo, abbiamo preparato per
te 10 video lezioni, ognuna con un
contesto diverso. Per ogni video lezione
troverai i sottotitoli in italiano e in
inglese, la trascrizione con le
definizioni delle parole e delle
espressioni,
esercizi automatici per metterti alla
prova e la possibilità di porci le tue
domande nei commenti, a cui risponderemo
entro 24 ore. Cosa stai aspettando? Con il
codice coupon
LASPEZIA
il corso sarà tuo per sempre a soli
79 euro.
Il link è in descrizione.
Se invece cercate un qualsiasi altro
argomento di grammatica o di cultura
italiana, non dimenticate di visitare il
nostro sito learnamo.com. E se
ancora non lo avete fatto, seguite LearnAmo
su Instagram, su Facebook, su Twitter, su
Pinterest, su TikTok e su Telegram.
Noi ci rivediamo nel prossimo video.
Ciao ciao! 

WEBVTT
Kind: captions
Language: it
Ciao a tutti! Eccoci di nuovo qui su LearnAmo!  Nel video di oggi, abbiamo deciso di parlarvi di
11 parole ed espressioni,
letteralmente,
intraducibili in altre lingue!
Se, poi, noi ci sbagliamo e, effettivamente, esistono delle traduzioni nelle vostre lingue, scrivetecelo nei commenti!
Scambiamoci conoscenza e liberiamoci dall'oppressione! [sigla]
TI VOGLIO BENE!
Oh grazie! Sei un tesoro! No, in realtà... "ti voglio bene" è la prima frase intraducibile.
Ok...
Non ti sei mai accorta che, in Italiano, l'espressione "ti voglio bene" ha un significato molto
preciso, che non si può tradurre in altre lingue?
È vero... beh, potresti usare: "te quiero",
"I love you", "je t'aime"...
però, si... capisco dove vuoi andare a parare! Effettivamente, non c'è una distinzione netta,
come, invece, nelle espressioni
italiane: "ti voglio bene" e "ti amo".
Esattamente! Per gli italiani, l' espressione TI AMO è molto forte e si usa, esclusivamente,
per le relazioni amorose.
Sì, invece, per quanto riguarda "ti voglio bene",
questa la usiamo, solo ed esclusivamente, con gli amici ai quali siamo profondamente
attaccati o con le persone della nostra famiglia: i parenti e i genitori.
La seconda parola intraducibile è ABBIOCCO. Come descriveresti "l'abbiocco"?
Beh, direi che "l'abbiocco" è una sonnolenza improvvisa, che si ha specialmente dopo un pasto abbondante
A me, viene, sempre, "l'abbiocco" dopo pranzo. Beh, certo... perché mangi troppo, infatti sei ingrassato!
Ah, a proposito di mangiare, ti ricordi qual è la terza parola intraducibile?
SPAGHETTATA. Volete sapere che cos'è una "spaghettata"? Eccola!
Una "spaghettata" non è altro che un piatto di spaghetti!
Quasi quasi ce la facciamo, stasera, una bella "spaghettata", che ne dici? Niente male come idea!
Tra le espressioni
intraducibili, potremmo anche menzionare: TIZIO, CAIO E SEMPRONIO.
Sì, però, se dobbiamo essere proprio precisi,
se non erro, in Inglese esiste una traduzione
equivalente... ah sì?
Sì, in inglese, si dice: "Tom, Dick and Harry"! Ma non dire scemenze!
No, è vero! Sì certo...
in ogni caso,
l'espressione "Tizio, Caio e Sempronio"
si utilizza per riferirsi a un gruppo di persone, di cui non si ricordano o non si sanno i nomi. Per esempio: "ieri
TIZIO, CAIO E SEMPRONIO
sono andati al bar e hanno acquistato
50 bottiglie di vino!"
Significa che un gruppo di persone, di cui non si conosce il nome, hanno acquistato 50 bottiglie di vino.
Ok, dopo aver registrato questo video, ho scoperto che, non solo
Rocco aveva ragione, per quanto riguarda la traduzione in Inglese di questa espressione,
ma sembrerebbe esista un equivalente, anche, in tante altre lingue!
Lo vidi questo bottone gigante? Dai,
schiaccialo! Non fare il MENEFREGHISTA!
MENEFREGHISTA: questa parola intraducibile si riferisce a una persona che ha un atteggiamento di menefreghismo.
Questo mi sembra tanto una "tautologia"!
Tu come lo spiegheresti?
Vediamo,
io la definirei come: una persona egoista,
incurante dei propri doveri e dei diritti altrui. Sì, mi piace questa definizione!
L'ho letta sul dizionario. Ah, ecco... La sesta parola intraducibile è:
DIETROLOGIA.
Questa parola indica la tendenza a analizzare
fenomeni, soprattutto politici,
cercando di
individuarne:
complotti, trame oscure e, in generale,
intenzioni diverse da quelle dichiarate!
Non trovi che questa parola sia molto simile al significato dell'espressione:
"cercare il pelo nell'uovo"?
Più o meno, si! Infatti, potremmo dire, per esempio: "i giornalisti fanno spesso
DIETROLOGIA" o "i giornalisti cercano, spesso, IL PELO NELL' UOVO".
Sì, mi sembra che siano simili come significato.
La prossima, nonché settima, parola intraducibile è:
GATTARA. Io, sicuramente, diventerò una "gattara"!
è vero, tu adori i gatti anzi, in generale, gli animali!
Infatti, una "gattara" è una persona, solitamente una donna non sposata, che nutre
e cura i gatti randagi e non.
Nei Simpson, c'è una "gattara" che, originariamente in inglese,
chiamano: "the crazy cat lady".
È vero! Me ne ero dimenticata! Penso che, prima o poi, dovremo fare un video sulle tradizioni più strane e bizzarre!
Ottima idea, sicuramente lo faremo!
Ottava parola intraducibile: CULACCINO.
Perché mi guardi? Sei tu il re delle definizioni!
Il "culaccino" è, praticamente, il residuo di un liquido che resta sul fondo di un bicchiere o
qualsiasi altro recipiente.
Sì, però, ha anche un altro significato:
indica, infatti, la traccia, lasciata da un recipiente bagnato, sul luogo dove è stato appoggiato.
È vero, sì! E devo dire anche che entrambi i significati sono
intraducibili!
Nona parola:
MERIGGIARE. Questa non è tanto comune, però si può leggere o sentire
di tanto in tanto.
Trovare una traduzione, in altre lingue, di questa parola, è quasi impossibile,
perché indica una condizione ben precisa:
stare a riposo,
all'aperto, in un luogo ombroso,
nelle ore calde del pomeriggio.
Sembra molto rilassante "meriggiare"! Lo farei volentieri, qualche volta!
Decima e penultima parola
intraducibile:
PANTOFOLAIO.
Il "pantofolaio" è la tipica persona che ama starsene a casa sua, sul divano, in pantofole,
magari davanti alla tv,
senza fare nulla di speciale, se non
fondersi con il divano stesso! Gli esemplari, tipici, di "pantofolaio" tendono ad avere una forte preferenza
verso
le pantofole
morbide e
ingombranti, oltre che per le patatine e gli snack, in generale!
In Inglese, esiste il "couch potato" ma non so se indossa le pantofole.
In ogni caso, sai cosa... a parlare di patatine, snack,
mi è venuto un certo languorino! E direi che questa è, proprio, l'ora perfetta per un bell'APERICENA!
Sai che hai, proprio, ragione? E considerando che "apericena" è l'ultima parola intraducibile,
ce l'andiamo a fare!
Per chi non lo sapesse, "l'apericena" è una specie di aperitivo serale, che sostituisce la cena, in quanto
accompagnato da un ricco buffet!
Bene, adesso è giunto il momento di passare alla nostra rubrica:
ChiediAmo! La rubrica nella quale
rispondiamo alle vostre domande!
Bene, la prima domanda... aspetta, però...  vorrei ricordare, soltanto, ai nostri studenti di aggiungere sempre
#ChiediAmo, quando fanno le domande... è vero...
perché, altrimenti è un po' difficile per noi riuscire a trovarle. Sì, perché l'hashtag fa
cambiare colore alle scritte così riusciamo ad  individuarle bene.
Ora, iniziamo! La prima domanda
è di Adrian Sarmiento
e ci chiede: "perché si dice mi piacerebbe e non mi piacerei,
se stai se stai parlando in prima persona?"
Bella domanda!
Purtroppo, il verbo PIACERE in Italiano, così come qualche altro verbo, ha questa struttura un po'
particolare e quindi concorda con
l'oggetto che ci piace...
NON con la persona A CUI piace.
In ogni caso, lo abbiamo spiegato meglio nel nostro
primo video... uno dei nostri primi video...
che trovi nella descrizione! Il link nella descrizione si chiama: "gli errori più comuni
che fanno gli stranieri"... o qualcosa del genere.
Ora, seconda domanda...
beh è più una richiesta... diciamo, quasi...sì  di
Alexandre. Si, che ci chiede: "dovreste fare un video sull'umorismo
l'Italia: è un buon modo per rompere il ghiaccio ma è difficile in una lingua straniera.
ci provo spesso ma ho l'impressione che non funziona molto bene". Sì, questo lo possiamo fare...
sì, non sarà facile... no dacci un po' di tempo, per fare le nostre ricerche, per pensarci un attimo...
però lo faremo! Sì, nel frattempo...
un po' di ansia...
Allora...
bene, qua non c'è l'hashtag, però, questa è una domanda piuttosto interessante!
Ruby ci chiede:
"ragazzi...
aspettiamo l'ambulanza? Si, dai...
a tutto equivalente bello
"Ragazzi, potete spiegarmi la differenza tra c'hai e hai?
Non riesco a capire come si usano. Grazie mille!"
Bene, diciamo che,
giusto per riassumere velocemente, non c'è una reale distinzione a livello di significato. No, infatti, ma
usiamo la forma C'HAI,
solo, nel parlato e di solito per
enfatizzare un po' di più. Sì abbiamo dedicato una,
diciamo, una lezione più o meno, parte di una lezione, a questo argomento e trovate il link nella descrizione. Il titolo della lezione,
comunque, è: "le cose che i libri di grammatica non vi insegnano", una bellissima video-lezione. Ve la consiglio
Beh, facciamo l'ultima domanda? Si, l'ultima, per oggi! Ok, però, mi raccomando,
continuate sempre a farci domande nei commenti, perché noi risponderemo, sempre,  alla fine di ogni video!
Questo è più una domanda personale, direi... si
Moshtaq...?
Probabilmente si... non sappiamo se si pronuncia così...
"Ciao Graziana! Io vi seguo da un po' di tempo e mi sono trovato bene con voi (bravi!)
Una domanda: siete di Bari o avete studiato all'università di Bari? Perché mi sembra di avervi visto. Comunque grazie per i video"
Allora, io sì, sono di Bari e si, ho studiato all'università di Bari, dove
mi sono laureata! Io, invece, sono nato in un paesino molto vicino a Bari, ho vissuto a Bari per 3 anni, dove mi sono anche
laureato e quindi... siamo soltanto curiosi di sapere: anche tu sei di Bari? O hai studiato all'università di Bari? Ci hai visti in giro
o all'università, perché non abbiamo una foto... il nome non ci dice nulla,
quindi facci sapere! Facci sapere, nei commenti, un po' più su di te, così possiamo capire chi sei.
Bene, per oggi, penso proprio che sia tutto! Ci vediamo nel prossimo video, no? Assolutamente! Vi aspettiamo! Ciao, ciao!

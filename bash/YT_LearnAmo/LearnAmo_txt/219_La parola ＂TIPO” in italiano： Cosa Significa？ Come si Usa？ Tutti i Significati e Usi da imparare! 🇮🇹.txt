WEBVTT
Kind: captions
Language: it
Ciao a tutti e bentornati su LearnAmo! Ma
tipo, voi ci avete mai fatto caso che 
tipo gli italiani usano spesso delle
parole, ma tipo solo nella lingua parlata
e voi siete lì tipo: "Ma che vuol dire?"
e non riuscite a decifrare?
Ebbene, una di quelle paroline è proprio
"tipo", e in questo video voglio mostrarvi
tutti i suoi usi, soprattutto nella
lingua parlata, nella lingua di tutti i
giorni.
E credetemi, ce ne sono veramente tanti.
Quindi restate con me!
La parola "tipo" deriva dal latino "typus",
che a sua volta deriva dal greco "tùpos",
con il significato di "impronta", ma anche
di "modello", "figura", "carattere". E oggi, con
questo significato, si usa ancora nella
disciplina che studia le monete, per
indicare la raffigurazione impressa,
incisa, sulla moneta. Nell'arte della
stampa, invece, la parola "tipo" indica
ognuno dei caratteri mobili utilizzati
per riprodurre le lettere e i simboli da
stampare.
Ma, nella lingua quotidiana, la parola
"tipo" può assumere moltissimi altri
significati, perché, ovviamente, questi due
che abbiamo appena visto appartengono a
dei linguaggi settoriali.
Vediamo quindi tutti gli usi quotidiani
della parola "tipo". Il significato più
comune della parola "tipo" è quello di
"modello" o "esemplare", che identifica una
molteplicità di oggetti sulla base di
alcune determinate caratteristiche fisse
che accomunano tutti questi oggetti e li
distinguono dagli altri.
Tranquilli, tranquilli! Vi faccio subito
un esempio.
Pensate a un "tipo" di letto matrimoniale,
un "tipo" di televisore, un "tipo" di scarpe.
Per esempio: "Un tipo di scarpe che mi
piace molto è quello da ginnastica".
Questo vuol dire che io sto
identificando un modello come punto di
riferimento a cui tutti gli altri
oggetti che hanno le stesse
caratteristiche fanno riferimento.
Posso dire anche che: "Il mio tipo di
macchina preferito è il SUV".
Significa che mi piace quel modello lì,
che ha quelle determinate caratteristiche,
e di conseguenza mi piacciono tutti gli
altri oggetti che fanno riferimento a
quelle stesse caratteristiche comuni. Un
altro significato di "tipo" simile al
precedente, ma leggermente diverso, è "uno
schema", "un modello ideale" al quale può
condursi per astrazione una moltitudine
di oggetti, aventi tutti delle
caratteristiche comuni. E qui, ecco, le
parole chiave sono "ideale", "astrazione",
quindi qualcosa appunto di non reale, ma
astratto. Si usa, infatti, spesso quando
vogliamo sapere da qualcuno le
caratteristiche per una sua cosa ideale.
Ad esempio, io potrei chiedere ad una mia
amica quale sia il suo "tipo" di ragazzo
ideale,
oppure il suo "tipo" di casa ideale, o
ancora il suo "tipo" di lavoro ideale, e
così via.
E allora, lei comincerebbe a descrivermeli
così come lei se li immagina.
Comincerebbe ad elencarmi tutte le
caratteristiche che sarebbero presenti
nel suo ragazzo ideale, nella sua casa
ideale o nel suo lavoro ideale nel
miglior scenario possibile. Per
estensione, la parola "tipo" si usa anche
nelle locuzioni "del tipo", "del tipo di", "sul
tipo di" per ricondurre un oggetto a una
categoria ben definita da un altro
oggetto. Per esempio, se vado in un
negozio di abbigliamento posso chiedere
una giacca "del tipo di" quella che sto
indossando, quindi voglio una giacca che
appartenga, più o meno,
alla stessa categoria rappresentata da
questa giacca che indosso. Poi, nell'uso
colloquiale e informale,
la parola "tipo" viene spesso usata, e
forse potremmo dire anche abusata, con il
significato di "come", "ad esempio", in frasi
del tipo: "Il mio capo si è arrabbiato un
sacco di volte questa settimana, tipo
ieri, quando sono arrivata tardi al
lavoro o martedì, quando ho consegnato il
progetto sbagliato."
"Ieri ho comprato un paio di jeans
stupendi. Hai presente tipo quelli neri
che metto spesso? Ecco, tipo quelli, ma
verde scuro." "Ti giuro, non la sopporto. Sta
sempre a lamentarsi. Tipo, ieri siamo
andati a prendere un caffè insieme, no?
Ebbene, si lamentava continuamente. Come
se soltanto lei avesse delle disgrazie
nella sua vita." Ancora, soprattutto in
contesti informali, utilizziamo la parola
"tipo" davanti ad aggettivi o allocuzioni
utilizzate con il senso di aggettivi,
semplicemente per dar loro enfasi. Un po'
come facciamo con la parola "proprio" o
"davvero". Per esempio, posso dire: "Ieri sono
andata ad una festa tipo stratosferica!"
oppure: "Il mio progetto è stato tipo
un successo! Che figata!". Ma "tipo" è
utilizzato anche, con alcune varianti, per
riferirsi a una persona specifica. Però,
innanzitutto se parliamo di "un tipo" o
"una tipa", vogliamo indicare una persona
di cui non sappiamo o non vogliamo
dare alcuna informazione.
Forse perché non ci piace,
forse perché non ci importa di lei, o
anche semplicemente perché non la
conosciamo affatto.
In ogni caso, ha una connotazione
leggermente negativa, perché, anche se
questa persona non ci ha fatto niente,
noi non vogliamo perdere nemmeno un
secondo in più per dare maggiori
dettagli sul suo conto. Per esempio,
"essere un bel tipo" significa avere un
carattere molto particolare.
"Certo che sei proprio un bel tipo, eh?".
Oppure, la forma "essere un tipo" +
aggettivo indica la caratteristica
principale, a livello caratteriale, di
quella persona. Ad esempio: "Mio cugino è
un tipo tranquillo, legge molto e non va
mai in discoteca". Ancora, "essere o non
essere il tipo di qualcuno" significa
piacere o non piacere a quella persona.
Per esempio, se io chiedo alla mia amica:
"Ti piace Giovanni?", e lei mi risponde: "No
no, non è per niente il mio tipo.",
significa che Giovanni non fa per lei. A
lei Giovanni non piace. Il diminutivo
"tipetto", invece, si riferisce soprattutto
a bambini o ragazzini che hanno un
carattere molto vivace, fin troppo
allegro, quasi irrequieto. Ad esempio, un
bimbo con la lingua lunga, che significa
che parla moltissimo e anche un po'
disubbidiente
è sicuramente "un bel tipetto". Il
peggiorativo "tipaccio", invece, viene molto
spesso utilizzato per indicare una
persona poco raccomandabile, di cui non
ci si può fidare e da cui è meglio stare
alla larga.
Infine, utilizziamo la parola "tipo" anche
senza un vero significato, come
intercalare. Per esempio, durante un
discorso sempre informale o quando
stiamo per fare una domanda a qualcuno.
Vi mostro subito degli esempi. Se io
chiedo a qualcuno di raccontarmi com'è
andata la sua vacanza,
questa persona potrebbe dirmi: "Insomma,
bene tipo... Anche se ho preso un virus e
sono stato molto male tipo... Però almeno
la mia famiglia si è divertita...", oppure se
voglio fare una domanda a qualcuno: "Ma
tu, tipo, lo perdoneresti un tradimento?"
Insomma, questo "tipo" è proprio come il
prezzemolo, è dappertutto, e per questo vi
ricordo sempre che è molto importante fare
pratica, esercitarsi il più possibile,
soprattutto ascoltando. Ascoltando
conversazioni di vita quotidiana,
leggendo libri con molti dialoghi
di vita quotidiana. Dopodiché, il mio
consiglio è quello di praticare anche da
soli, con voi stessi.
Per esempio, quando vi svegliate la
mattina, potete guardarvi allo specchio e
chiedervi: "Ma tu, tipo, cosa vuoi mangiare
oggi a pranzo?". Ma adesso, vediamo insieme
un breve dialogo in cui si utilizza la
parola "tipo" con tutti i suoi significati.
"Hai visto l'ultimo film di Christian De
Sica?" "Mmh, può darsi. Quello tipo di natale?"
"No, quello tipo thriller, o horror, non lo so.
Non l'ho visto, ma mi hanno detto che è
tipo fighissimo."
"Ma di cosa parla?" "Praticamente parla di
un tipo che vive da solo in una casa in
campagna, e un giorno si sveglia e trova
casa sua che è tipo completamente
diversa, e non capisce come sia successo.
Allora inizia tipo ad impazzire perché
non riesce più a fare nulla e non sa
dove sono le cose." "Ma come fa ad essere
horror? Da come lo descrivi mi sembra più
tipo un thriller psicologico."
"Sì ecco, esatto. Che poi non è neanche un
tipo di film che di solito guarderei.
Però dalla trama mi ispira un sacco."
Ed eccoci arrivati alla fine di questo
video.
Come avete potuto notare voi stessi, la
parola "tipo" è molto frequente in
italiano.
Quindi, è davvero importante sapere
utilizzarla, ma anche solo riconoscerla,
così da non perdersi l'intero senso
della frase.
Provate a scrivere qui nei commenti
qualche frase utilizzando la parola "tipo".
Vediamo se avete capito come utilizzarla
correttamente. Se poi invece, volete
saperne di più sulla parolina "proprio",
che è tipo un parente di "tipo", allora non
dimenticate di andare a guardare il video
dedicato proprio a questo argomento. Come
sempre potete trovare il link qui in
alto nella card, o giù nella descrizione.
Io vi aspetto prestissimo qui su YouTube,
ma vi ricordo anche che se volete
ripassare qualche argomento di
grammatica o saperne di più sulla
cultura italiana,
potete fare un salto sul nostro sito
www.learnamo.com. Altrimenti, per tutti gli
altri contenuti interessanti e
divertenti,
non dimenticate di seguire LearnAmo su
tutti i social: Instagram, Facebook,
Twitter e TikTok.
A presto! Ciao.

WEBVTT
Kind: captions
Language: it
(Interrompo un attimo il video per chiarire perché...)
Ciao a tutti e
bentornati su LearnAmo! Si sa: il "ci" non è proprio il migliore amico degli stranieri che vogliono imparare l'italiano;
ci sono sempre quei casi in cui si prova a usarlo... e puntualmente si sbaglia!
La situazione peggiora, poi, quando questa parolina incontra le espressioni idiomatiche
e la maggior parte degli stranieri si tormenta, perché non ne riesce a capire il significato o perché non sa usarle!
Ma, in questo video, vi spiegherò cosa significano, e come si usano, le espressioni
italiane più frequenti e comuni, in cui è utilizzato il "ci".
Preparatevi ad essere stupiti! [sigla]
Ok, cominciamo:
chiaramente vi darò prima la forma base, con il verbo all'infinito, e poi vedremo in quali forme si usa più spesso.
1) PensarCI
Oltre al significato di: "pensare a qualcuno o qualcosa", (-Pensi mai al suo ex? -Sì, ci penso spesso!)
PensarCI significa:
"provvedere, risolvere un problema, trovare una soluzione" e si usa, appunto, quando c'è una difficoltà un ostacolo e
noi individuiamo la persona che può e/o deve risolverlo.
[-C'è bisogno di organizzare l'evento di questo sabato con gli investitori, CI PENSI TU?
-No guarda... Sono troppo impegnato questa settimana. PENSACI TU per favore!
-D'accordo, CI PENSO IO! Ma sappi che mi dovrei un favore!]
Attenzione, però, a non confondere
questo significato, con un altro piuttosto simile, quello dell'espressione: NON PENSARCI PROPRIO, che invece
significa: "non avere nessuna intenzione, o voglia, di fare quella determinata cosa".
[-Potresti chiedere un favore al capo da parte mia?
-NON CI PENSO PROPRIO! Oggi è più acido che mai!]
2) VolerCEne
Questo verbo si usa soprattutto in espressioni
esclamative con il significato di: "essere necessario molto tempo o molto impegno".
[-Quand'è il tuo compleanno?
-Eh tra dieci mesi! CE NE VUOLE ancora! -Niente regali per il momento allora! -Comunque organizzerò
sicuramente una festa in discoteca! E ovviamente tu e Sofia siete invitati!
-Ma dai! Che meraviglia! Io ci vengo
sicuramente! Sofia invece non ama molto le discoteche, CE NE VORRÀ per
convincerla, ma sono sicuro che ci sarà anche lei!]
3) CrederCI
Letteralmente questo verbo significa: "credere in qualcuno o a qualcosa"
(come: -Credi in Dio? -Sì, CI CREDO!)
Ma oggi vedremo invece il significato di questo verbo quando è inserito nell'espressione:
E CI CREDO, usata sempre così, alla prima persona singolare,
in risposta a qualcuno che ci dice qualcosa che a noi appare ovvio, scontato
come per dirgli: "certo, non ho dubbi su quello che mi stai dicendo, è ovvio che sia così!"
[-Ieri sono andato alla del celibato di Gianluca,
oggi però ho un terribile mal di testa! -E CI CREDO! Avrai sicuramente
bevuto più alcol ieri di quanto ne bevi di solito in un anno intero!]
(Interrompo un attimo il video per chiarire, per chi ancora non lo sapesse, il significato di "addio al celibato" e "addio al nubilato".
L' ADDIO AL CELIBATO è una festa organizzata in onore di un uomo che sta per
sposarsi e che quindi sta per perdere il suo stato di "celibe", ossia non sposato. Di solito viene
festeggiata con gli amici più stretti, tutti di sesso maschile.
L' ADDIO AL NUBILATO, invece, è la versione femminile
e quindi è una festa organizzata in onore della donna che sta per sposarsi e che sta per perdere il suo stato di
"nubile", ossia non sposata. Anche lei festeggia con le amiche più strette, tutte di sesso femminile.)
4) PrenderCI gusto
Questa espressione è veramente interessante!
Indica il ripetere un'azione che in precedenza pensavamo fosse noiosa, inutile e fastidiosa,
e che invece ora ripetiamo perché cominciamo a provare un piacere crescente nel farla.
[-Guarda questa posizione del guerriero che sto facendo! -Ma tu non eri quello che odiava lo yoga?
-Sì, ma durante il mio viaggio in India CI HO PRESO GUSTO e ora non riesco a farne a meno!]
5) SaperCI fare (con)
SaperCI fare indica, in generale, essere in gamba, essere abile,
essere competente nel proprio lavoro o in una qualsiasi attività.
[-Quell'uomo è stato ingiustamente accusato di furto... -Ho sentito!
Ma poi durante il processo sono cadute tutte le accuse, no?
-Sì! Per fortuna il suo avvocato CI SAPEVA FARE fare e ha dimostrato la verità!]
SaperCI fare CON,
invece, indica il sapersi comportare nel modo più giusto e adeguato con una persona o una
categoria di persone,
spesso per i propri scopi personali.
[-Luca è un vero dongiovanni! CI SA FARE CON le donne! Infatti cambia fidanzata ogni due mesi!
-Ma ci sa fare anche con i bambini, infatti i miei figli lo adorano e giocano sempre con lui!]
6) StarCI, che oltre al significato originale di:
"entrare e poter essere contenuto" (In questo stadio CI STANNO 12.000 spettatori.)
ha anche altri significati idiomatici.
Con le cose, è usato alla terza persona singolare per oggetti singolari, o
plurale per oggetti plurali, per indicare che: "va bene, è perfetto, è adeguato, è
appropriato".
[-Ti va un pasticcino?
-Aaah sì! Qualcosa di dolce CI STA proprio adesso, dopo 5 ore intense di lavoro!
-Sto preparando un' insalata! Ci aggiungo anche delle noci, che ne dici? -Sì dai, ci stanno!
Con le persone, invece,
starCI ha due diversi significati:
1) il primo è quello di: "essere d'accordo, aderire,
partecipare", utilizzato di solito quando viene fatta una proposta
[-Ragazzi, stasera tutti a casa mia per una grigliata! Che ne dite?
-Figo! IO CI STO!
-Grande! E voi? CI STATE?]
2) il secondo, invece, è quello di: "mostrarsi
disponibile ad un approccio amoroso"
[-Mi piace molto quella ragazza, ma non penso di essere il suo tipo!
-Ho sentito che le piacciono i musicisti! Quindi se vai a parlarle e le dici che suoni la batteria
sicuramente CI STA!]
7) TenerCI a qualcuno o a qualcosa
significa: "provare affetto, voler bene, essere legati a quella cosa o a quella persona".
Ma, in realtà, è utilizzato anche con gli eventi
tenerCI (A) + verbo, come per dire:
"desiderare fortemente che quella cosa accada o non accada".
[-Oggi andrò a fare shopping perché CI TENGO a fare bella figura al colloquio di lavoro la prossima settimana!
-Sono sicuro che andrai benissimo e otterrai il lavoro! -Se CI TIENI A me, mi presteresti la tua macchina per
l'occasione? Non voglio prendere il treno e rischiare di arrivare in ritardo.
-D' accordo, ma mi raccomando
non voglio nemmeno un graffio! È nuova e ci tengo tantissimo!
-Sì, non preoccuparti!]
8) Non vederCI più dalla fame
Avete presente quel momento in cui la vostra pancia
brontola e non riuscite a pensare ad altro, se non a vedere mentalmente il cibo?
Ebbene, se volete esprimere in italiano questa sensazione, potete tranquillamente
utilizzare l'espressione: NON CI VEDO PIÙ DALLA FAME!
[-Cosa si mangia di buono oggi?  NON CI VEDO PIÙ DALLA FAME!
-Oggi si mangia solo insalata perché dobbiamo dimagrire per prepararci alla prova costume!
-Wow sicuramente mi sazierò fino a scoppiare...
-Niente sarcasmo!]
9) MetterCIsi
Anche questa espressione è molto
interessante! (Ma quale di queste espressioni non lo è?)
MetterCIsi significa: "fare qualcosa con
impegno e serietà, tanto da raggiungere un risultato se non proprio
eccellente, quantomeno buono".
[-Il capo vuole che il progetto sia pronto per giovedì prossimo...
-Cosa? Ma è impazzito? Non ce la farò mai! -Non dire così! Se TI CI METTI,
sono sicuro che non lo deluderai!]
Questo verbo, però, è usato molto anche nell'espressione NON TI CI METTERE PURE TU, generalmente
rivolta a chi ci sta di fronte.
Questa espressione si usa di solito quando siamo
arrabbiati, perché ci sono successe varie cose negative,
non proprio tragedie, ma comunque cose poco piacevoli che ci hanno messo di cattivo umore e ci hanno reso
cattiva la giornata.
Allora, se stiamo così e qualcuno ci vuole
stuzzicare, vuole qualcosa da noi, vuole scherzare o vuole anche soltanto farci una domanda,
potrebbe capitare che gli diciamo: NON TI CI METTERE PURE TU, come per dire: "non
aggiungerti alla mia lista di problemi!"
10) CI vediamo o CI sentiamo.
Se parlate con qualche italiano al telefono, su Skype, o anche solo per e-mail o Whatsapp, vi potrebbe capitare
di sentire queste espressioni al termine di una conversazione.
"CI sentiamo" è usato quando sappiamo che parleremo di nuovo con quella persona, prima o poi, magari per
telefono o per email, ma comunque non "visivamente".
[-Ciao! Da quanto tempo! Tutto bene? -Sì, a te? -Tutto bene!
-Scusami, sono un po' indaffarato ora, CI SENTIAMO dopo?
-D'accordo! CI SENTIAMO, ciao!]
"CI vediamo",
invece, indica che sapete di dover vedere di nuovo quella persona, prima o poi, che sia in video o di persona.
[-Domani verresti in spiaggia con me? -Ma certo! Che bello!
-Benissimo! A domani allora! Sì, CI VEDIAMO! Ciao!]
Bene, queste erano tutte le espressioni idiomatiche con "ci" che mi sono venute in mente.
Ma voi ne conoscete delle altre? Fatemelo sapere nei commenti!
Se, invece, avete ancora dei dubbi sul significato e sugli usi del "ci" in italiano, potete dare un'occhiata al video
dedicato a questo argomento, di cui trovate il link qui in alto nella card e giù nella descrizione.
E se, invece, volete scoprire tutte le altre espressioni idiomatiche in italiano, allora c'è
un'intera playlist che fa al caso vostro!
I link sono tutti nella descrizione, non perdetevi nemmeno un video!
E, infine, per non perdervi in nessuno dei nostri contenuti, seguite LearnAmo anche su Instagram, su Facebook e su Twitter!
Noi ci rivedremo prestissimo!

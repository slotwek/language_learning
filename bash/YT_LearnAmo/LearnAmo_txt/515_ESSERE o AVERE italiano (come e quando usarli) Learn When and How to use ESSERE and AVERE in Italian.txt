WEBVTT
Kind: captions
Language: it
Ciao ragazzi!
Se siete qui oggi è perché volete sapere
quando usare il verbo “essere” e quando
usare il verbo “avere”.
Benissimo!
Vi faccio un occhiolino e vi rassicuro: con
questo video tutto sarà più semplice.
Partiamo dall'inizio, e cioè in quali contesti
usare “essere” e in quali contesti usare
“avere”. Allora, nella presentazione,
quando vi presentate, quando dovete usare
“essere”?
Quando dovete usare “avere”?
Allora, il verbo “essere” si usa per dire
il nome di qualcuno, quindi “io sono Marco”,
“lui è Francesco”.
Ancora, per esprimere la nazionalità, quindi “i
miei cugini sono francesi”, oppure per indicare
la professione: “Paolo è architetto, sua
moglie è professoressa di matematica".
E avere?
Lo usiamo nella presentazione?
Si, esattamente per dire l'età di qualcuno
quindi: “Giuseppe ha 56 anni,
i suoi figli hanno 20 e 24 anni”.
Ma non è finita qua.
Cosa succede nella descrizione?
Allora, sempre “essere” o “avere”?
Useremo “essere” davanti ad aggettivi,
per descrivere qualcosa o qualcuno: “Firenze
è meravigliosa” → descrizione.
“La tua casa è molto bella”, “questi
documenti sono vecchi”, come vedete, utilizziamo
il verbo “essere” davanti ad aggettivi e... il
verbo “avere”?
Il verbo “avere” lo utilizziamo sempre
per descrivere qualcosa o qualcuno, ma davanti
a nomi e non ad aggettivi: “Laura ha i capelli
biondi”, io sto descrivendo i capelli di
Laura ma lo sto facendo con un nome, capelli.
“Ho la pelle molto delicata”, “hai dei
lineamenti bellissimi”.
Vediamo, invece, cosa succede nelle sensazioni.
Allora, per quanto riguarda il verbo “essere”,
lo utilizziamo per esprimere delle sensazioni
emotive, ciò che noi proviamo, delle emozioni
appunto: “sono felice!
Oggi vado al mare!”, “siamo contenti di
vederti”, “è triste perché ha perso
il cellulare”, dunque felice, contento,
triste, insomma, appunto, emozioni, stati
d'animo → verbo “essere”.
Utilizziamo, invece, il verbo “avere”
per esprimere delle sensazioni fisiche, quindi dei
bisogni fisici (e non delle emozioni). Notate
la differenza?
“Ho fame”, “ho sete” → verbo “avere”.
Allora, utilizziamo, però, “essere” e
“avere” anche al posto di altri verbi.
In che senso?
Vi spiego subito.
Utilizziamo il verbo “essere” come sinonimo
del verbo “trovarsi”, cioè trovarsi in
un luogo: “quando sono a casa (cioè quando
mi trovo a casa) mi rilasso con la TV”, “oggi
Paolo è a Parigi”... beato lui!
Ancora una volta, trovarsi in un luogo: oggi
Paolo SI TROVA a Parigi → verbo “essere”.
Il verbo “avere”, invece, lo utilizziamo
come sinonimo di “possedere”, quindi
"hanno (nel senso di possiedono) una casa proprio
sul lago di Garda”, “Sara ha una splendida
famiglia”.
Arriviamo, invece, ad una questione spinosa
per chi studia l'italiano come lingua straniera:
quando usare “essere”, quando usare “avere”
come ausiliari, cioè per formare i tempi
composti degli altri verbi?
Allora, dovete sapere che the winner is ...”avere”.
Cosa significa?
Significa che lo usiamo molto, molto più
spesso, quindi vediamo quando utilizziamo
“essere”, il verbo “essere”.
Allora, lo utilizziamo, innanzitutto come
ausiliare di se stesso, cioè come ausiliare
del verbo “essere”, appunto, per i tempi
composti: “sono stato a Roma ieri”.
Ancora, con i verbi di movimento: “andare”,
“venire”, “partire”, “tornare”,
“arrivare”, che indicano un movimento, da
una parte ad un'altra, da un posto ad un altro.
“Sono andata al supermercato questa mattina”,
“Mario è partito poco fa”.
Ancora, con i verbi di stato, quindi che implicano
un cambiamento di stato o una situazione,
appunto, in cui ci si trova: “nascere”,
“morire”, “ingrassare”, “dimagrare”,
“rimanere”, “stare” e così via: “Dante Alighieri
è nato a Firenze”, “Siamo ingrassati
a causa delle prelibatezze della nonna!”.
Ancora, con i verbi riflessivi o, comunque,
in forma riflessiva: “Mi sono vegliata alle
sette stamattina”; con i verbi impersonali che cioè non hanno una persona, un soggetto
definito: “è successa una cosa fantastica”.
Come vedete, “succedere” è uno di questi verbi,
che richiedono, quindi, il verbo “essere”
come ausiliare.
Per tutti gli altri casi, tutti gli altri
verbi che non rientrano nell'elenco che vi
ho mostrato prima, utilizziamo “avere”
e quindi ecco qui, giusto degli esempi ma
in realtà, per tutti gli altri verbi va benissimo
“avere”: “ho mangiato un tiramisù delizioso
in quel bar”, “Davide ha avuto una promozione
al lavoro”, “abbiamo fatto una gita a
Matera lo scorso weekend”, “Leonardo
da Vinci ha dipinto la Gioconda”,
"Avete mandato l'e-mail al professore?”.
e così via, tutti gli altri verbi.
Fate molta attenzione, perché ci sono dei
verbi che possono suscitare dei dubbi e dei
problemi... ma non con LearnAmo.
Allora, chiariamo subito, verbi come: “correre”,
“camminare”, “passeggiare”, “nuotare”,
“pattinare”... lo so, per voi sono dei verbi
che implicano una sorta di movimento, però
fate molta attenzione, richiedono comunque
l'ausiliare “avere” perché il movimento
non è da un posto ad un altro, quindi chiedetevi
sempre che tipo di movimento stiamo considerando;
perciò, questi verbi, richiedono sempre l'ausiliare
“avere”: “ieri ho corso tutto il giorno!”,
“Abbiamo passeggiato lungo via Condotti”,
“Sembrate stanchi: avete camminato molto?”
e così via.
Allora, per oggi, la nostra lezione finisce
qui, però se volete la spiegazione scritta
e tutti gli esercizi su questo argomento,
andate sul nostro sito www.learnamo.com, troverete
il link diretto nella descrizione.
Inoltre, per qualsiasi dubbio o richieste
per nuovi video, mandateci una mail a info@learnamo.com.
Se il video vi è piaciuto, lasciate un mi
piace e iscrivetevi al nostro canale Youtube,
inoltre continuate a seguirci anche su Facebook,
Instagram e Twitter per tante novità.
And guys if you think your Italian isn’t so good,
you can even send us an email or a message
in Englih and Spanish or German or French,
we will answer in no time.
Cosa aspettate?
Ciao!

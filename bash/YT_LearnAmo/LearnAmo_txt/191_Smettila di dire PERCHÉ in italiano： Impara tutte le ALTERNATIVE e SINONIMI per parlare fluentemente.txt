WEBVTT
Kind: captions
Language: it
Ciao a tutti e bentornati su LearnAmo!
In questo video torniamo con la serie 
"smettila di dire" e in particolare ci
occupiamo della parolina "perché". Insomma, 
una di quelle paroline che sembrano non
avere delle alternative quando ci
chiediamo come sostituirle. In realtà, è
sempre possibile dire le cose in maniera
diversa
e questa parolina non fa eccezione.
In questo video vi mostrerò le
alternative a "perché" in tutti i suoi
utilizzi, facendo ovviamente tanti esempi.
Siete pronti? Iniziamo! Partiamo subito
dalle basi, dovete sapere che "perché" può
essere un avverbio interrogativo,
utilizzato nelle domande, o una
congiunzione, utilizzata nelle
subordinate che generalmente indica
rapporti causali o finali. Cominciamo
proprio dall'utilizzo di "perché" come
avverbio interrogativo e vediamo quindi
come è possibile sostituirlo nelle frasi
interrogative. Una prima possibilità è:
"per quale ragione?".
Questa è sicuramente una delle
alternative più semplici e più intuitive
che però viene un po più spesso
utilizzata in contesti formali e, in
sostanza, quando chiediamo "perché"
vogliamo proprio sapere la ragione per
cui qualcosa in particolare è avvenuto.
Vediamo un esempio: "Mi dica, signor Rossi,
per quale ragione è arrivato in ritardo
alla riunione questa mattina? Crede di
poter fare come vuole?".
Un'altra possibilità è:
"per che" o "per quale motivo". Questa è molto
simile a quella che abbiamo appena visto,
l'unica differenza è che si può
utilizzare un po più spesso nei contesti
colloquiali e informali, pur mantenendo
una sfumatura formale, per esempio: "Luca,
scusa, ma per quale motivo continui a
guardarmi? Vuoi una foto?". Oppure potremmo
sostituire "perché" con "a che o a quale
scopo".
Anche in questo caso si tratta di
espressioni leggermente più formali,
nonostante sia possibile tranquillamente
trovarle anche in contesti più
colloquiali. "Sì, sì ok, ho capito che hai
comprato un capannone enorme, ma a che
scopo?
A cosa ti serve?". Una validissima e
usatissima alternativa a "perché" è "come
mai?".
Devo dire che questa è veramente molto
frequente in contesti colloquiali e
molto spesso crea difficoltà perché non
è così intuitiva quindi, è necessario
conoscerla per comprenderla. Il
significato, comunque, è identico a "perché"
senza sfumature particolari; "Come mai hai
chiamato la polizia?
È successo qualcosa di grave?". Ovviamente,
ci tengo a sottolineare che tutte le
alternative a "perché", come avverbio
interrogativo, possono essere
tranquillamente utilizzate anche per
riportare le domande nel discorso
indiretto.
Vediamo qualche esempio: "L'unica cosa che
non ho capito è per quale motivo abbia
deciso di trasferirsi",
"Oggi ho incontrato tua madre e mi ha
chiesto come mai non fossi andato a
scuola stamattina",
"Rimane da chiarire per quale ragione il
pluriomicida abbia deciso di consegnarsi
alla polizia",
"Ho cercato di scoprire a quale scopo ti avesse
chiesto di aiutarla, ma non mi ha voluto
rivelare nulla".
Inoltre, se nel discorso indiretto
vogliamo riportare una domanda
introdotta da "perché" ci sono due
alternative. La prima è ovviamente quella
di mantenere la parolina "perché", per
esempio: "Marta comunque non mi ha
spiegato perché abbia deciso di sposare
Francesco così presto",
la seconda alternativa, invece, è quella
di sostituire "perché" con "il motivo o la
ragione per cui", per esempio: "Marta
comunque non mi ha spiegato il motivo
per cui abbia deciso di sposare
Francesco così presto".
Attenzione però, un errore che sento
spesso negli stranieri che parlano
italiano è dire: "il motivo o la ragione
perché" invece di "per cui", ma questo è
sbagliato! Dunque, fino a questo punto ci
siamo occupati delle alternative a
"perché" come avverbio interrogativo e
cioè per introdurre delle domande, che
siano nel discorso diretto o indiretto,
volte a chiedere la causa di qualcosa.
Nelle frasi subordinate, invece, quindi
nel suo altro utilizzo, la congiunzione
"perché" serve per dare una spiegazione. E
in questo caso "perché" ha moltissimi
possibili sinonimi,
vediamoli. Se utilizziamo "perché" come
congiunzione causale, e cioè per
introdurre il motivo, la causa,
la ragione di un determinato avvenimento,
allora "perché"
può essere sostituito da "poiché". La
congiunzione "poiché" è utilizzata come
sinonimo assoluto di "perché," senza alcun
cambiamento di significato. L'unica
differenza, comunque, sta nell'utilizzo,
infatti, dovete sapere che "perché", come
congiunzione causale, si può utilizzare
soltanto nel mezzo della frase e non
all'inizio, quindi potremmo dire "Mangio
perché ho fame", ma non "Perché ho fame
mangio". "Poiché", invece, può essere
utilizzato tranquillamente tanto
all'inizio della frase, quanto nel mezzo.
Di solito, comunque, lo si trova più
spesso in contesti formali e letterari,
per esempio un poeta potrebbe dire: "Le
dichiarai il mio amore senza remore,
poiché sapevo già che mai più
l'avrei rivista". Un'altra possibile
alternativa a "perché" come congiunzione
causale è "siccome". "Siccome" è la versione
decisamente più colloquiale di "poiché",
infatti, ancora una volta ha lo stesso
identico significato di "perché", ma
proprio come "poiché", si può utilizzare
sia all'inizio della frase sia nel mezzo.
E questo lo si trova tranquillamente
anche in contesti più informali, per
esempio:
"Siccome ho già troppe spese questo mese,
non posso venire in vacanza con voi".
Sulla stessa scia di "siccome", troviamo
anche "dato che" e "visto che", per esempio:
"Ne ho comprate quattro confezioni, dato
che c'era lo sconto",
"Visto che abbiamo tempo, possiamo fare
una passeggiata più lunga",
oppure "Non vi faccio più esempi, tanto
avete capito".
Ok...questa è nuova! Ora sono sicura che vi
starete chiedendo: "Per quale ragione Hai
utilizzato la parolina tanto?". Ebbene,
dovete sapere che "tanto", tra i suoi
altri significati, esprime anche un po la
causa, il motivo, la ragione di qualcosa,
però non voglio svelarvi troppo
vi garantisco che è una parolina molto
utilizzata nell'italiano colloquiale, ma
abbiamo realizzato un video dedicato
solo a lei
e questo video potete trovarlo qui in
alto nella card o cliccando sul link in
descrizione. Fidatevi, una volta che
capite "tanto" molte cose saranno più
chiare nell'italiano, ma adesso
continuiamo! Un'espressione come
alternativa a "perché" molto utilizzata,
sia nei contesti più formali che in
quelli più informali, è: "per il fatto che"
o qualche volta "per il semplice fatto
che". "Semplice", infatti, può anche essere
omesso, ma, chiaramente, da più enfasi ed è
per questo che è più frequentemente
utilizzato nei contesti colloquiali. Di
norma, con questa espressione, si vuole
sottolineare che il motivo di una certa
azione o di un certo evento è piuttosto
ovvio, scontato.
Per esempio: "Io con Marta non ci voglio
più lavorare, per il semplice fatto che
l'ultima volta che ci siamo viste non la
smetteva di lanciare frecciatine e fare
commenti di cattivo gusto sul mio nuovo
taglio di capelli". Quando, invece, la
congiunzione "perché" ha valore
prettamente
finale, e cioè indica lo scopo,
l'obiettivo di qualcosa, allora può
essere sostituito con "affinché" oppure
"cosicché", anche se queste due alternative
hanno una sfumatura leggermente più
formale. "L'ho tartassato di domande
affinché confessasse tutto", "Ho regalato
una nuova bicicletta a mia figlia cosicché
possa imparare a pedalare senza le
rotelle di sostegno".
Adesso attenzione, "affinché" e "cosicché",
possono sostituire la congiunzione
finale "perché" nelle subordinate
esplicite, cioè quelle che presentano un
verbo finito, un verbo coniugato come il
congiuntivo.
Ma è possibile esprimere lo stesso
significato anche in subordinate
implicite e in questo caso generalmente
il verbo è all'infinito. "Perché", in questo
caso, può essere sostituito da
espressioni come "al fine di, allo scopo
di, così da, in modo da"; vediamo qualche
esempio: "L'ho tartassato di domande al fine
di o allo scopo di ottenere delle
risposte" oppure "Ho regalato una nuova
bicicletta a mia figlia in modo da o
così da permetterle di imparare a
pedalare senza le rotelle di sostegno".
Attenzione, notate bene! Come potete
vedere, infatti, ho dovuto leggermente
modificare queste frasi rispetto a
quelle che abbiamo visto poco fa perché
è possibile utilizzare queste
subordinate implicite, e quindi queste
espressioni, solo se il soggetto della
frase principale della subordinata
finale è lo stesso.
Ed eccoci arrivati alla fine di questo
video!
Spero che abbiate preso appunti perché
adesso tocca a voi e nei commenti mi
dovete scrivere almeno una frase con un
alternativa a "perché"! Adesso
probabilmente vi starete chiedendo: "Ma
perché non ci eravamo mai accorti di
tutte queste alternative alla parolina
perché?". Probabilmente la risposta è
perché non ascoltate abbastanza italiano,
soprattutto quello colloquiale, quindi il
mio consiglio è quello di guardare più
film più serie tv in italiano che vi
permettano di capire come noi italiani
parliamo nella vita di tutti i giorni.
E se per qualche motivo nel vostro paese
ci sono delle geo restrizioni che vi
impediscono di farlo,
non vi preoccupate, potete
tranquillamente utilizzare una VPN! Cos'è
una VPN? Come funziona? Anche a questo ci
sono le risposte,
potete trovarle nel video dedicato
proprio alle quattro migliori VPN del
2021, che trovate come sempre qui in alto
nella card o giù nella descrizione.
SPOILER: c'è anche la mia preferita.
Come sempre vi ricordo che se invece
cercate degli altri argomenti di
grammatica o di cultura italiana, potete
passare dal nostro sito learnamo.
com
e non dimenticate di seguirci anche su
Facebook,
su Instagram, su Twitter, su Pinterest e su
TikTok!
Alla prossima ciao, ciao!

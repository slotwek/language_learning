WEBVTT
Kind: captions
Language: it
Ciao a tutti e bentornati sulle LearnAmo! Se state imparando l'Italiano,
una cosa che dovete sempre tenere a mente è che lingua e cultura
sono due facce della stessa medaglia,
quindi, non potete imparare una lingua senza sapere nulla della sua cultura!
E qual è la risorsa, qual è il mezzo più efficace per scoprire di più, ed essere sempre
aggiornati sulle ultime notizie riguardanti l'Italia?
Ovviamente: i giornali!
Per questo, in questo video, ho deciso di parlarvi dei 10 Giornali Italiani più letti e comprati!
Sigla! [sigla]
C'è da dire che, attualmente, sono davvero poche le persone che ancora acquistano giornali cartacei...
purtroppo! Ma il giornalismo si è spostato sul web e quindi, praticamente, quasi ogni quotidiano
Italiano dispone anche della sua versione
digitale. Ma, siccome mi piace tenervi sulle spine, oggi partiremo dall'ultimo posto, cioè dall'
ultimo dei dieci giornali italiani, per numero di lettori, per poi arrivare al primo!
"Il Fatto Quotidiano"
Rispetto agli altri giornali che vedremo oggi, questo è piuttosto recente: infatti è stato fondato solo nel 2009!
Le intenzioni del fondatore, Antonio Padellaro, erano molto chiare:
voleva un giornale che avesse una proprietà e non un padrone; che non dovesse mai chiedere il permesso a nessuno!
Inoltre, lo stesso Padellaro, ha più volte ripetuto che la linea politica del suo giornale sarebbe stata la
Costituzione della Repubblica, mostrando di non volersi schierare né con la sinistra né, tantomeno, con la destra.
Ah, prima di continuare con gli altri giornali, vi ricordo che, se siete al di fuori dei confini nazionali italiani,
accedere alla versione digitale di questi giornali potrebbe essere difficile, se non impossibile, a causa di quelle che vengono definite
geo-
restrizioni. Ma io ho la soluzione che fa al caso vostro!
Infatti, se avete bisogno di navigare su siti che non sono disponibili nei vostri Paesi,
potete usare NordVPN, lo sponsor di questo video!
NordVPN filtra la vostra connessione
e vi permette di
navigare come se steste in un altro Paese, nel Paese che voi scegliete!
Ah e il tutto è ovviamente
sicuro e super, super
veloce!
Quindi, dovrete semplicemente scegliere il Paese nel quale dovete "fingere" di trovarvi e il gioco è fatto:
addio alle restrizioni!
Ah e tra le altre cose, oltre che essere: sicuro, veloce e affidabile, è anche super, super
conveniente ed economico! Infatti, NordVPN ha un prezzo davvero irrisorio,
guardate un po' voi!
[Usando il link che vi ho lasciato in descrizione o il codice coupon
LEARNAMO, avrete uno sconto natalizio dell'
81%: il che significa che pagherete solo 3 euro e 17 centesimi e avrete anche ben
quattro, sì avete capito bene,
quattro mesi gratuiti, se vi iscriverete al piano di tre anni.
Provatelo e non ve ne pentirete,
soprattutto perché offrono una garanzia soddisfatti o rimborsati di 30 giorni!
Quindi, se non vi piace potrete ottenere un rimborso
completo, nei primi trenta giorni dall'iscrizione!]
Bene, ma ora torniamo al nostro video e torniamo al giornale numero 9:
"Avvenire".
Nato nel
1968 a Milano, si tratta dell'unico giornale Italiano di ispirazione cattolica,
diffuso su tutto il territorio nazionale!
Per "ispirazione cattolica" si intende che è un giornale è fatto da cattolici, ma che, allo stesso tempo, vuole attirare
anche coloro i quali non sono credenti.
Fu papa Paolo VI a volere un nuovo quotidiano dei cattolici italiani e,
attualmente, tale quotidiano è di proprietà di una società legata alla Conferenza Episcopale Italiana.
Il sito web di questo quotidiano è, davvero, molto aggiornato e offre la possibilità per la lettura vocale di
tantissimi articoli: un servizio estremamente comodo per chi non vede o vede molto poco!
E, tra l'altro, è una cosa da tenere bene a mente, perché sono pochi i giornali online che offrono questo servizio!
Numero 8: "il Resto del Carlino". Si tratta di un quotidiano italiano che ha visto la luce nel
1885 a Bologna, grazie a quattro giovani giornalisti Bolognesi.
Ma la domanda sorge spontanea: perché si chiama così? È un nome un po' bizzarro, non è vero?
Ebbene, dovete sapere che, a quei tempi,
esisteva una moneta che si chiamava, proprio,
"Carlino", dal valore di 10 centesimi.
Questo giornale, in origine, veniva dato come resto a chi acquistava un sigaro dal valore di 8
centesimi e lo pagava con un Carlino, da qui il nome
particolare. Essendo però richiesto anche dai non fumatori, il giornale fu poi messo in vendita nelle edicole.
Numero 7: "il Giornale".
Questo quotidiano è stato fondato a Milano nel
1974, da Indro Montanelli,
un famoso scrittore e giornalista Italiano.
Dal
1979 è proprietà della famiglia Berlusconi.
Montanelli era stato capace di dare al suo giornale una linea fortemente
indipendente da qualsiasi partito politico ma, dopo l'uscita del fondatore e dopo l'ingresso in politica di Silvio Berlusconi,
questo giornale è stato, invece, improntato sulla ideologia dell'area italiana di centro- destra
"Il
Messaggero".
Questo quotidiano, invece, è stato fondato a Roma nel
1878.
Costava, pensate un po', solo 5 centesimi, perché era davvero molto piccolo: aveva soltanto quattro pagine.
Si basava su notizie prese da altri quotidiani, non aveva
orientamenti politici e puntava tutto sulla cronaca, in particolare, sui fatti che riguardavano la Capitale.
Ancora oggi, questo giornale presta una forte attenzione proprio alla Capitale Italiana, e lo stesso direttore Virman Cusenza
sostiene: "il Messaggero aspira ad essere la casa dei romani, ma anche il loro difensore
civico, con un occhio critico sulla realtà italiana".
È  perfetto, insomma, se siete innamorati della Capitale Italiana e volete scoprire tutto quello che succede proprio lì!
Numero 5: "La Stampa". Questo quotidiano è stato fondato nel
1867, a Torino. Il motto di questo giornale era "frangar, non flectar",
cioè: "mi spezzerò, non mi piegherò" e costava soltanto 5 centesimi.
Prima della Seconda Guerra Mondiale, la ricca famiglia Agnelli,
con radici e interessi profondi nella città di Torino, ne ha rilevato la proprietà.
Dopo varie vicissitudini, gli Agnelli si sono allontanati da "La Stampa" per poi
riacquistarne la proprietà, solo di recente.
Alla posizione numero 4, troviamo:
"La Gazzetta dello Sport". Finalmente,
signore e signori, sua maestà: lo sport, vero e unico amore
d'italia! Eh già, non è un caso, infatti, che questa testata giornalistica
venisse letta già dai tempi dei nostri bisnonni e che abbia accompagnato la storia d'Italia, dall'Unità
fino ai giorni nostri!
Ma il calcio, a quei tempi, ancora non divorava così tanto le menti degli Italiani, da richiedere un aggiornamento
giornaliero, un aggiornamento quotidiano.
Al contrario, alla fine dell'800, lo sport era visto soltanto come un passatempo per
svagarsi e socializzare. Per questo, originariamente veniva stampato soltanto due volte a settimana
ma, con una piccola sciccherìa: veniva infatti stampato su carta di color verde chiaro,
così che fosse subito chiaro, che non si trattava di un giornale come gli altri, che riportava semplicemente notizie di cronaca, spesso
negative; ma che si trattava piuttosto di un giornale che riportava notizie
allegre, in cui le uniche battaglie erano quelle sui campi sportivi.
Con gli anni, poi, la "Gazzetta" è diventata il primo quotidiano nazionale a trattare tutti, ma davvero tutti,
gli sport!
Risale, invece, al
1899,
la scelta di far stampare questo giornale su carta rosa; una scelta, devo dire, molto
fortunata, che ha portato proprio questo colore ad essere il segno distintivo di questo giornale, che lo caratterizza ancora oggi.
Il motto, infatti, è: "Tutto il Rosa della Vita".
Il rosa, tra l'altro, è proprio il colore della maglia donata a chi vince il Giro d'Italia,
indovinate un po', chi ne è lo sponsor e l'ideatore sin dal
1908?
Insomma, se siete appassionati di sport, sapete cosa dovete leggere, per essere sempre aggiornati sulle ultime notizie sportive italiane!
Ma passiamo alla posizione numero 3: "il Sole 24 Ore".
Questo giornale è stato fondato a Milano nel
1865, con il nome "il Sole" ed era l'espressione
della comunità degli affari
milanese. E per vent'anni, la testata giornalistica "il Sole" è stata proprio
accompagnata dal motto: "per tutti Splende". La scelta di questo motto non è casuale, anzi, è chiarita
proprio nelle celebri parole riportate su una copia del quotidiano,
stampata nell'anno di
fondazione:
"Questo è un giornale che deve illuminare e scaldare la libertà e deve indicare che nella moderna società vi sono
vantaggi ai quali tutti individui hanno il diritto di partecipare".
In ogni caso, nel
1965, "il Sole" è stato fuso con
"24 Ore", un concorrente che era stato fondato qualche anno prima e che trattava
economia e finanza, in un'ottica più moderna. Negli anni 90 si compie poi la svolta
multimediale e al quotidiano vengono affiancati anche: l'emittente news and talk "Radio 24"
l'agenzia di stampa "Radiocor" e il sito web
ilsole24ore.com.
Con il 2000 iniziano poi gli anni difficili per l'economia mondiale:
sono infatti questi gli anni dell'11 settembre, del crac Lehman Brothers e così nasce Plus24,
un settimanale finanziario che si occupa proprio di risparmi e investimenti, nonché di educazione finanziaria
dedicato a tutti i risparmiatori.
E siamo giunti al secondo posto: "La Repubblica". Questo quotidiano è stato fondato nel
1976, a Roma, da Eugenio Scalfari, famoso giornalista, scrittore e deputato
Italiano. In origine, si voleva imporre come "secondo giornale", cioè un quotidiano di approfondimento
per un pubblico che aveva già letto, altrove, le notizie del giorno.
Durante i primi suoi due anni di vita, il giornale si crea il proprio pubblico, dichiaratamente di sinistra.
E bisogna ammettere che
Scalfari ha introdotto varie novità, che hanno portato questo giornale ad essere uno dei più letti e venduti su tutto il territorio nazionale.
Sicuramente, primo tra tutti, il fatto che avesse imposto ai suoi collaboratori di dare ai titoli degli articoli
una metrica: di renderli cioè recitabili,
cantabili e, di conseguenza, più brevi; così facendo si doveva necessariamente
ricorrere ai giochi di parole e, allo stesso tempo, i titoli diventavano più accattivanti!
Un'altra novità riguarda, poi, la vignetta che era messa, in un primo momento, nella pagina dei commenti
ma, successivamente, è stata spostata in prima pagina. E, pensate un po', la vignetta non doveva contenere
alcuna scritta, perché doveva "parlare da sola". E il nome?
Secondo voi, perché Scalfari ha scelto proprio questo nome? Beh la risposta è abbastanza facile:
perché voleva fare di questo giornale, un giornale Nazionale, cioè per tutta la Repubblica Italiana.
E, invece, signore e signori, al primo posto, il quotidiano italiano più letto e
venduto è: "il Corriere della Sera"! Si tratta di un quotidiano fondato a Milano, nel
1876, il cui slogan è: "la Libertà delle Idee".
Una piccola curiosità: per il lancio del giornale, venne scelto un giorno molto particolare
e cioè la Prima Domenica di Quaresima, un giorno in cui tutti gli altri giornali non uscivano!
Quindi, praticamente, c'era assenza di concorrenza ma, per evitare di farsi nemici nel settore, fu scelto di donare
tutto il ricavato dalla vendita in beneficenza.
Altra curiosità: si chiama così, perché è comparso per la prima volta proprio con un'edizione del pomeriggio.
Inoltre, quando è stato fondato la parola "corriere" rappresentava l'apice dei mezzi comunicativi
moderni!
Insomma, il "Corriere della Sera", un giornale tendenzialmente
moderato e conservatore, è sicuramente un pezzo di storia
d'Italia... oltre che essere il giornale, appunto, più venduto, in assoluto, su tutto il territorio nazionale!
Bene, ora che conoscete tutti i giornali Italiani più famosi e popolari, perché non date un'occhiata anche
al video che ho realizzato, proprio sulle serie TV italiane più famose?
Trovate il link qui nella card e nella descrizione.
Spero, davvero, che questo video vi sia stato utile; spero che abbiate imparato qualcosa in più sulla realtà della stampa italiana
e spero, anche, che abbia voluto nuovi spunti per poter migliorare e
praticare il vostro Italiano, nonché a scoprire quello che succede quotidianamente
nel Bel Paese!
Inoltre, fatemi sapere nei commenti, se conoscevate già tutti questi giornali e a quale siete più
affezionati. Io vi saluto e vi aspetto nel prossimo video!
Ciao ciao!

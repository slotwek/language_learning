WEBVTT
Kind: captions
Language: it
Ciao a tutti e bentrovati su LearnAmo!
A chi piace la matematica?
È vero, la matematica non piace a molti,
infatti nel video di oggi non vi insegneremo
la matematica in senso stretto!
Anche perché non sono sicuro che ne saremmo
capaci...
Quello che vedremo nel video di oggi sarà
come parlare di MATEMATICA in italiano!
Una lezione a cui sicuramente non avreste
pensato ma che potrebbe rivelarsi molto utile
nella vita di tutti i giorni!
Rimanete là, ne vale davvero la pena!
Ok... ora ti sei tolto lo sfizio di fare l'introduzione
con i baffi, adesso vai a tagliarli!
Ma perché scusa?
Perché queste discriminazioni contro i baffi?
Sembri uscito dagli anni Cinquanta!
[sigla] Allora, la prima cosa che bisogna
sapere, ovviamente, sono le 4 operazioni:
addizione, sottrazione, moltiplicazione e
divisione.
L’ADDIZIONE non è altro che una somma,
e cioè si aggiunge una (o più) quantità
a un’altra.
Questo è il simbolo che contraddistingue
l’addizione e si legge “più”.
Quindi, per esempio, quest’addizione si
leggerà ”dodici più cinque”.
Sì, e di solito, prima del risultato, si
aggiunge il simbolo "uguale".
Dunque: "dodici più cinque uguale diciassette".
Per chiedere a qualcuno il risultato di un
calcolo, per qualsiasi delle quattro operazioni,
useremo l’espressione “Quanto fa...?”,
mentre per rispondere diremo “Fa...”
Quindi quanto fa 147 + 345?
Fa 501!
Il risultato dell’addizione si chiama “somma”!
Adesso, però, passiamo alla SOTTRAZIONE!
La sottrazione non è altro che togliere una
quantità da un’altra e il simbolo che la
contraddistingue è questo, che si legge “meno”.
Dunque, questa operazione si leggerà ”centoventi
meno trentaquattro”.
Giusto, ah, il risultato della sottrazione
si chiama “differenza” o “resto”.
Ora passiamo alla MOLTIPLICAZIONE!
Prima di continuare vi ricordiamo di passare
dal nostro negozio online, LearnAmo Collection,
per acquistare...
Che palle però!
Così non comprerà mai nessuno...
Ci vuole qualcosa di più convincente!
Eh... scusa.. ma questo abbiamo...
Ci serve una chitarra!
Non abbiamo una chitarra...
Spostati, fammi concentrare dai...
Me la vedo io!
Chitarra!
Io ti invoco!
"Se alla moda tu vuoi andare, LearnAmo Collection
tu devi indossare" Si è rotta?
Non credo si usi così la chitarra...
Ah...
Boh...
Ho visto un corso veloce su YouTube...
Molto veloce...
Bene!
Dove eravamo rimasti?
Alla moltiplicazione, no?
Ah si, la moltiplicazione indica il ripetere
una quantità tante volte quante ne indica
l’altra e il simbolo che la contraddistingue
è questo, che non si legge “ics”, come
se fosse la lettera dell’alfabeto, ma si
legge "per", in matematica si legge "per"!
Quindi diremo per esempio "cinquantasei per
quarantacinque" oppure "centoventi per centocinquantasei"
e così via!
Il risultato, in questo caso, lo chiameremo
“prodotto”.
Espressione del giorno: PARLARE DEL PIÙ E
DEL MENO.
"Parlare del più e del meno" significa chiacchierare
di argomenti vari e senza impegno.
Per esempio, quando incontro la mia migliore
amica, parliamo sempre del più e del meno!
E ora vediamo l’ultima operazione: la DIVISIONE!
La divisione indica il dividere una quantità
tante volte quante ne indica l’altra.
E il simbolo che la contraddistingue è questo,
che si legge “diviso”.
Ma a volte è anche scritto con un trattino
in mezzo ai due punti!
Ok... quindi quanto fa "trentasei diviso tre"?
Un attimo...
Allora... [spiegazione del calcolo] Se il
risultato della divisione ha resto pari a
zero, come in questo caso, si chiamerà "quoto",
invece diremo "quoziente" se il resto sarà
diverso da 0.
Bene!
Ora tocca analizzare un altro aspetto leggermente
problematico per gli studenti di italiano...
Ah già!
Questo simbolo si legge “percento”.
Sì, dunque, per esempio in questo caso diremo
“venticinque percento”.
Quando, però, dovete inserire questo dato
in un testo o mentre parlate, non dovete dimenticare
di usare l’articolo determinativo... e il
verbo al SINGOLARE!
Eh già!
Perché dovete sapere che, anche se la percentuale
chiaramente si riferisce a più di una cosa
o persona, la intendiamo come se fosse un
insieme, un po' come le parole gente, classe,
gruppo e così via.
Per questo il verbo andrà al singolare!
Per esempio: "Il 50% dei candidati non ha
superato il colloquio".
Però adesso immaginiamo che dobbiate acquistare
una cornice per una vostra foto... dunque
vi recate nel negozio e... come chiedete al
commesso o alla commessa la misura?
In italiano, quando si parla di altezza, lunghezza
e larghezza, si usa il simbolo "per" per separarle!
"Mi servirebbe una cornice 18x7 cm.
Ce l'avete?"
"Mi dispiace, ma ce ne sono solo da 18x9.
Le va bene lo stesso?"
"No grazie".
Adesso, prima di concludere, abbiamo pensato
di fare un breve ripasso delle principali
e più problematiche unità di misura in italiano!
Per esempio: la parola "chilometro" si scrive
con CH oppure con la K?
L’abbreviazione è KM perché CM sono i
centimetri.
Però quando vogliamo scriverlo per esteso,
possiamo usare sia “chilometro” scritto
con CH, che è la forma principale, sia “kilometro”
scritto con K, che è la forma, diciamo, meno
comune!
La stessa cosa, ovviamente, vale per "chilogrammo",
la cui abbreviazione è KG.
Noi vi consigliamo di utilizzare sempre la
forma con CH!
Poi, ragà, che ne so...
Fate un po' che volete!
Cioè... noi che vi dobbiamo dire?
Volete mettere la K?
Mettete la K...
Cioè io mo me ne vado e...
Calmo!
Ora, una cosa che forse non sapete, soprattutto
se non abitate in Italia, è che quando si
parla di schermi di televisori, cellulari,
computer, si utilizzano i pollici!
Esatto!
Per esempio: "Il nostro televisore è 20 pollici".
Vabbè io però ho un dubbio, adesso poggia
il televisore...
Ma se una persona ha un pollice molto grande,
il televisore quanto diventa?
10 pollici?
E no...
Avranno fatto il calco del pollice di una
persona e usano sempre quello...
No?
Ah...
Infine, dovete sapere che se avete il numerino
2 in alto vicino a metri o chilometri, si
leggerà "quadrato" al singolare e "quadrati"
al plurale!
Per esempio: un metro quadrato, dieci chilometri
quadrati.
Giustissimo!
Invece, in agricoltura, per misurare l'estensione
di un terreno, useremo l’ettaro!
Un ettaro corrisponde a 10mila metri quadrati!
Bene... penso che con questo possa bastare!
Sì, direi che oggi abbiamo fatto abbastanza!
Però, se ci sono altre cose “matematiche”
su cui avete dei dubbi, scrivetele nei commenti
e noi risponderemo come sempre!
Invece, se volete fare gli esercizi automatici
e dare un’occhiata a tutti i nostri contenuti,
passate dal nostro sito!
Non ve ne pentirete!
A presto!
Ciao!

WEBVTT
Kind: captions
Language: it
Ciao a tutti e bentornati su LearnAmo. 
In questo video vogliamo parlarvi di un 
argomento davvero interessantissimo, vale
a dire, le opere più importanti della
letteratura italiana che tutti gli
italiani hanno studiato a scuola. Eh già,
siamo sicuri che la maggior parte di
questi autori o questi titoli
voi li avete già sentiti. Però non
importa, perché siamo sicuri, comunque, che
non sapete tutto, ma proprio tutto, su
queste opere.
Quindi, oggi noi andremo ad ampliare la
vostra conoscenza sulla letteratura
italiana, ma senza annoiarvi. Siete pronti?
La prima opera di cui vogliamo parlarvi
è "Il Piacere".
Si tratta di un romanzo pubblicato per
la prima volta nel 1889 e scritto da
Gabriele D'Annunzio, che è stato uno
scrittore, un poeta, un politico e un
patriota italiano che ebbe una grande
influenza sulla cultura italiana, tanto
da aver dato vita a un fenomeno
artistico e culturale chiamato proprio
"dannunzianesimo". Nel suo romanzo, "Il
Piacere", D'Annunzio racconta di un nobile
romano, Andrea Sperelli, che dopo la
separazione dalla moglie si innamora di
Maria, una ricca donna che però è già
sposata. Dopo una serie di eventi e
opportunità rovinate, Andrea si ritrova
da solo a osservare un'epoca storica di
grandi cambiamenti.
"Il Piacere" è senza dubbio un'opera
emblematica del Decadentismo italiano e
della produzione di D'Annunzio, che vi
consigliamo vivamente di leggere. Tra
l'altro è scritta talmente bene che sono
sicura che alla fine della lettura vi
ritroverete ricchi di nuove strutture e
parole, che renderanno il vostro italiano
decisamente più colto e raffinato. Vi
abbiamo lasciato il link di affiliazione
Amazon per acquistare questa favolosa
opera giù nella descrizione, dategli
un'occhiata se vi interessa! Invece, la
seconda opera di cui vogliamo parlarvi è
"La coscienza di Zeno". Ci troviamo
davanti un romanzo psicoanalitico
scritto da Italo Svevo e pubblicato per
la prima volta nel 1923.
Si tratta di un libro dalla struttura
molto particolare: la prefazione, infatti,
è scritta dallo psicanalista di Zeno
Cosini, il protagonista del libro, che
dice di voler pubblicare per vendetta il
diario del suo paziente, Zeno appunto, che
si è sottratto alla cura che gli era
stata prescritta. I capitoli del libro
sono costituiti proprio dalle pagine del
diario di Zeno, commerciante di famiglia
ricca. Zeno ha un rapporto conflittuale
con il padre, che si riflette su ogni
aspetto della sua vita:
in amore, nel lavoro e nel rapporto con
gli amici e familiari. Oppresso da un
costante senso di inadeguatezza e
inettitudine, Zeno è alla continua
ricerca di una cura al suo forte
malessere. Non vi vogliamo rivelare
troppi dettagli sulla trama, per non
rovinarvi il piacere di leggere questa
bellissima opera di Svevo, ma possiamo
consigliarvi di dare un'occhiata, se
volete, a questo libro, attraverso il link
di affiliazione Amazon che trovate nella
descrizione. Per continuare invece,
vogliamo parlarvi di probabilmente una
delle mie opere preferite: "Il Principe". Ci
troviamo di fronte ad un saggio di
dottrina politica, scritto dal
drammaturgo e politico fiorentino
Niccolò Machiavelli nel 1513. In questo
saggio, Macchiavelli espone le
caratteristiche dei principati e i
metodi per conquistarli e mantenerli.
Proprio dalle idee veicolate in
quest'opera, nasce l'aggettivo
"machiavellico", ispirato all'autore e
utilizzato tuttora per indicare qualcosa
fatto con astuzia e in totale mancanza
di scrupoli nei rapporti politici e
sociali.
"Il Principe" riassume il pensiero
filosofico di Macchiavelli, il quale è
spesso sintetizzato nell'espressione "il
fine giustifica i mezzi" o, in altre
parole, "ogni azione si può giustificare
in virtù dell'obiettivo che si cerca di
raggiungere". Ancora una volta, il link
di affiliazione Amazon per acquistare questo
capolavoro di Macchiavelli, lo trovate
giù nella descrizione. La prossima opera,
invece, si intitola "I Malavoglia".
Si tratta di un romanzo scritto
dall'autore siciliano Giovanni Verga, nel
1881. Nell'opera si narra la storia di
una famiglia di pescatori di Aci Trezza,
un piccolo paese siciliano vicino a
Catania. I vari personaggi sono uniti
dalla stessa cultura, ma divisi dalle
loro diverse scelte di vita e sono tutti
quanti vittime dello stesso destino
tragico e inevitabile, di cui non voglio
fare anticipazioni.
L'opera è molto importante dal punto di
vista della lingua, Verga infatti
riproduce alcune caratteristiche del
dialetto siciliano utilizzando la
tecnica dell'impersonalità e
focalizzando quindi l'attenzione sul
punto di vista dei personaggi stessi. Vi
consigliamo di leggerla se volete
assaporare un po' della cultura e della
lingua siciliana.
Ma passiamo ora a
"Le ultime lettere di Jacopo Ortis".
Quest'opera di Ugo Foscolo è stata
pubblicata per la prima volta nel 1802.
Si tratta del primo romanzo epistolare
della letteratura italiana ed è
costituito da una raccolta di 67 lettere
scritte dal protagonista, Jacopo Ortis, e
inviate all'amico, Lorenzo Alderani, che
ha deciso di pubblicarle dopo il
suicidio di Jacopo, corredandole di una
presentazione e di una conclusione.
Tra i temi principali dell'opera
spiccano il suicidio, la morte e la
sepoltura, ma anche la patria, l'amore,
le illusioni e il rapporto
dell'intellettuale con la società.
Un vero e proprio capolavoro della
letteratura italiana, che qualsiasi
italiano o qualsiasi persona che
studia l'Italiano dovrebbe conoscere e
leggere per lo meno una volta nella vita.
Invece, la penultima opera di cui
vogliamo parlarvi è: l'Orlando Furioso.
Questo poema cavalleresco è stato
scritto da Ludovico Ariosto ed è stato
pubblicato per la prima volta nel 1516.
Composta da 46 canti, l'opera presenta
tre nuclei narrativi principali: quello
epico della guerra tra cristiani e
musulmani, quello amoroso del sentimento
di Orlando per Angelica, così forte da
condurre il protagonista alla follia e
infine quello celebrativo, incentrato
sulla storia del cavaliere Ruggiero e
della guerriera Bradamante. Studiata da
secoli nelle scuole italiane,
quest'opera è in grado di riportarvi
indietro nel tempo, facendovi sognare
come poche opere sanno fare. Se volete
dargli un'occhiata o, perché no, leggerlo,
vi ricordiamo, ancora una volta, che
abbiamo lasciato per voi il link di
affiliazione Amazon per acquistarlo
nella descrizione. Mentre l'ultima opera
di cui vogliamo parlarvi è il capolavoro
di Boccaccio: "Il Decameron".
Si tratta di una raccolta di 100
novelle scritte tra il 1350 e il 1353 da
Giovanni Boccaccio. Il titolo significa
letteralmente "di dieci giorni", infatti
nell'opera si racconta di un gruppo di
giovani, sette donne e tre uomini, che per
dieci giorni si rifugiano fuori da
Firenze per sfuggire alla peste nera, che
in quel periodo dilagava in città e che
a turno si raccontano delle novelle di
taglio spesso umoristico. Per via di
alcuni temi delle novelle, il libro fu
inizialmente giudicato immorale e
scandaloso, quindi è stato spesso
censurato.
Tuttavia, con il passare dei secoli, molti
autori lo hanno preso come modello e
oggi è studiato in tutte le scuole
italiane.
Ora scommetto che molti di voi si
saranno accorti che mancano due
capolavori, probabilmente i più famosi,
della letteratura italiana, non è vero? No
tranquilli, non ce ne siamo dimenticati,
anzi, vi vogliamo ricordare che,
probabilmente voi non lo sapete, ma noi
abbiamo realizzato due interi video
dedicati sia alla "Divina Commedia" di
Dante Alighieri, sia a "I Promessi Sposi" di
Alessandro Manzoni.
Quindi, se volete vederli, e ve lo
consigliamo perché sono molto divertenti,
potete dare un'occhiata a questi video
che trovate giù in descrizione, sotto ai
link di affiliazione Amazon.
Se invece preferite ripassare un po' di
grammatica italiana, allora il posto
giusto è il nostro sito: www.learnamo.com
dove ci sono centinaia di video lezioni
di grammatica italiana con relativi
esercizi. Noi ci rivedremo prestissimo,
ciao!

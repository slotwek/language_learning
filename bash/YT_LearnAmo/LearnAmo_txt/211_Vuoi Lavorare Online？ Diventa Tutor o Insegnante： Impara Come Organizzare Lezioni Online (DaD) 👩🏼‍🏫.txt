WEBVTT
Kind: captions
Language: it
Ciao a tutti e bentornati su LearnAmo! In
questi ultimi mesi la pandemia di COVID 
19 ha radicalmente trasformato e
cambiato le nostre vite,
in molti, molti ambiti. Tra cui per
esempio quello dell'istruzione e così è
nata quella che in Italia noi chiamiamo
DAD e cioè la didattica a distanza.
Quindi moltissimi professori e
insegnanti abituati a svolgere il loro
lavoro all'interno di una classe, si sono
ritrovati a doverlo fare online. Per un
insegnante abituato a un sistema
"tradizionale"
non è stato per niente facile e negli
ultimi mesi ho ricevuto tantissimi
messaggi da parte di insegnanti, che mi
chiedevano dei consigli su come poter
svolgere al meglio le loro lezioni
online, su come mantenere alta
l'attenzione dei propri studenti.
Ma il COVID purtroppo ha portato con sé
anche un aumento della disoccupazione e
ho ricevuto, anche, moltissimi messaggi da
parte di questa gente che mi chiedeva
dei consigli su come avviare da zero una
nuova carriera online,
proprio nell'ambito dell'insegnamento.
Insegnare online è un pò diverso
rispetto a insegnare in una classe
fisica, con delle persone fisiche di
fronte a te. Insegnare online significa
parlare ad una telecamera ma allo stesso
tempo sapere di poter raggiungere
milioni di persone in tutto il mondo.
Essendo io un insegnante online da
qualche anno ormai, ho pensato che fosse
giunto il momento di realizzare questo
video, in cui andremo a vedere insieme
perché diventare un insegnante online
potrebbe essere un'ottima scelta da
aggiungere alla
vostra attuale carriera o per crearvi
una nuova carriera,
andremo a vedere un pò quali sono le
risorse online per diventare buoni
insegnanti, vi darò dei consigli tratti
dalla mia esperienza e anche dei pareri
derivanti proprio dalle mie lezioni
online.
Probabilmente la prima domanda che
ognuno di voi si pone è: Cosa posso
insegnare? Dovete cioè andare a cercare
quegli ambiti in cui ancora non c'è
concorrenza, perché sono piuttosto nuovi,
piuttosto innovativi o andare a cercare
quegli ambiti in cui c'è forse un po di
concorrenza ma c'è un pubblico tanto
vasto che vi permette tranquillamente di
andare ad inserirvi. Se posso
consigliarvi un area che negli ultimi
tempi sta ottenendo sempre più
visibilità ma che è ancora un pò
sconosciuta ai più, è quella di: come
superare i test per insegnare l'inglese
online. È diventata infatti un'industria
che sta crescendo sempre di più e che
quindi ha bisogno di sempre più risorse
e tutor online.
Io vi ho dato il mio consiglio! Ora
passiamo alla domanda: Perché insegnare
online?
Beh, sicuramente perché potreste essere
il capo di voi stessi e decidere
autonomamente dove e quando insegnare. La
domanda tra l'altro è in notevole
crescita, perché sempre più persone
preferiscono ricorrere a tutor online
piuttosto che frequentare scuole fisiche
per diverse ragioni, sia perché in questo
modo l'attenzione dell'insegnante è
concentrata solo su di loro e non sugli
altri studenti, sia perché molti lavorano,
viaggiano molto, hanno delle giornate
molto impegnate e quindi è difficile
riuscire a stare dietro agli orari
imposti dalla scuola.
Un'altra ragione è perché io penso che
insegnare online sia una sfida molto,
molto motivante. Infatti ti dà la
possibilità di essere sempre di fronte a
persone
nuove, persone che ti offrono anche un
bagaglio culturale differente, che
provengono da tutti i paesi del mondo, di
tutte le età, è molto, molto interessante
e vi troverete anche ad imparare voi
stessi qualcosa da loro,
credetemi. E poi essere un'insegnante
online vi dà anche la possibilità di
scegliere autonomamente la vostra
tariffa, quanto volete chiedere per una
lezione. E adesso andiamo un pò a vedere
quali sono dei consigli che sento di
darvi se volete cominciare a
intraprendere questa carriera. Primo
consiglio che sento di darvi è quello di
crearvi un pò "un'esperienza" online.
Questo significa che prima di cominciare
a insegnare autonomamente online, vi
consiglio di iniziare con un'agenzia, con
un sito che ha già una forte credibilità
alle spalle. Automaticamente questa
credibilità si riverserà anche su di voi,
e allo stesso tempo vi offrirà un
pubblico molto, molto ampio grazie alla
reputazione del sito. Secondo consiglio
utilizzate tutta la tecnologia che
potete!
La tecnologia è fondamentale per
insegnare online,
ovviamente, però per chi non è un grande
esperto di tecnologia
il mio consiglio è quello di esercitarvi
prima della lezione con i programmi che
andrete ad utilizzare. Perché ovviamente
lo studente vi sta pagando per 30 minuti,
per 60 minuti e vuole sfruttare al
meglio tutto il tempo che ha a
disposizione,
giustamente. Per questo dover perdere 10,
15 minuti di tempo perché non sapete
come avviare un programma o come inviare
gli esercizi allo studente, potrebbe
essere segno di poca professionalità e gli
studenti potrebbero quindi finire per
cercare un tutor altrove. Un'altra cosa
fondamentale,
credetemi, è avere una forte e stabile
connessione Internet. Mantenere alta
l'attenzione di uno studente online, è
già più difficile che farlo faccia a
faccia, se lo studente non può sentirvi o
non può vedervi bene, la situazione si fa
ancora più complicata.
Un altro consiglio ? Organizzazione e
pianificazione!È veramente molto brutto
e direi anche poco professionale, avere
durante la lezione delle pause
silenziose e imbarazzanti.
Quindi il mio consiglio è cercare di
pianificare già la lezione con vari
esercizi. Ancora una volta, soprattutto se
siete alle prime armi,
vi consiglio di ricorrere a risorse
online,
in questo senso. Per esempio se volete
insegnare in quell'area di cui vi ho
parlato poco fa e cioè come superare i
corsi di insegnamento dell'inglese
online,
allora il mio consiglio è ricorrere ad
alcune risorse come "The British Council" o
"BBC Bitesize".
Ah, quasi dimenticavo! Se vi piace la mia
nuova felpa con due bei calzoni, che in
realtà a Bari chiamiamo panzerotti, vi
ricordo che la potete trovare sul nostro
negozio online, LearnAmo Collection.
Dategli un'occhiata, non c'è soltanto il
rosa, ci sono anche altri colori.
Un altro consiglio, ovviamente, è quello
di ascoltare lo studente. Le lezioni
online, molto più che quelle in una
classe, sono concentrate sullo studente
al 100%.
È per questo che dovete cercare di
capire qual è la sua base,
qual è il suo obiettivo, cosa vuole
raggiungere,
cosa vuole fare con queste lezioni,
quali sono i suoi punti deboli,
quali sono i suoi punti di forza. Solo
dopo aver avuto queste risposte,
potete pianificare la lezione. Non in
base ai vostri libri o alla vostra
esperienza passata ma in base a queste
risposte, in base allo studente che avete
di fronte. Un altro consiglio che sento
di darvi è quello di dimostrarvi dei
comunicatori sicuri ma allo stesso tempo
fornire sempre un feedback e un commento
allo studente. Quando si insegna online
soprattutto la comunicazione deve essere
chiara, efficace e concisa.
In più cercate sempre di stimolare lo
studente con degli esercizi magari anche
a casa
e ricordate sempre di dar loro un
feedback.
Un'altra cosa interessante potrebbe
essere porre dei paletti e degli
obiettivi da raggiungere entro un
determinato arco temporale, così quando
finalmente quell'obiettivo sarà
raggiunto, sia voi che lo studente vi
sentirete super soddisfatti e motivati a
continuare. Secondo me, uno strumento
veramente utile per poter correggere
efficacemente i compiti online, è Google
Docs,
perché questo dà la possibilità a
entrambi,di vedere in tempo reale quello
che l'altra persona sta scrivendo e
in più dà la possibilità di creare in
tabelle, di inserire commenti, di cambiare
il colore.
Ultimo consiglio ma non per questo meno
importante,
cercate sempre di migliorarmi come
insegnanti. Voi siete degli insegnanti ma
questo non significa che siete perfetti
nessuno lo è, è veramente utile che voi
diate un feedback ai vostri studenti ma
è altrettanto utile che loro lo diano a
voi. Insegnare online non è affatto
facile, serve soltanto la giusta dose di
entusiasmo, di organizzazione e di
apertura mentale.
Siete pronti a
iniziare questo viaggio? Credetemi, è un
viaggio meraviglioso!
Sono molto felice e molto grata di poter
insegnare online perché, come dicevo
prima, mi dà la possibilità di incontrare
persone in tutte le parti del mondo e di
imparare tantissime cose,
voi non avete idea di quanto io abbia
imparato grazie ai miei studenti. Con
alcuni poi si è creato un bellissimo
rapporto di amicizia. È qualcosa che chi
non prova, davvero, non può capire, quindi
provateci vedrete che ne varrà
assolutamente la pena! Scoprirete delle
persone meravigliose sparse in tutto il
mondo! E scoprirete qualcosa in più su
voi stessi!
Bene questo era tutto quello che avevo
bisogno di dirvi a proposito di questo
argomento,
se avete ancora dei dubbi, delle domande
per favore non esitate a scrivermele
nei commenti. Vi ricordo inoltre che se
adesso avete bisogno di una bella
lettura rilassante,
ho realizzato un bellissimo video
dedicato proprio ai libri che secondo me
sono migliori per qualsiasi livello di
italiano. Come sempre trovate il link qui
in alto nella card e giù nella
descrizione.
Se invece avete bisogno di alcune
delucidazioni sulla grammatica italiana,
sulla cultura italiana
potete trovare tutte le informazioni
necessarie sul sito www.learnamo.com. Se avete
voglia di seguire LearnAmo anche sui
social
potete farlo su Instagram, su Facebook, su
Twitter, su TikTok, su Pinterest, dove
volete.
Io vi aspetto prestissimo qui su Youtube
con un nuovo video,
ciao, ciao!

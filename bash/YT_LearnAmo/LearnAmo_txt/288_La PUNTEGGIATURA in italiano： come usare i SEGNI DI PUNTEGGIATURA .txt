WEBVTT
Kind: captions
Language: it
Ciao a tutti e
bentornati su LearnAmo!
Scrivere è qualcosa che molti sottovalutano, sia gli italiani sia gli stranieri che imparano l'italiano,
principalmente perché viene considerato qualcosa che non è così importante, che può rimanere in secondo piano,
perché "tanto mi si capisce comunque",
"tanto i dispositivi di oggi hanno un correttore automatico",
perché "tanto non dovrò mai scrivere" e poi vedo gente disperata che deve scrivere una lettera motivazionale
per essere ammesso in una prestigiosa
università italiana o per fare un colloquio di lavoro in Italia e si chiede: "Ma qui
serve una virgola o un punto? Ma il punto e virgola a
cosa serve? Ma questa frase sarà mica troppo lunga?".
Esatto, infatti la punteggiatura è veramente importante
quando si scrive affinché l'altro possa capire senza problemi né
fraintendimenti quello che vogliamo dire. Per fortuna in italiano le regole di punteggiatura sono poche e vi basterà questa
semplice video-lezione per impararle tutte e scrivere bene, in qualsiasi contesto.
Anche quando mandate il messaggio
alla ragazza o al ragazzo che vi piace, perché, ammettiamolo, si conquista una persona anche con un bel messaggio
scritto bene, per me almeno è così!
Allora, prima di cominciare voglio farvi un paio di esempi, per farvi vedere
come la punteggiatura può cambiare completamente
il significato di due frasi apparentemente
identiche. Andiamo a mangiare, nonna!
Andiamo a mangiare nonna!
Giornata difficile da dimenticare!
Giornata difficile, da dimenticare!
Davvero queste frasi dicono cose completamente diverse?
Sì!
Vediamo le prime due frasi: se voi dite "andiamo a mangiare, nonna!"
(avete notato la pausa, prima di "nonna"?),
questo significa che voi vi state
rivolgendo a vostra nonna, che la state chiamando per invitarla a mangiare o per avvisarla che state andando a mangiare.
Se, invece, dite
"andiamo a mangiare nonna!" (senza pausa) significa che state invitando qualcuno che è con voi ad andare a mangiare,
insieme a voi, la vostra povera nonnina... come pasto! Non so se mi spiego: una virgola salva una nonna!
Passiamo, invece, alle altre due frasi: se dite "giornata difficile da dimenticare!"
(senza pausa) significa che la giornata di cui state parlando sarà difficile da dimenticare
perché magari è successo qualcosa di molto importante,
bello o brutto che sia.
Se, invece, dite "giornata difficile, da dimenticare!"
(con una pausa nel mezzo)
significa che la giornata di cui state parlando è stata particolarmente difficile,
particolarmente brutta, tanto che deve essere assolutamente dimenticata!
Notate la differenza? Usare male la punteggiatura può creare grandi problemi di comprensione
perché chi legge capirà una cosa diversa da quella che invece volete dire.
Ma ora vediamo subito quali sono i segni di punteggiatura in italiano, così da sapere subito con chi abbiamo a che fare.
I principali sono:
il punto, il punto interrogativo,
il punto esclamativo,
la virgola, il punto e virgola,
le virgolette, i trattini, le parentesi.
Cominciamo con la virgola! La virgola segna una breve pausa nella frase; si tratta di un
separatore che viene utilizzato per far respirare il lettore (se si legge ad alta voce)
e dare ritmo alla frase. Ecco i casi in cui si usa: quando si stila una lista, tra i vari elementi
tranne tra gli ultimi due, dove invece va messa una "e"; per esempio:
"sono andata al supermercato e ho comprato:
mele, arance,
miele,
carciofi, pane, marmellata
e patate."
Dopo un elemento all'inizio della frase che fa riferimento a qualcosa
precedentemente detto o
conosciuto: "detto questo, dobbiamo pensare al futuro..." oppure
"fatta questa breve precisazione,
possiamo iniziare lo spettacolo!".
Per isolare una parola o un'intera frase che offre informazioni
aggiuntive, non
indispensabili: "Paolo,
il ragazzo di cui ti ho parlato,
è appena tornato da Parigi". Dopo il nome del luogo nell'indicazione delle date: "Roma,
10 luglio
2010". Prima di
preposizioni o congiunzioni
per cambiare il ritmo la frase o
accentuare un significato che si desidera dare: "lo farò, ma ho bisogno di tempo!"
oppure "penso sia una buona soluzione,
per te e per me". Nel periodo ipotetico per separare le due frasi:
"se stasera esci, chiamami!".
Non sai cos'è il periodo ipotetico e come funziona? Ho fatto una lezione anche su quello! Trovi il link nella card e nella descrizione!
Ora, un dubbio che in molti hanno è: "bisogna mettere la virgola prima della congiunzione "e" oppure no?
Infatti, si scriverà: "non sono ancora andata a trovare Sergio e penso che non ci andrò per il momento"
oppure
"non sono ancora andata a trovare Sergio,
e penso che non ci andrò per il momento"? Ebbene, non c'è una vera risposta a questa domanda!
Infatti anche la Crusca dice che si tratta piuttosto di una scelta soggettiva e opzionale,
ma di solito non è indispensabile.
Passiamo adesso al punto. Il punto indica la fine di una frase, di conseguenza indica una pausa
decisamente più lunga rispetto a quella di una virgola.
Ecco alcune regole d'oro da sapere sul punto:
ad eccezione dei titoli (di articoli, libri o film) ogni frase deve sempre
terminare con un punto;
"Lucia è una bellissima ragazza.
Non pensavo che saremmo diventate amiche, eppure è successo.
Le voglio molto bene." La lunghezza di una frase prima del punto è sempre una scelta personale,
ma è comunque consigliabile non esagerare mai se si vuole evitare di
stancare il lettore e creare fraintendimenti.
La parola che segue il punto deve sempre iniziare con una lettera maiuscola:
"Sergio e Luca sono amici da tanti anni.
Non hanno mai litigato
perché vanno molto d'accordo."
I due punti, invece, hanno la funzione di
introdurre o annunciare qualcosa;
per esempio: un elenco, un'enumerazione
o una citazione;
"penso proprio che abbiamo invitato tutti alla festa:
Luca, Stefania, Piero, Vincenzo, Lucia, Marta e Giulio."
oppure "il mio motto è:
"rispetto per tutti, paura di nessuno"; oppure per introdurre la causa di qualcosa, una spiegazione,
un chiarimento; "non mi è piaciuta la torta: era troppo asciutta";
"penso che salterò la cena e andrò direttamente a letto: ho lavorato tutto il giorno e sono stanchissima."
Tenete a mente che è meglio evitare di utilizzare due volte i due punti nella stessa frase, quindi dov'è possibile sarebbe meglio
sostituirli con un "perché" o riformulare l'intera frase; per esempio
"Sofia non ha molta voglia di ballare:
è stata una settimana difficile per lei perché il suo fidanzato ha avuto un incidente con la moto."
Adesso, invece, parliamo del punto e virgola,
il quale introduce una pausa più lunga rispetto a quella di una virgola, ma più breve rispetto a quella di un punto.
Il punto e virgola è un po' la pecora nera
dei segni di punteggiatura, quello che pochi usano, che molti
sottovalutano e che invece è veramente utile. Vi mostro i casi più importanti da sapere per usarlo al meglio:
indica la fine del concetto espresso, ma non la fine dell'idea generale, cioè c'è un interruzione
nella forma, ma non nel contenuto della frase; per esempio: "non ho molta voglia di giocare a tennis oggi,
perché mi sono svegliata piuttosto presto e non sarebbe il caso di fare sport;
vedere la TV, invece, mi rilasserebbe di più."
Nella prima parte di questa frase dico di non aver voglia di giocare a tennis e spiego perché,
concludendo il concetto espresso,
ma dopo aggiungo
un'alternativa al tennis (la TV) che non è legata al tennis, ma fa sempre riferimento
all'idea generale (come passare il tempo) questa sera. E' utilizzato anche alla fine di ogni elemento di una lista,
soprattutto quando questa lista è per punti. Beh, un po' come le liste che sto facendo in questo video, ci avete fatto caso?
Adesso, invece, vediamo i punti o puntini di sospensione,
che, fate attenzione, sono sempre tre, mi raccomando: non due, non
quattro, TRE!
Questi indicano una pausa piuttosto lunga, più di un punto e, come gli altri segni di punteggiatura,
possono avere vari usi: fanno capire al nostro
interlocutore che abbiamo un dubbio, che non siamo convinti al 100% di quello che stiamo dicendo;
"ho fame: forse dovrei mangiare qualcosa prima del pranzo...
Mh, no, dai, aspetterò!".
Fanno capire che la persona che sta parlando o scrivendo vuole prendersi una lunga pausa,
magari per riflettere su cosa dire dopo o per far assorbire meglio agli ascoltatori e lettori un'informazione
che precede i tre punti;
"mi dispiace... Dico sul serio...
Non volevo ferirti... E' successo così velocemente e non pensavo sarebbe stato possibile...
Davvero".
Esprimono la continuazione di una numerazione, un elenco, sostituendo il classico "eccetera";
"abbiamo organizzato tutto per il matrimonio:
vestito, anelli, ristorante, bomboniere, chiesa, invitati...".
Vengono usati per non terminare una parola poco carina o per evitarla totalmente;
"hai distrutto tutte le mie piante con quel coltello! Sei uno str...!
Un vero e proprio...!"
Se messi tra parentesi quadre, indicano un "taglio" in una citazione;
"la mia citazione preferita é
'Io non voglio cancellare il mio passato,
perché nel bene e nel male mi ha reso quello che sono oggi [...]
Io ringrazio me stesso per aver trovato sempre la forza di rialzarmi e andare avanti
sempre'
di Oscar Wilde."
Adesso vediamo, invece, il punto interrogativo e il punto esclamativo.
Il punto interrogativo è usato alla fine di una domanda;
"cosa possiamo fare per lei?". Nelle domande indirette, invece, non va messo; "mi ha chiesto se avessi visto suo figlio".
Se è messo tra parentesi indica incertezza sull'informazione che stiamo dando:
"Dante Alighieri è nato il 21 maggio (?)
1265."
Il punto esclamativo,
invece, si usa alla fine di una frase che
enfatizza; può esprimere rabbia
"che palle! Non me ne va una giusta oggi!",
sorpresa "ma che bel regalo! Non me l'aspettavo proprio!",
esasperazione
"E' la quarta volta che ti chiamo! Non puoi ignorare sempre le mie chiamate!",
ordini
"Divertiti! Mi raccomando! E non tornare tardi!".
Viene usato anche dopo le
interiezioni; "ah! mi sono dimenticata di dirti che oggi non sarò a cena" oppure "oh! ma sei impazzito?"
Ah e volevo ricordarvi che se siete curiosi di sapere
quali sono le parole più piccole, più corte, più brevi della lingua italiana - tra cui ci sono anche molte
interiezioni come ah, oh, eh -
non perdete il video che abbiamo realizzato proprio su questo argomento!
Trovate come sempre il link qui su in alto, nella carta o nella descrizione. Ma adesso
proseguiamo: la parola che segue il punto esclamativo o
interrogativo deve sempre iniziare con una lettera maiuscola;
"che noia! Guardiamo un film? Magari quello nuovo con Brad Pitt?".
Per quanto riguarda la lettura, questi due segni richiedono un tono di voce diverso:
"quanti amici hai!"
invece di
"quanti amici hai?". E adesso vediamo le tanto carine
virgolette: quando si useranno mai?
Si usano all'inizio e alla fine di una citazione;
'Socrate diceva: "Chi vuol muovere il mondo prima, nuova se stesso"'.
All'inizio e alla fine di una frase riportata come discorso diretto;
'la preoccupazione sul volto del fidanzato fu evidente quando la ragazza gli disse:
"Ne parliamo domani!"'; per indicare una parola o un'espressione che si desidera sottolineare o
enfatizzare, come
metafore, parole straniere, slang, parole gergali o espressioni dialettali;
'ma non sarà un po' "too much" tutta questa roba solo per noi due?' ; per segnalare, spesso in tono ironico,
qualcosa di simile a qualcos'altro:
'Il  mio amico Gianni è un
"influencer": a 2 mila follower su Instagram!'. Il prossimo segno sono le parentesi.
In italiano esistono tre tipi di parentesi: le tonde, le quadre e le graffe;
però, nei testi si usano soltanto le tonde, a parte il caso dei tre puntini nelle quadre che abbiamo visto prima.
Tutte e tre sono, invece, utilizzate in matematica, ma se volete approfondire il tema della matematica in italiano,
potete farlo attraverso il nostro video dedicato proprio a questo argomento: come sempre il link nella card o nella descrizione.
Ricordate sempre che quando si trova una parola o una frase tra due parentesi tonde, bisogna cambiare il tono della voce,
ma vediamo prima come si usano e poi come si leggono:
per isolare una parola o un gruppo di parole all'interno di una frase, magari perché
vogliamo esprimere un commento o un chiarimento;
"secondo la superstizione
(non che io ci creda) se un gatto nero ci attraversa la strada, ci porterà sfortuna";
per aggiungere
frasi che potrebbero essere
tranquillamente eliminate dal testo senza conseguenze per il concetto espresso.
"Francesco (con cui tra l'altro non parlo da un anno) sta per tornare in città."
Ci tengo a farvi presente che, in entrambi questi casi, potremmo anche rimpiazzare le parentesi con delle virgole.
Infine, abbiamo i trattini: si usano
per aggiungere o mettere in evidenza qualche informazione, praticamente come le parentesi che abbiamo visto poco fa.
"Federico
- nonostante tutti gli impegni - è riuscito a portare a termine il suo lavoro".
In un dialogo, all'interno di un discorso diretto, per aggiungere qualcosa in più su chi parla e come parla;
"io credo
- disse l'uomo con uno sguardo intenso -
che tu sia la cosa più bella che mi sia mai capitata"
oppure, se la persona che sta parlando dice qualcosa a qualcun altro o fa un'interruzione dal discorso che stava facendo;
"secondo me dovresti chiederle scusa - ahia! Questa tazza scotta!-  perché sei tu che hai sbagliato".
Ma adesso ho un bell'esercizio di
lettura e ascolto per voi: vi mostrerò un testo, lo leggerò con la giusta intonazione, a
seconda dei segni di punteggiatura che incontrerò
durante la lettura, e dopo vi lascerò qualche minuto, così che voi possiate
rileggerlo, quante volte vorrete, seguendo la mia intonazione.
Eccolo qui: "Ci misi molto tempo a capire da dove venisse.
Il piccolo principe, che mi faceva una domanda dopo l'altra, pareva che non sentisse e mai le mie.
Sono state le parole dette per caso che, poco a poco, mi hanno rivelato tutto.
Così, quando vide per la prima volta il mio aeroplano
(non lo disegnerò perché sarebbe troppo complicato per me),
mi domandò:
"Che cos'è questa cosa?" "Non è una cosa
- vola. E' un aeroplano. E' il mio aeroplano". Era molto fiero di fargli sapere che volavo.
Allora gridò:
"Come? Sei caduto dal cielo!"
"Sì", risposi modestamente.
"Ah! Questa è buffa..."
Come è andata? Fatemelo sapere nei commenti!
Invece, se volete imparare a scrivere un'email
formale in italiano, non perdete il video dedicato
proprio a questo argomento: come sempre trovate il link nella card e giù nella descrizione.
Infine, vi ricordo che se ancora non lo avete fatto,
(perché non l'avete fatto?)
dovete seguire LearnAmo anche su tutti i social: su Instagram, su Facebook e su Twitter, per tanti contenuti extra! Vi aspettiamo!
Ci vediamo prestissimo per un nuovo video! Ciao!

WEBVTT
Kind: captions
Language: it
Ciao a tutti e bentornati su LearnAmo! 
In questo video voglio parlarvi di un
problema serio che affligge la lingua
italiana...
Uno di quei problemi che impediscono
agli studenti stranieri di italiano di
comprendere subito, e cioè a primo
ascolto o a prima lettura,
quello che viene detto o scritto. Di
quale problema si tratta? Della ENANTIOSEMIA!
No, tranquilli, non è una
parolaccia, non è una malattia, ma è
semplicemente un fenomeno secondo cui
alcune parole italiane indicano una cosa
ma anche il suo opposto.
Non ci credete? Beh, restate con me e
vedrete!
Dove eravamo? Ah, sì! Enantiosemia...
Ovviamente c'è da dire che la parola
affetta da questo fenomeno non è già
nata con entrambi i significati, ma in
origine aveva soltanto un significato e
l'altro lo ha acquisito con il tempo.
Adesso vi mostrerò i casi più evidenti e
comuni, cominciando con "TIRARE". Questo
verbo indica praticamente due movimenti
opposti. Questo verbo indica sia
"lanciare", "gettare via" qualcosa, "scagliare",
sia "attrarre verso di sé" qualcosa, quindi
in questo senso... ma anche in questo...
Per esempio: "Quando al mio capo non
piacciono i progetti che gli presentano,
li tira direttamente nel cestino"; "Per
entrare in un negozio mi confondo sempre
e spingo la porta invece di tirarla. Ma
credo capiti un po' a tutti."
Un altro verbo con lo stesso fenomeno è
"SPOLVERARE" che, sicuramente, come potrete
intuire, ha a che fare con la polvere.
Infatti, può significare sia "togliere la
polvere da una superficie" sia "applicare
mettere qualcosa che è in polvere".
Non ci credete? Vediamo un paio di esempi:
"Tra tutte le faccende di casa,
quella che detesto di più è spolverare i
mobili e le mensole!"; "Spolverate infine la
torta con dello zucchero a velo o del
cacao in polvere." "FERIALE": questo
aggettivo si riferisce a periodi di
tempo, indica sia "i giorni delle ferie" (e
cioè quelli di vacanza dal lavoro) sia "i
giorni lavorativi" (quelli "nella settimana",
che vanno in genere dal lunedì al venerdì,
e per qualcuno al sabato). E come si fa a
capire se qualcuno vuole dirci quello
che ha fatto durante le sue vacanze o
mentre lavorava?
Ovviamente tutto dipende dal CONTESTO!
Vediamo degli esempi:
"Durante il periodo feriale, quindi dai
primi di luglio fino alla fine di agosto,
molti stabilimenti balneari italiani
guadagnano quanto noi guadagniamo in un
anno." "Questo parcheggio è a pagamento nei
giorni feriali ma gratuito nei giorni
festivi." La prossima parola affetta da questo
fenomeno è "OSPITE".
Ebbene sì, incredibile ma vero!
Questa parola indica sia "la persona che
ospita" sia "la persona che viene ospitata".
Ancora una volta, tutto dipende dal
contesto! Va detto, però, che è un po' più
spesso utilizzata per indicare la
persona che viene ospitata, per esempio:
"Carolina è stata un'ospite eccellente:
la casa era super fornita e durante il
soggiorno è stata sempre disponibile." "Se
non sai dove dormire, puoi essere ospite
da me per qualche giorno!"
E adesso vediamo "STORIA"! Come? Non ci
credete?
Pensate di conoscere l'unico e solo
significato della parola "storia"? Eh no, ce
ne sono due!
Innanzitutto, con "storia" si indica un
racconto inventato, in genere per bambini.
Ma la "storia" è anche l'insieme degli
avvenimenti reali avvenuti nel passato.
Ecco quindi l'opposizione "inventato vs
reale". Vi vedo, vi vedo, so che voi adesso
state dicendo "ah, ma io questo lo sapevo"...
Vediamo alcuni esempi:
"I miei figli si addormentano solo dopo
che racconto loro almeno un paio di
storie di maghi e principesse." "Secondo la
storia, Cristoforo Colombo ha scoperto
l'America nel 1492." Ma anche gli
aggettivi sono affetti da questo
fenomeno! Per esempio l'aggettivo "PAUROSO".
Questo aggettivo ha evidentemente a che
fare con la paura, ma non solo! Infatti,
"pauroso" è sia "quello che provoca la
paura" sia "la persona che prova paura", ma
anche "qualcosa di molto bello".
Vediamo degli esempi: "La notte di
Halloween, nella mia famiglia c'è la
tradizione di vedere un film pauroso."
"Marco è così pauroso che non potrà mai
vivere da solo nella sua vita!" "La ragazza
di Goffredo è una figa paurosa... ma alla
fine dei conti, anche lui è un figo
pauroso!" A proposito di paura, se non
lo avete fatto, correte a guardare il
nostro video "pauroso" dedicato ad
Halloween in Italia! Come sempre, il link è
qui in alto nella card o giù nella
descrizione. Un aggettivo che si comporta
in maniera simile a "pauroso" è "CURIOSO",
perché anche questo aggettivo indica sia
"la persona che prova curiosità" sia "ciò
che provoca curiosità". Per esempio: "Il
figlio di Lorenzo è molto curioso: fa
sempre un sacco di domande su tutto
quello che vede o sente!"; "La cosa curiosa
è che mi è arrivato un regalo a casa, ma
non ho idea di chi me lo abbia mandato."
"SBARRARE": questo verbo può indicare
sia "l'aprire qualcosa", "spalancare" sia "il
chiudere", di solito con qualcosa, di
solito con una sbarra, appunto, ma anche
con un'auto, con una persona, con un
mobile, insomma con qualsiasi cosa che
impedisca il passaggio. Questa non ve
l'aspettavate, non è così? Ma vediamo
degli esempi: "Quando gli abbiamo detto la
verità, ha sbarrato gli occhi ed è corso
via."; "La polizia ha sbarrato la strada in
cui c'era stato l'omicidio." Un altro
verbo è "CACCIARE": questo verbo indica
sia "allontanare qualcuno con forza o in
malo modo" sia "inseguire" di solito un
animale per catturarlo. Per esempio: "Non
voglio più vederlo!
Se viene qui, caccialo via!"; "In questa zona,
si cacciano i cinghiali."
E infine abbiamo il verbo "AFFITTARE", che
è veramente molto comune e che vi
consiglio di ricordare se avete
intenzione di trascorrere un periodo di
tempo in Italia.
Fate molta attenzione, però, perché se
dite in giro "voglio affittare un
appartamento",
la gente potrebbe chiedervi "in che senso?"...
Non perché il vostro italiano sia
scorretto, ma perché "affittare" può
indicare sia "dare in affitto a
qualcuno", e cioè permettere a qualcuno di
utilizzare per un certo periodo di tempo
una propria proprietà (appartamento, casa,
terreno), sia "prendere in affitto" e cioè
l'esatto opposto,
quindi "usare per del tempo una proprietà
altrui". Stupiti, non è vero?
A questo proposito, però, vi ricordo di
dare un'occhiata al video che ho
dedicato proprio al verbo "affittare" e ai
suoi simili, e cioè "noleggiare" e "prendere
in prestito", e che ho realizzato con la
mia amica Rosalba. Come sempre il link lo
trovate qui in alto nella card e giù
nella descrizione.
A questo punto io mi chiedo se questo
tipo di parole, che hanno quindi due
significati opposti, esistano anche nelle
vostre lingue... Non posso crederci che
solo noi italiani siamo così strani!
Se invece volete scoprire un altro
fenomeno particolare della lingua
italiana,
allora vi consiglio di guardare il video
in cui vi mostro che due parole,
cambiando una sola lettera, vanno a
cambiare completamente il loro
significato. Come sempre il link è in alto
nella card o giù nella descrizione!
Vi ricordo, infine, che per praticare il
vostro italiano potete dare un'occhiata
al nostro sito www.learnamo.com dove ci sono
tutte le lezioni e gli esercizi, ma anche
qualche informazione sulla cultura
italiana. Invece, per ampliare il vostro
vocabolario, non dimenticate di seguire
LearnAmo anche su Instagram, su Facebook e su
Twitter!
A presto, ciao!

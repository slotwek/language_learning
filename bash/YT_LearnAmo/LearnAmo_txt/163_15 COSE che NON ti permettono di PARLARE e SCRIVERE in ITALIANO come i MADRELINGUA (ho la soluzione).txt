WEBVTT
Kind: captions
Language: it
Ciao a tutti e bentornati su LearnAmo.
Oggi parliamo di quel famoso C2. Quel 
fantomatico livello di perfezione di
conoscenza di una lingua straniera.
È chiaro che raggiungere il livello
madrelingua è una cosa molto molto
difficile, perché essere madrelingua non
vuol dire soltanto conoscere bene tutte
le parole, tutte le espressioni, tutte le
coniugazioni, ma una grande parte di
questo è determinata anche dalla cultura,
e quindi dal vivere effettivamente per
un lungo periodo di tempo in quel Paese.
Ma in ogni caso non vi preoccupate, è
comunque possibile raggiungere un
livello molto avanzato in una lingua
straniera. Ma non è un percorso facile,
anzi, richiede molto tempo,
molto impegno e molto studio perché ci
saranno sempre quelle regole, quelle
parole, quelle espressioni che non
importa quante volte le ascolterete, non
importa quanto tempo le leggerete,
vi creeranno sempre delle difficoltà. Ma
in questo video ho deciso di aiutarvi a
fare un po' una ricapitolazione generale
del vostro livello e a presentarvi
quelli che possono essere gli ostacoli
più comuni, più diffusi, che vi
impediscono di raggiungere il livello
madrelingua che tanto desiderate nella
lingua italiana. Da questa lista non vi
resta che
focalizzarvi su ogni singolo punto,
chiedervi se per voi quella cosa
rappresenta un ostacolo o se ormai
l'avete superata, e se rappresenta un
ostacolo,
potete concentrarvi su quella cosa e
fare tanta pratica, tanti esercizi per
superare quell'ostacolo. Detto questo,
cominciamo.
Direi che uno dei primi ostacoli, un
po' per tutti gli studenti stranieri di
italiano, è la forma di cortesia. È un
ostacolo perché effettivamente è poco
intuitiva. Si utilizza, infatti, il "Lei" - "Lei"
con lettera maiuscola, ma ovviamente
suona molto simile a "lei" con la lettera
minuscola, che è il pronome per una donna.
Quando usiamo "lei" per forma di cortesia,
effettivamente lo utilizziamo sia per
uomini sia per donne, ma quando ci
rivolgiamo a un uomo dobbiamo sempre
ricordarci di mantenere aggettivi e
participi al maschile e invece per una
donna vanno coniugati al femminile. È un
po' complesso. Ora, se utilizzate il "tu" in
contesti più formali dove invece
andrebbe utilizzato il "lei", la gente non
si arrabbierebbe, non ne farebbe un
dramma perché capirebbe che siete
stranieri, ma questo è il problema. Quindi
se volete, invece, nascondere questo fatto,
cercate di praticare il più possibile la
forma di cortesia. Lo specchio, io lo dico
sempre, è un ottimo metodo per praticare.
Utilizzate delle frasi fisse, per esempio,
"come sta?" o
"lei cosa mi racconta?", o "cosa mi consiglia?" (e
così via), frasi che pensate di poter
utilizzare in contesti formali in
italiano, e praticatele sempre. Un altro
ostacolo è rappresentato dall'utilizzo
del pronome soggetto della frase. In
italiano
il pronome soggetto è sottinteso nella
maggior parte dei casi. Le uniche
eccezioni sono rappresentate da
confronti, cioè quando si vuole fare un
confronto o quando si vuole enfatizzare
la persona. Quindi specificare il
soggetto laddove non è necessario
risulta un po' una cosa che uno straniero
fa, quindi ancora una volta il mio
consiglio è quello di cominciare a
praticare a non utilizzare, a non
esprimere il pronome soggetto. Certo,
all'inizio, se è una cosa che voi siete
abituati a fare,
vi sembrerà un po' strano, ma con un po' di
impegno e un po' di tempo vedrete che vi
risulterà naturale, tranquilli. Un altro
ostacolo sono i tempi passati. Se ancora
non vi sentite sicuri su quando
utilizzare l'imperfetto, quando il
passato prossimo, o addirittura il
passato remoto,
non vi preoccupate, non siete gli unici.
Ma, conoscere bene i passati e usarli
correttamente, è veramente importante per
evitare fraintendimenti.
Per esempio, se voi dite
"ho vissuto in questa casa per dieci anni"
in italiano, quello che state dicendo è
che adesso non ci vivete più, ma ci sono
in altre lingue (e in questo momento
penso all'inglese) delle strutture
simili che dicono invece una cosa
contraria. "I have lived here, in this house,
for ten years": nel loro caso, in inglese
significa che io adesso vivo ancora in
questa casa, e questo è un grande
fraintendimento,
ovviamente. Un metodo efficace per
praticare l'uso dei passati è
sicuramente leggere molti libri, così
potrete anche familiarizzare un po' con
quel tanto temuto passato remoto.
"Essere o... non essere?
Questo è il dilemma!".
Lo diceva anche Shakespeare.
Evidentemente anche lui stava studiando
italiano
e ancora non gli era chiaro quando utilizzare
l'ausiliare essere e quando utilizzare
l'ausiliare avere. È normale, non è facile,
ci sono molte regole, qualche eccezione, e
per questa ragione molto spesso anche a un
livello medio-alto si fa confusione o si
hanno dei dubbi.
La soluzione è ovviamente anche qui
praticare il più possibile ascoltando,
guardando film, leggendo libri. Un altro
grandissimo ostacolo che veramente tutti
i miei studenti, o comunque quasi tutti
hanno,
sono le parole maschili che terminano in
"-a". Già, so che stai pensando. Ahh.
"Il problema", "il tema", "il sistema", "il
programma"... eh già, lo so. Quando avete
iniziato a studiare italiano vi è stato
detto che generalmente le parole che
terminano in "-a" sono femminili, ma ci sono
queste paroline. E per la maggior parte
(questo è un piccolo consiglio), per la
maggior parte, queste parole che fanno
eccezione finiscono in "-ma", e purtroppo
sono maschili. È importante utilizzarle
correttamente? Beh, è chiaro che se
chiedete a qualcuno
"andiamo alla cinema?" loro vi
risponderanno senza problemi "certo, quale
film guardiamo?", è ovvio che vi capiranno,
ma, ancora una volta, non è uno di quegli
errori che gli italiani commettono,
quindi sarebbe evidente che siete degli
stranieri. E il prossimo ostacolo è anche
un ostacolo veramente molto molto
diffuso a tutti i livelli, e sto parlando
degli articoli:
quando si usa l'articolo, quando non si
usa? Devo dire "sono in campagna" o "sono
nella campagna"?
Lo so, stai pensando anche tu "oddio è vero!"
ma per fortuna, a questo proposito, ho
realizzato un video dedicato solo a
questo argomento.
Io ve lo lascio qui nella Card e giù
nella descrizione. Voi finite di guardare
questo video e dopo passate a quello,
credetemi, ne varrà la pena.
Ah, i periodi ipotetici. Vi confondono e
cercate sempre di evitarli, non è vero?
Ogni volta che si comincia una frase con
"se" si hanno sempre delle titubanze:
si deve usare l'indicativo? il
congiuntivo?
il condizionale? Anche gli italiani
qualche volta sbagliano i periodi
ipotetici, quindi magari questo non è un
errore che vi caratterizzerebbe subito
come stranieri, però perché commettere un
errore quando lo si può evitare? E in
questo caso, devo dire, le regole sono
piuttosto semplici. Non ci sono davvero
delle eccezioni, si tratta solo di
impararle e poi metterle in pratica. La
soluzione migliore è imparare una frase
per ogni tipo di periodo ipotetico (una
frase che sia vera per voi),
memorizzarla e poi andare a modificare
le altre frasi a partire da quella di
base. Quello che state mangiando, state
guardando, state comprando, vi piace
tantissimo ma non volete dirlo per paura
di utilizzare "piacere", non è vero? Eh già,
il verbo "piacere" e i suoi simili, i suoi
compagni come "importare", come "mancare",
rappresentano un grande ostacolo per gli
studenti di italiano perché si coniugano
non con la persona che prova il sentimento,
ma con l'oggetto del sentimento e questo
è molto importante,
perché se per esempio l'oggetto è
plurale, non so, "gli spaghetti",
dovremo utilizzare il verbo coniugato al
plurale
("mi piacciono gli spaghetti").
Adesso un ostacolo un po' interessante
che ho trovato qualche volta tra i miei
studenti.
L'idea di prepararsi mentalmente
per la conversazione che si avrà dopo.
Non è una cosa che io vi consiglio di
fare perché, appunto, voi non siete nella
mente dell'altra persona, non sapete
quale piega prenderà la conversazione,
quindi evitate di farlo, siate tranquilli
quando dovete avere un incontro con un
italiano, con un madrelingua,
preoccupatevi magari di ripassare un po'
il vocabolario che sapete che sarà
utilizzato nella conversazione, e basta.
Rilassatevi e affidatevi alla vostra
conoscenza.
Ah, un altro ostacolo? Gli accenti. Gli
accenti possono essere difficili da
comprendere perché sono molto diversi
tra le varie lingue. Se la vostra
difficoltà dipende da dove mettere
l'accento quando si pronuncia la parola,
devo dirvi che purtroppo non c'è davvero
una soluzione, anche gli italiani molto
spesso non lo sanno e quindi devono
cercare, per esempio, la pronuncia
corretta su Google o guardare la
fonetica della parola. Se invece il
vostro problema dipende dalla forma
scritta, per fortuna sappiate che in
italiano lo si mette solo quando
l'accento della parola cade sull'ultima
sillaba.
In ogni caso, molto spesso un altro
ostacolo è rappresentato dalla tastiera,
tastiera straniera che non ha gli
accenti italiani, però anche in questo
caso la tecnologia ci viene un po' in
aiuto, ci sono degli "short cut", ci sono
delle scorciatoie per utilizzare
velocemente, per inserire velocemente gli
accenti. Se invece il vostro problema è
l'accento delle persone, l'accento
regionale, di una regione italiana, di una
città italiana, non vi preoccupate.
Sappiate che molto spesso accade lo
stesso a noi italiani.
Se sapete che vi piace tanto
quell'accento di quella città italiana, o
se sapete che dovrete trasferirvi
proprio in quella zona, il mio consiglio
è quello di concentrarvi di più su
quell'accento e ascoltare il più possibile
risorse provenienti da quella zona,
altrimenti non ci pensate, siate
tranquilli, perché, come vi dicevo, è un
problema anche per noi, ma la soluzione è
quella di chiedere gentilmente a quella
persona di ripetere più lentamente
quello che ha appena detto.
Senza nessuna vergogna.
Lo ripeto, capita anche a noi italiani.
Un ragionamento molto simile è per
quanto riguarda i dialetti.
Noi italiani, veramente, possiamo capire
solo (forse) il dialetto della nostra
città e delle città vicine, e basta.
Ok, è possibile anche comprendere alcuni
dialetti piuttosto famosi, come quello
romano, quello napoletano, ma per il resto
è difficile ed è una sfida anche per noi,
quindi non vi preoccupate. Anche perché
le persone del posto, quando
capiscono che hanno a che fare con una
persona che non viene da quella regione,
si sforzano di parlare in italiano,
ovviamente, anche se il loro italiano
magari non è perfetto. Un altro ostacolo
che vedo molto spesso è la parola gente.
Questa parola, così come gli altri nomi
collettivi, cioè nomi che si riferiscono
a tante cose, a tante persone, ma sono di
fatto singolari, prendono il verbo al
singolare, quindi "la gente dice", "la gente
fa", "la gente parla". La stessa cosa succede,
per esempio, con "il gruppo", "la classe".
Un altro ostacolo è rappresentato un po'
dalla pronuncia, soprattutto di alcune
lettere. Mi riferisco alla lettera "r",
"R", "R".
Ok, ok, io l'ho pronunciata in maniera un po'
esagerata, ma in realtà devo dire che
quando si sente una pronuncia un po'
strana (della "r", soprattutto) si capisce
che quella persona non è italiana. Ma
anche in questo caso non è un problema,
non è un ostacolo. Si può facilmente
superare facendo tanta tanta pratica e
tanti esercizi di pronuncia allo
specchio, e la stessa cosa vale anche con "gl", "gl".
Un altro diffusissimo ostacolo che è un
ostacolo sia nel parlato sia nello
scritto sono le consonanti doppie. Questo
è un ostacolo anche per gli italiani,
soprattutto per i bambini quando
cominciano a parlare o a scrivere, ma in
qualche caso anche per alcuni adulti.
Perché è normale, se siete stranieri è
molto probabile che nella vostra lingua
non esista questo concetto di doppia
consonante e quindi è una cosa che vi
crea difficoltà quando parlate, quando
scrivete, ma qualche volta anche quando
ascoltate.
Purtroppo qui è veramente importante
fare la giusta distinzione
(quando è necessario avere la doppia e
quando no) perché altrimenti si possono
creare molti fraintendimenti
e quindi la soluzione migliore è quella
di, ancora una volta, praticare, magari
creare una lista delle parole che
cambiano di significato quando hanno o
meno la doppia consonante. Vi ricordo
che se le doppie vi spaventano ho
realizzato un video con alcuni trucchi,
alcune regole che penso vi possano
aiutare per superare questo ostacolo.
Come sempre lo trovate in alto nella
Card o giù nella descrizione.
Io spero che questo video vi abbia
aiutato a chiarire un po' le idee
riguardo gli ostacoli principali di chi
studia la lingua italiana e vi abbia
dato degli spunti per superare questi
ostacoli.
Se avete ancora dei dubbi, però, riguardo
questi o altri ostacoli,
scrivetemeli tutti nei commenti. Come
ripeto sempre, noi non riusciamo a
rispondere a tutti per una questione di
tempo (non avremmo il tempo per fare
tutte le altre cose), però noi leggiamo
tutti tutti tutti i commenti, quindi se
avete dei dubbi voi scriveteli e posso
realizzare magari una seconda parte di
questo video. Se invece avete altri dubbi
su altre questioni di grammatica o di
cultura italiana, potete trovare una
risposta ai vostri dilemmi sul nostro
sito LearnAmo.com. E ancora, non
dimenticate di seguire LearnAmo anche
su Instagram, su Facebook, su Twitter, su
Pinterest, su Tiktok per tutti gli altri
contenuti esclusivi
e divertenti. Noi invece ci rivedremo
prestissimo in un nuovo video. Ciao!

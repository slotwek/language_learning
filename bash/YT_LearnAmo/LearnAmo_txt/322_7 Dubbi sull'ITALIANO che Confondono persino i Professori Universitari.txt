WEBVTT
Kind: captions
Language: it
Ciao a tutti e
bentornati su LearnAmo!
Tutti possono sbagliare a parlare: è normale, è umano e non c'è nulla di cui
vergognarsi! Ma ci sono alcuni errori che sono davvero
irritanti e che possono essere evitati! Vediamo quali sono!
Numero 1: qual è la differenza tra gli aggettivi
"terrorista" e
"terroristico"?
Per esempio, si dice: un attentato TERRORISTA o un attentato TERRORISTICO?
Allora, prima di tutto, occorre specificare che TERRORISTA e
TERRORISTICO sono due aggettivi che si riferiscono, in particolare, a chi pratica il terrore, come strumento di azione politica.
Ma, allora, qual è la differenza tra i due ?Non è così difficile!
TERRORISTA, come aggettivo,
indica: dedito all'azioni terroristiche, pervaso da una ideologia
terroristica,
animato da intenzioni
terroristiche.
Tutte cose, quindi, che si possono dire che un TERRORISTA, cioè di una persona.
Quindi parleremo di: un "bambino
terrorista", una "donna terrorista", un "gruppo terrorista"; ma dovremo parlare di un "covo
terroristico", di una "emergenza
terroristica", di un "clima terroristico",
di un "atto", di un "attentato terroristico";
perché, in questi ultimi esempi, quello che l'aggettivo deve esprimere non sono davvero dei caratteri
attribuibili a una persona, cioè a un TERRORISTA, sono piuttosto dei collegamenti di altro tipo, con la realtà del terrorismo.
"Imparare" o "insegnare"?
Questi due verbi creano, spesso, un po' di confusione! Chi IMPARA? Chi INSEGNA?
Allora, chiariamo: INSEGNARE significa far apprendere,
comunicare il sapere, guidare all'apprendimento
attraverso metodi didattici.
Quindi, è di solito: il maestro o la maestra, il professore o la professoressa che
INSEGNA. Per esempio: io INSEGNO, o perlomeno ci provo,
l'Italiano!
(o perlomeno ci provo... che modesta che sono!)
IMPARARE, invece, significa: acquisire
conoscenze o capacità, attraverso lo studio o l'esercizio.
Sono gli studenti, dunque, che imparano o, in generale, qualsiasi persona a cui venga insegnato qualcosa.
Quindi, NON si dice: "ho imparato a mio figlio ad andare in bici", ma si dirà: "ho
INSEGNATO a mio figlio ad andare in bici", o "mio figlio HA
IMPARATO ad andare in bici".
Prossimo dubbio:
"persuadere" o
"dissuadere"?
Anche questi verbi sono spesso confusi, soprattutto dagli stranieri, ma vediamo di fare, ancora una volta, un po di chiarezza!
DISSUADÉRE, che si pronuncia proprio DISSUADÉRE, e non DISSUÀDERE, significa:
convincere qualcuno a non fare qualcosa,
distoglierlo da un suo proposito.
Per esempio: "per fortuna al mio fratello questa mattina mi HA DISSUASO dal prendere l'autobus!
Infatti, solo più tardi, ho scoperto che c'è stato lo sciopero dei mezzi. Quindi se lui non mi avesse dato un passaggio
questa mattina non sarei potuta andare al lavoro"!
E PERSUADERE, invece, cosa significa?
Ebbene, questo verbo indica:
convincere o indurre qualcuno a credere, a fare o dire qualcosa.
Quindi, proprio l'opposto del precedente!
Per esempio: "avrebbe voluto portare sua moglie in vacanza negli Stati Uniti, ma non riusciva proprio a
PERSUADERLA perché lei aveva paura dell'aereo".
"Destro", "destrimano" o "destrorso"?
Una persona che usa più abitualmente la mano sinistra, per fare qualsiasi cosa, invece della mano destra,
in Italiano, si chiama:
MANCINO o MANCINA. E, invece, per dire il contrario: cioè per chi usa di più la mano destra?
Come si chiamano queste persone? DESTRO?
DESTRIMANO?
DESTRORSO?
Provate a cercare sul dizionario e vi accorgerete che non esistono risposte univoche e concordi al riguardo!
Allora dobbiamo dire che tra le tre, la forma che è più radicata nella coscienza linguistica dei parlanti è:
DESTRORSO. Ci sono, però, varie marche di penne che utilizzano il termine:
DESTRIMANO o DESTRIMANE. Anche DESTRO può essere assunto con lo stesso significato, ma è un po' meno
comune. Ma facciamo una prova: scriviamo le tre parole su Google e vediamo quella che ottiene il maggior numero di risultati!
"Belgi" o "Belghi"?
Come si chiamano gli abitanti del Belgio?
Allora, dovete sapere che il singolare è sempre BELGA, sia per uomini sia per donne. Quindi diremo: "un
ragazzo Belga", "una ragazza Belga".
E cosa succede, invece, al plurale?
Il plurale maschile dell'aggettivo "Belga", forse per via dell'influenza del nome in Francese del popolo, "Belges",
è
BELGI.
Quindi, non segue la regola di tutte le parole che terminano in
-CA e -GA che, generalmente, al plurale maschile prendono -CHI e -GHI come, per esempio: "lo stratega",
"gli strateghi".
Invece, il plurale femminile di "Belga" è regolare, diventerà: BELGHE.
Per esempio: "ho parlato con due uomini BELGI e mi hanno detto che devo assolutamente provare le loro patatine fritte"!
"Belgi" e "Belghe" all'ascolto: me lo confermate? E quali sono altri piatti tipici del vostro Paese, che devo assolutamente
provare quando verrò a visitarlo?
Altro errore:
"avvocata" o "avvocatessa"?
"Sindaca" o "sindachessa"?
Ebbene sì, il sostantivo maschile
AVVOCATO ha due forme femminili:
"avvocata" e "avvocatessa".
La prima, però, di solito, non si usa per riferirsi a una donna che
esercita l'avvocatura, se non in qualche raro caso
ironico.
Ma si usa solo al singolare, come attributo,
riferito alla Madonna o alle Sante, con il significato di
Protettrice.
La seconda forma, invece,
"avvocatessa" è quella decisamente più utilizzata per riferirsi a una donna che pratica, che esercita
l'avvocatura; ma si utilizza anche ,in maniera scherzosa, per riferirsi a una donna dalla parlantina sciolta,
risoluta nel sostenere le proprie ragioni e quelle altrui.
Per quanto riguarda, invece, il femminile di "sindaco", la Crusca consiglia di utilizzare
SINDACA, invece di il "sindachessa"
Infatti, sarebbe meglio continuare ad utilizzare quelle forme già esistenti in essa come: "campionessa",
"professoressa", "dottoressa".
Ma per tutti quei ruoli che, invece, la donna, negli ultimi tempi, sta cominciando sempre di più a svolgere, sarebbe meglio utilizzare
altre strategie di formazione lessicale come, per esempio: aggiungere la desinenza -A a quei sostantivi
maschili che terminano in -O. Quindi, per esempio: "deputata",
"ministra",
"sindaca".
O si può anteporre l'articolo femminile davanti, invece, a quei sostantivi che terminano per -E:
"LA giudice", "LA vigile" e così via.
"Portafogli" o
"portafoglio"? Eh già, immaginiamo che siate vittime di un borseggiatore.
Cosa dovrete dire ai poliziotti: "Mi hanno rubato il PORTAFOGLI" o "mi hanno rubato il PORTAFOGLI"?
Allora, la forma originale, e presumibilmente la più corretta, era PORTAFOGLI perché si tratta di un composto:
porta + fogli, che si allinea ad altri composti molto simili: "portaombrelli",
"portapenne" e così via.
Ma, probabilmente, con il tempo, la necessità
di riferirsi a un oggetto concreto e quotidiano,
ha spinto, quindi, all'allontanamento,
all'indebolimento di quella forma generica, che è espressa dal composto, cioè portare
fogli e ha portato, invece, la necessità
di avere un nome, un sostantivo
singolare che potesse avere anche un plurale. UN "portafoGLIO", PIÙ
"portafoGLI".
Quindi, pur riconoscendo che la forma originaria era:
PORTAFOGLI dobbiamo dire che, attualmente, quella più utilizzata per riferirsi a un singolo oggetto è
PORTAFOGLIO. Al plurale invece sarà PORTAFOGLI.
Ah, a proposito di furti e borseggi,
avete già visto il video che ho realizzato, un po' di tempo fa, sul vocabolario italiano della Criminalità e della Legge? È molto
interessante e divertente.. c'è anche una piccola sorpresa per voi!
Non perdetevelo, il link è nella card e nella descrizione!
E ora, io vi lascio con un bel regalo di Natale per voi; infatti, con il codice coupon
LEARNAMICO, potrete ricevere il 10% di sconto su tutti i prodotti della collezione LearnAmo Collection
come, per esempio, la maglia che indosso io proprio oggi, eccola qui e
riceverete, invece, il 20% di sconto sul nostro fantastico
corso "Italiano in contesto"! Cosa aspettate?
Bene, vi saluto e ci vediamo nel prossimo video!

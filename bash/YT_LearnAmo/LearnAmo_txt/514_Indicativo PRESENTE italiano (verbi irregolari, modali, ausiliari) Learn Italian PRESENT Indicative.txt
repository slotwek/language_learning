WEBVTT
Kind: captions
Language: it
Ciao a tutti!
Oggi cominciamo a parlare di verbi in italiano.
Ovviamente, come in tutte le altre lingue,
non potete parlare se non sapete coniugare
i verbi!
Allora oggi cominciamo a parlare di modo indicativo,
quindi quello più comune, più frequente
nella lingua italiana, usato per indicare
un fatto, un'azione, un'idea reali, certi,
oggettivi.
Il primo tempo che andremo a studiare è chiaramente
il tempo presente.
Allora, prima di tutto, ho deciso di farvi
conoscere il presente indicativo dei verbi
essere e avere, che sono i verbi principali,
quindi i primi da studiare, quindi da conoscere,
quando si sta imparando una nuova lingua.
Come sarà il verbo essere?
Io sono, tu sei, lui/lei è, noi siamo, voi
siete, loro sono.
Come vedete, il verbo essere alla terza persona
singolare ha un accento, per non confonderlo
con la congiunzione "e"
“Marco è un architetto bravissimo”.
Avere: io ho, tu hai, lui/lei ha, noi abbiamo,
voi avete, loro hanno.
Fate attenzione alle "h"!
“Carlo ha 35 anni”.
Per sapere quando dovete usare “essere”
e quando “avere”, da soli o come ausiliari,
vedete il nostro video!
Continuiamo invece a parlare di presente indicativo
e vediamo tutti gli altri verbi.
Dovete sapere che in italiano ci sono tre
gruppi di verbi, in base a come termina l'infinito.
Può terminare in -are (primo gruppo), in
-ere (secondo gruppo) o in -ire (terzo gruppo).
Per formare il presente basterà togliere
queste desinenze e aggiungere quelle del presente
indicativo appunto.
Che però saranno diverse per -are, per -ere
e per -ire.
Partiamo dall'inizio e quindi dai verbi che
finiscono in -are.
Queste saranno le desinenze.
Come vedete, “cantare” è un esempio.
Allora, cosa succede?
Basta togliere la desinenza dell'infinito
e aggiungere queste: io canto, tu canti, lui/lei
canta, noi cantiamo, voi cantate, loro cantano.
Per esempio: “Ogni anno molti cantanti famosi
cantano a Sanremo”.
Questo chiaramente è quello che succede sempre
per i verbi regolari.
Però, dovete sapere, come in tutte le lingue
anche i verbi italiani hanno alcuni irregolari.
Per esempio quelli in -are irregolari più
frequenti sono questi.
“Andare”.
Come vedete, qui cambia, diventa: io vado
(cambia proprio la radice), tu vai, lui/lei
va.
Mentre noi e voi, che di solito sono sempre
più regolari, mantengono la radice dell'infinito:
noi andiamo, voi andate.
Loro, di nuovo, la cambia: loro vanno.
Anche “fare”, come vedete, diventerà:
io faccio, tu fai, lui/lei fa, noi facciamo,
voi fate, loro fanno.
Questo è completamente irregolare.
E così anche “dare”: io do, tu dai, lui/lei
dà (attenzione all'accento per non confonderlo
con la preposizione), noi diamo, voi date,
loro danno.
Questi vanno un po' imparati così come sono
e vanno accettati per la loro irregolarità.
Per esempio: “Luisa dà sempre una mano
ai suoi genitori in negozio”.
Secondo gruppo, i verbi che terminano in -ere.
Queste sono le desinenze da aggiungere alla
radice, quindi basta togliere -ere all'infinito
e aggiungerle.
Per esempio per “scrivere”: io scrivo,
tu scrivi, lui/lei scrive, noi scriviamo,
voi scrivete, loro scrivono.
Per esempio:
“Matteo scrive sempre delle poesie”.
Questo per i verbi regolari, ma anche quelli
in -ere hanno alcune eccezioni, come per esempio
“tenere” o “rimanere”, che come vedete
ad alcune persone cambiano.
“Tenere” per esempio diventerà: io tengo
(come vedete compare una 'g'), tu tieni (compare
una 'i'), lui/lei tiene (stessa cosa), noi
teniamo (regolare), voi tenete, loro tengono
(ritorna la 'g').
“Rimanere”.
Più o meno simile: io rimango (compare la
'g'), tu rimani (qui la 'i' era già presente),
lui/lei rimane, noi rimaniamo, voi rimanete...
ma... loro rimangono (di nuovo la 'g')
Per esempio, “Quando fa freddo rimango sempre
a casa”.
E vedete, vedete, per “bere” succede lo
stesso: io bevo (compare una 'v'), tu bevi,
lui/lei beve, noi beviamo, voi bevete, loro
bevono.
In pratica, la radice è la stessa per tutte
le persone, ma diversa rispetto a quella dell'infinito.
Cosa succede per i verbi che finiscono in
-ire?
Due possibilità, cioè due possibili gruppi
di desinenze.
Queste per i verbi come “partire”; queste,
dove notate il gruppo 'isc', per i verbi come
finire.
Quindi “partire”, avremo appunto la radice
più queste desinenze: io parto, tu parti,
lui/lei parte, noi partiamo, voi partite,
loro partono.
“Finire” invece: io finisco, tu finisci,
lui/lei finisce, noi finiamo, voi finite,
loro finiscono.
Vi starete chiedendo “ma come facciamo a
sapere se un verbo è come partire o come
finire?”
Purtroppo non esiste una vera e propria regola!
Vi consiglio sempre di impararne il più possibile.
Esiste però una tendenza, quindi qualcosa
che si rivela nella maggior parte dei casi
sempre giusta.
Ma non dimenticate che ci sono delle eccezioni,
perché appunto è una tendenza, non una regola
assoluta!
Allora, qual è questa tendenza, questo trucchetto?
Potete prendere il verbo all'infinito e, a
partire dall'ultima lettera, contare fino
a cinque e guardare la lettera su cui vi fermate.
Se tale lettera è una consonante, allora
il verbo seguirà le desinenze di “partire”.
Se la lettera dove vi fermate è una vocale,
allora il verbo tenderà a seguire le desinenze
di “finire”.
Per esempio “dormire”.
Ultima lettera, uno, due, tre, quattro, cinque...
consonante.
Come “partire”, quindi: io dormo.
Stessa cosa qui.
“Riempire” (uno, due, tre, quattro, cinque...
consonante): io riempio.
“Sparire” (uno, due, tre, quattro, cinque...
vocale, quindi come finire): io sparisco (con 'isc').
“Preferire” (uno, due, tre, quattro, cinque...
vocale): io preferisco.
Anche i verbi in -ire hanno delle eccezioni,
quindi dei verbi irregolari.
Per esempio “uscire”: io esco (come vedete
la radice cambia), tu esci, lui/lei esce...
ma... noi usciamo (torna quindi a prendere
questa radice), voi uscite, loro escono (loro
segue sempre le prime tre persone singolari).
Venire: io vengo (compare una 'g'), tu vieni
(compare invece una 'i'), lui/lei viene...
ma... noi veniamo (quindi come l'infinito),
voi venite, loro vengono.
Per esempio: “Vengono sempre molti turisti
in estate”.
E “morire”?
“Morire”, come vedete, cambia di radice,
quindi: io muoio, tu muori, lui/lei muore,
noi moriamo, voi morite (ripeto, queste due
sono sempre un po' più regolari), loro muoiono.
“Dire”: io dico (come vedete si prende
una 'c'), tu dici, lui/lei dice, noi diciamo...
ma... voi dite (fate molta attenzione!), loro
dicono.
E infine, vediamo cosa succede con i verbi
modali in italiano, che sono “dovere”,
“potere”, “volere” e “sapere”.
Dovete sapere che questi vanno imparati così
come sono.
E mi raccomando, fatelo perché sono molto
importanti nella comunicazione.
Io devo, tu devi, lui/lei deve, noi dobbiamo
(compaiono due 'b'), voi dovete, loro devono;
Io posso, tu puoi, lui/lei può (questi come
vedete sono molto irregolari), noi possiamo,
voi potete, loro possono;
Io voglio, tu vuoi, lui/lei vuole, noi vogliamo,
voi volete, loro vogliono;
Io so, tu sai, lui/lei sa, noi sappiamo, voi
sapete, loro sanno.
Ecco qui alcuni esempi:
“Volete la pasta o la pizza?”;
“Chi finisce i compiti può giocare nel
giardino”;
“A Natale dobbiamo essere più buoni”;
“Nessuno sa cosa fare”.
Benissimo!
Adesso avete imparato a formare i verbi in
italiano al presente indicativo.
Sapete però come usarli?
Se la risposta è no, date un'occhiata al
nostro video, non ve ne pentirete!
Allora, per oggi la nostra lezione finisce
qui!
Però, se volete la spiegazione scritta e
tutti gli esercizi su questo argomento, andate
sul nostro sito (www.learnamo.com).
Troverete il link diretto nella descrizione.
Inoltre, per qualsiasi dubbio o richieste
per nuovi video, mandateci una mail a info@learnamo.com.
Se il video vi è piaciuto, lasciate un “mi
piace” e iscrivetevi al nostro canale YouTube.
Inoltre, continuate a seguirci anche su Facebook,
Instagram e Twitter, per tante novità!
…And guys, if you think your Italian isn’t
so good, you can even send us an email or
a message, in English and Spanish, or German,
or French… we will answer in no time!
Cosa aspettate?
Ciao!

WEBVTT
Kind: captions
Language: it
Ciao a tutti! Ebbene sì, anche oggi si parla
di congiuntivo, l'argomento più temuto da
chiunque studia l'italiano. Sicuramente avete
imparato a formare tutti e quattro i tempi
del congiuntivo e spero abbiate visto anche
il nostro video su come e quando utilizzare
il congiuntivo e i suoi tempi. Però vi ho
visti! Facendo una frase, un esercizio, vi
siete fermati un attimo e avete pensato “Ma
qui devo usarlo o non devo usarlo? La regola
è un po' imprecisa!” Tranquilli! Con questo
video vediamo quando non dovete usare il congiuntivo!
Allora, non dovete usare il congiuntivo quando
il soggetto della frase principale e il soggetto
della frase subordinata, quindi della frase
dipendente, sono uguali, perché in quel caso
utilizziamo l'infinito. Vediamo subito degli
esempi:
“(io) Spero che (io) vada a Firenze a maggio”.
Allora, il soggetto della principale sono
“io”, ma “io” sono anche il soggetto
della subordinata. Sembra un po' ripetitivo,
quasi eccessivo utilizzare il congiuntivo
in questo caso. Ecco perchè scegliamo di
utilizzare l'infinito preceduto da “di”:
“Spero di andare a Firenze a maggio”.
Vedete come scorre meglio?
Ancora: “(voi) Credete che (voi) siate in
ritardo”. Quindi, “(voi) credete che
(voi) siate in ritardo", quindi i soggetti sono
uguali. Allora diciamo: “Credete di essere
in ritardo”. Ma ricordate: questo vale solo
se i due soggetti sono uguali, altrimenti
dovete utilizzare necessariamente il congiuntivo.
Andiamo avanti. Non si usa il congiuntivo
con le espressioni “secondo me”, “probabilmente”,
“forse”, “anche se”.
Vi starete dicendo “ma queste non esprimono
certezza!”. Lo so, però vanno con l'indicativo
in italiano.
“Secondo me devi tagliarti la barba”;
“Probabilmente non hanno capito le tue intenzioni”;
“Forse non ha preso il treno delle 14:00”;
“Va a lavorare anche se non ne ha voglia”.
Allora, ricordate queste quattro espressioni
che fanno eccezione che quindi esprimono pareri
personali ma con indicativo.
Adesso un'altra piccola informazione che riguarda
“anche se”. Allora, se l'azione non è
reale... allora ritorna il nostro congiuntivo.
Per esempio:
“Anche se vivessi in California non vorrei
andare al lavoro”. Notate la differenza
con la frase di prima? “Va a lavorare anche
se non ne ha voglia”. Che lui o lei non
abbia voglia è un fatto reale, ma nonostante
ciò “va a lavorare”. Invece, in questa
frase, sto esprimendo qualcosa di non reale:
“Anche se vivessi in California" (ma di
fatto non ci vivo, perché vivo in Italia)
"non vorrei andare al lavoro”.
Ancora. Non si usa il congiuntivo con “poiché”,
“siccome”, “dopo che” e “dato che”.
“Vado in montagna poichè odio il mare”
(dato di fatto, quindi indicativo);
“Siccome hanno litigato ora non si parlano
più”;
“Dopo che fate i compiti potete giocare”;
“Non sono più andata a fare la spesa, dato
che ho molta pasta in dispensa”.
Come vedete sono tutti dati di fatto, ecco
perchè utilizziamo l'indicativo.
Ancora, non si usa il congiuntivo (questo
è ovvio) con aggettivi che esprimono certezza,
quindi “certo”, “sicuro", “convinto”,
“chiaro”, “evidente”, “ovvio”...
“Sono convinto che hanno mangiato loro la
torta che era in frigo!”
“È ovvio che non avete avuto abbastanza
tempo: altrimenti avreste finito il progetto!”
“Sei sicuro che lo sanno?”
Ancora. Non si usa il congiuntivo con verbi
dichiarativi (affermare, confermare, dichiarare,
dire, giurare, promettere rispondere, scrivere,
sostenere, spiegare).
“Dice che non siete andati alla sua festa”;
“Hanno risposto che non sono andati perché
dovevano lavorare”.
Facile. Io sto dicendo qualcosa, quindi sono
sicuro, quindi indicativo.
Non si usa il congiuntivo con verbi che esprimono
una percezione (quindi: accorgersi, intuire,
notare, percepire, scoprire, sentire, vedere).
“Vi siete accorti che hanno trasferito il
negozio?”
“Ho scoperto che hai comprato una casa in
montagna!”
“Vedo che non hai ascoltato i miei consigli!”.
E adesso, ultima informazione! Indicativo
o congiuntivo? Perché dovete sapere che ci
sono dei verbi che li possono reggere entrambi,
però con significati diversi, quindi dipende
da quello che dovete dire. Questi tre sono
i verbi che possono reggere sia l'indicativo
che il congiuntivo. “ammettere” (con il
significato di riconoscere o supporre). Allora,
se lo utilizzate con il significato di “riconoscere”,
allora dovete utilizzare l'indicativo dopo:
“Ha ammesso che la fidanzata lo ha lasciato”
(quindi lo riconosce, perciò indicativo).
Se invece utilizzate “ammettere” come
una supposizione, quindi qualcosa su cui non
siete sicuri, allora congiuntivo: “Ammettendo
che lui stia dicendo la verità, ci sono ancora
troppi lati oscuri nella vicenda” (“ammettendo
che”, ma non sono sicura).
Ancora: verbo “capire”. Se usato nel senso
di “rendersi conto”, allora va l'indicativo
(perchè ovviamente mi sono resa conto di
qualcosa, quindi l'ho capita, quindi certezza):
“Ho capito che avevi ragione tu”.
Se invece lo utilizziamo nel senso di “trovare
naturale”, allora è seguito dal congiuntivo:
“Capiamo che tu voglia andare via, ma ora
è presto”.
Infine il verbo “considerare”. Se lo utilizziamo
nel senso di “tener conto” allora è seguito
dall'indicativo:
“Considera che avete già preso un giorno
libero, non ne avrete un altro”.
Ma se usato nel senso di supporre, ovviamente
congiuntivo:
“State considerando che possano tornare
prima del previsto?”
E adesso, a proposito del nostro amato-odiato
congiuntivo... avete visto tutti gli altri
nostri video? Quindi, i video della morfologia:
come formare i quattro tempi del congiuntivo.
Quando usarlo (perché oggi noi abbiamo imparato
quando NON usarlo) e poi la consecutio temporum.
Quindi, impareremo insieme ad utilizzare i
giusti tempi verbali sia dell'indicativo che
del congiuntivo, perché a volte si fa un
po' di confusione tra presente, passato...
in base a quello che vogliamo dire.
Per tutti questi video trovate i link nella
descrizione di questo video.
Allora, per oggi la nostra lezione finisce
qui! Però, se volete la spiegazione scritta
e tutti gli esercizi su questo argomento,
andate sul nostro sito (www.learnamo.com).
Troverete il link diretto nella descrizione.
Inoltre, per qualsiasi dubbio o richieste
per nuovi video, mandateci una mail a info@learnamo.com
Se il video vi è piaciuto, lasciate un “mi
piace” e iscrivetevi al nostro canale Youtube.
Inoltre, continuate a seguirci anche su Facebook,
Instagram e Twitter, per tante novità!
…And guys, if you think your Italian isn’t
so good, you can even send us an email or
a message, in English and Spanish, or German,
or French… we will answer in no time!
Cosa aspettate? Ciao!

WEBVTT
Kind: captions
Language: it
"Piano" che può essere sia un avverbio con il significato di lentamente, sia un 
sostantivo che può avere vari
significati, per esempio può indicare lo
strumento musicale oppure il livello di
un edificio, primo piano, secondo piano
terzo piano, o ancora una strategia un
progetto. Ciao a tutti e bentornati su
LearnAmo! In italiano ci sono moltissime
parole che sono uguali in tutto e per
tutto apparentemente, ma che in realtà
hanno significati leggermente o
completamente diversi.
In questo video cercherò di spiegarle al
meglio una volta per tutte affinché
possiate non confonderle più.
Siete pronti? Iniziamo subito
Innanzitutto però è doveroso fare alcune
precisazioni,
più precisamente dobbiamo andare a
introdurre alcuni concetti che ci
serviranno nel corso di questo video.
Prima di tutto si dice che due parole
sono omografe e se si scrivono nello
stesso modo anche se hanno dei
significati differenti.
Due parole invece sono omofone se si
pronunciano nello stesso modo. In
italiano tutte le parole omofone cioè
quelle che si pronunciano nello stesso
modo sono anche omografe e cioè si
iscrivono nello stesso modo, ci sono
veramente pochissime eccezioni a questa
regola
e ciò è dovuto al fatto che il sistema
grafico italiano è di tipo fonetico,
ovvero ci sono pochissimi casi di
differenza tra grafia e pronuncia. In
particolare questa differenza avviene
quando c'è di mezzo la lettera h che in
italiano si scrive ma non si legge. È il
caso per esempio delle parole come "anno"
che è un sostantivo, per esempio 2020 e
"hanno" che è invece voce del verbo avere.
Stessa cosa vale per "ai" preposizione
articolata e "hai" ancora una volta
presente del verbo avere seconda persona
singolare. "Cieco" e cioè non vedente e
"ceco" e cioè abitante della Repubblica
Ceca. "Dì" e cioè un sostantivo come giorno
"Di" preposizione semplice o "Di'" imperativo
del verbo dire. "Dà" voce del verbo dare
terza persona singolare del presente
indicativo e "Da" preposizione semplice.
Al di là di queste pochissime eccezioni
tuttavia la lingua italiana ha molti
omonimi totali e cioè parole sia omografe
che omofone che sono quindi
apparentemente del tutto uguali ma che
in realtà hanno significanti molto
diversi tra loro che non c'entrano nulla
l'uno con l'altro. Come ad esempio "sale"
il minerale che viene utilizzato nella
cucina e "sale" voce del verbo salire
terza persona singolare del presente
indicativo, "faccia" che è un sinonimo di
volto e "faccia" che è invece congiuntivo
presente del verbo fare, "parte" che indica
ciascuno degli elementi in cui un intero
è diviso e "parte"
voce del verbo partire presente
indicativo terza persona singolare.
"Credenza" che è un tipo di mobile di
solito nel soggiorno e "credenza" che è
invece un'opinione generale, qualcosa in
cui molte persone credono. "Fine" come
termine scopo e "fine" come aggettivo
sottile o raffinato, "riso" che indica sia
l'atto del ridere sia il cereale, la
pianta, "borsa" che indica il sacchetto il
contenitore ma anche "borsa" e cioè il
mercato in cui si contrattano le azioni.
"Miglio" che indica un unità di misura o
"miglio" che invece indica un cereale.
"Costa" che indica la linea il confine
geografico tra la terra e il mare e
"costa"
voce del verbo costare terza persona
singolare. "Dai" preposizione articolata e
"dai" voce del verbo dare seconda persona
singolare. "Salutare" che è sia un verbo
sia un aggettivo che indica qualcosa che
fa bene alla salute,
e così via! Ma non abbiamo ancora finito,
perché c'è ancora un'altra categoria di
parole che dobbiamo considerare in
questo video e cioè le parole
polisemiche. Cosa? La parola significa
letteralmente con più significati,
si tratta quindi di una stessa parola
che può assumere diversi significati a
seconda del contesto in cui viene
utilizzata. Ma allora che cosa cambia
rispetto agli omonimi totali? Eh, cambia
molto! Perché in questo caso la parola è
sempre la stessa, derivata sempre dalla
stessa origine, invece gli omonimi totali
sono due parole derivate da due origini
completamente differenti che non hanno
nulla a che fare l'una con l'altra.
Ad esempio la parola "batteria" è una di
queste parole perché può assumere
diversi significati a seconda del
contesto in cui la si usa.
Adesso faremo un piccolo gioco, io vi
darò tre frasi con la parola batteria e
voi dovete dedurre il significato di
questa parola dal contesto, le soluzioni
poi saranno alla fine del video. "In tv
stanno pubblicizzando una nuova batteria
di pentole". "Mio cugino suona la batteria
in una band". "Il mio telefono ha la
batteria scarica".
Alla fine del video scoprirete i
significati di questa parola.
Ma adesso vediamo quali sono altre
parole polisemiche in italiano, per
esempio "ala" che può indicare sia la
parte dell'uccello che gli permette di
volare, sia la parte dell'aereo. "Rete" che
può indicare sia un intreccio di fili,
sia un canale della televisione, sia
internet. "Dado" che può indicare sia uno dei due
oggettini che si lanciano per giocare,
sia quello da brodo quello per
realizzare il brodo. "Piano" che può essere
sia un avverbio con il significato di
lentamente, sia un sostantivo che può
avere vari significati, per esempio può
indicare lo strumento musicale oppure il
livello di un edificio, primo piano,
secondo piano, terzo piano o ancora una
strategia un progetto fare un piano.
"Tempo" che può indicare sia quello
cronologico quindi per esempio potremmo
dire il tempo vola, sia quello
metereologico. "Oggi il tempo è brutto,
piove!" "Campo" che può indicare sia il
luogo in cui si gioca o si pratica uno
sport, sia un pezzo di terra coltivato,
sia la linea telefonica. "Integrale"
aggettivo che indica sia completo, sia
non raffinato riferito al cibo, ma può
essere anche un sostantivo che indica un
calcolo matematico. La "lira" che è sia uno
strumento musicale, sia la moneta
utilizzata in Italia prima dell'Euro.
"Radice" che sia la parte della pianta che
si trova nel terreno e che assorbe acqua
e sali minerali, sia un calcolo
matematico. "Squadra" che si riferisce sia a
un gruppo di persone che gioca o lavora
insieme, sia ad uno strumento per il
disegno tecnico. "Verso" che può essere sia
una direzione in questo verso o in
questo verso, ma è anche un metro in
poesia cioè un rigo della poesia per
intenderci. "Appunto" che può essere una
annotazione qualcosa che scriviamo per
non dimenticarla,
ma può essere anche un
avverbio molto utilizzato in italiano
soprattutto nella lingua parlata che non
ha davvero un significato, lo utilizziamo
piuttosto per sostenere quello che
stiamo dicendo, appunto.
Insomma se durante un podcast o un film
o una conversazione con i vostri amici
italiani sentite una parola che vi
sembra completamente fuori contesto
molto probabilmente non si tratta di un
errore, piuttosto si tratta di una parola
che ha anche altri significati, di cui
probabilmente non sapete. Oppure se vi
state preparando per un esame di
italiano che sia un esame all'università
a scuola o una certificazione
linguistica, è anche molto importante
riuscire a distinguere quelle parole che
si pronunciano allo stesso modo ma si
scrivono in modi differenti.
Insomma omonimi, omografi, omofoni,
parole polisemiche sono veramente
fondamentali perlomeno da riconoscere,
in modo tale da saperle distinguere in
base ai contesti. E voi conoscete delle
altre parole polisemiche o degli altri
omonimi che non ho citato in questo
video? E soprattutto questo fenomeno
esiste nelle vostre lingue? Perché io so
che l'italiano è un po' particolare in
questo senso, per la questione di cui
parlavo all'inizio del video che il
nostro sistema grafico è anche fonetico,
quindi sono molto curiosa di sapere cosa
succede nelle vostre lingue. Scrivete
tutto nei commenti! Se poi volete
approfondire questa questione di parole
apparentemente simili ma infatti un po'
diverse, vi consiglio di guardare il
video sugli accenti! Qui vi parlo delle
parole che appunto sono apparentemente
simili si scrivono nello stesso modo ma
si pronunciano in maniera differente per
via dell'accento o di alcune vocali
aperte o chiuse. Come sempre il link lo
trovate qui in alto nella card e giù
nella descrizione.
Se invece cercate
altro argomento della grammatica
italiana o anche qualcosa in più sulla
cultura italiana,
vi consiglio di dare un'occhiata al
nostro sito www.learnamo.com troverete tutto
lì, anche moltissimi esercizi. E non
dimenticate infine di seguire LearnAmo
anche su Facebook, su Instagram, su
Twitter e su TikTok! Con questo è
veramente tutto, io vi aspetto
prestissimo qui su YouTube e ciao ciao!

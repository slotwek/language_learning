WEBVTT
Kind: captions
Language: it
Ciao a tutti bentornati sulle LearnAmo!
Il cinema italiano è veramente ricco di titoli capaci di farvi
sbellicare dalle risate: tra personaggi indimenticabili,
gag super-esilaranti e
battute che hanno un po'
segnato la storia, sono sicura che in Italia esistono veramente così tanti film
simpatici e troppo divertenti!
È per questo che, in questo video, ho deciso di parlarvi di quelli che sono, secondo me,
i 7 migliori film COMICI italiani,
così che possiate imparare la lingua e, allo stesso tempo,
divertirvi e farvi una bella risata!
Pronti? [sigla]
Eccoci qui: cominciamo subito con la lista dei sette migliori film comici italiani!
Ah, però, prima di cominciare, ci tengo a dirvi una cosa molto importante:
anche se nella lista ho inserito alcuni titoli piuttosto recenti, come quello di Checco Zalone o di Christian De Sica,
ho preferito anche aggiungere alcuni film che potrebbero risultarvi un po'
vecchiotti, ma che, secondo me,
meritano di essere guardati, non soltanto perché sono super divertenti
ma anche
perché, ormai, fanno parte del panorama culturale italiano e che quindi...
bisogna conoscere, se si è italiani, o se si vuole conoscere un po' meglio la cultura e il modo di vivere italiano.
Quindi, non fatevi ingannare dall'anno di uscita
e ricordate: "il giovane cammina più velocemente dell'anziano, ma l'anziano conosce la strada"
(Non c'entra niente?
Niente niente?
Ok, cominciamo!)
1) "Totò, Peppino e la malafemmina"
Questo film è sicuramente
uno dei più amati in assoluto di Totò che, in questo caso, fa coppia con Peppino de Filippo e
interpreta lo zio di uno studente universitario
che, secondo loro, verrà sedotto e imbrogliato da una ballerina.
La ragazza in questione, infatti, non ha una buona reputazione,
anzi ha la reputazione,
appunto, di "malafemmina", però alla fine riuscirà a conquistare il cuore l'affetto degli zii del suo ragazzo,
mostrandosi per ciò che è in realtà.
Non voglio entrare troppo nei dettagli della trama del film, perché altrimenti ve lo rovinerei, però oggi posso
garantire che un film che merita di essere visto, a qualsiasi età, almeno una volta nella vita!
Totò, qui, è veramente "il Principe della Risata", come era stato definito, però anche Peppino non
scherza; e se non "Principe", forse lui lo possiamo definire
"Duca della Risata"
Ora, però, prima di parlarvi di un'altra commedia degli anni cinquanta, celebre in tutto il mondo,
voglio ricordarvi che se non riuscite a vedere questi film o, in generale, se non riuscite ad accedere ai canali televisivi italiani,
allora potreste aver bisogno di NordVPN, lo sponsor di questo video.
Vi ho già parlato altre volte di NordVPN, perché credo veramente che offrano un servizio
eccezionale, soprattutto per chi sta imparando le lingue straniere!
Infatti, scaricando la loro applicazione per PC, per tablet o smartphone,
avrete la possibilità di navigare
come se vi trovaste in un altro Paese e, quindi, superando tutte quelle
geo-rescrizioni che, qualche volta, vi impediscono di accedere ad alcuni determinati siti o piattaforme.
E poi NordVPN è veramente
semplicissimo da utilizzare: vi basterà aprire l'applicazione,
scegliere il Paese in cui volete
trovarvi e... il gioco è fatto!
Potrete navigare come se foste in quel Paese, alla velocità normale a cui siete abituati.
Insomma, vi consiglio vivamente di dare una possibilità a NordVPN! Inoltre, vi ricordo che se decidete di
provarlo, utilizzando il link che vi ho lasciato nella descrizione o il codice coupon
LearnAmo, potrete pagare veramente pochi euro al mese e addirittura ricevere 1 mese gratuito!
Provare vi conviene, perché, male che vada, se il servizio non dovesse piacervi o
interessarvi, potete sempre chiedere un rimborso totale entro 30 giorni dall'acquisto!
Niente male, no?
Ma ora, torniamo a parlare dei film comici con: 2) "Un Americano a Roma"
Questo film, ambientato negli anni '50, ha come protagonista Nando, un giovane romano
follemente innamorato dell'America e del suo stile di vita,
interpretato dal grandissimo Alberto Sordi
Per Nando,
trasferirsi negli Stati Uniti è la massima aspirazione
della vita! Però, nel frattempo vive in Italia dove "importa" gli usi e costumi tipici americani.
La comicità di questa pellicola nasce principalmente
dal fatto che Nando tenti continuamente di imitare l'americano medio, in Italia.
Un tentativo, il suo, che crea situazioni talmente
buffe e ironiche, che hanno fatto piangere
milioni di italiani e che, ancora oggi, continuano a far ridere tutti!
Per motivi di copyright non posso mostrarvi alcune scene del film, però vi garantisco che sono troppo
divertenti e che quindi è un film che deve essere guardato!
Anzi, se lo avete già guardato, fatemi sapere nei commenti se siete d'accordo con me!
Il prossimo è tra i miei preferiti...
non è vero, sono tutti i tra i miei preferiti!
In ogni caso, il prossimo è: 3) "Johnny Stecchino"
Roberto Benigni è il regista e il protagonista di questa meravigliosa
pellicola, targata Bel Paese. In questo film, Roberto Benigni
interpreta il pericoloso e
temutissimo boss mafioso Johnny Stecchino, il quale, per via del suo passato, è costretto alla latitanza
ma durante, proprio, questa sua latitanza
trova per caso un suo sosia,
una persona che, a parte per un neo
sotto l'occhio, è proprio tale e quale a lui, la sua copia fedele!
Il boss, con l'amante, decidono quindi di sfruttare questa situazione
e di incastrare il povero sosia, il quale, quindi, viene portato nel cuore della Sicilia e viene
spacciato proprio per il mafioso, che tutti odiano e che vorrebbero vedere morto! Ma...
mi fermo qui! Cosa succederà, secondo voi? Chi riuscirà ad avere la meglio? Scopriranno che il sosia non è Johnny Stecchino?
Oppure il povero sosia farà una brutta fine?
Lo lascio scoprire a voi! Ma vi garantisco che in tutto ciò, ci sono troppe scene ironiche,
buffe, super-divertenti, ovviamente nate tutte da questo equivoco.
Ah e ovviamente
munitevi di fazzoletti! Ce ne saranno delle belle, e ci sarà da piangere!
Non per la tristezza... ma per le risate!
Il quarto film sulla lista di oggi è: 4) "Sole a Catinelle"
In questo film, Luca Pasquale Medici, meglio noto con il suo nome d'arte Checco Zalone,
si supera, riesce a dare veramente il meglio di sé, in una pellicola...
stupenda! E non lo dico solo perché sono
pugliese, proprio come Checco Zalone, e quindi sono di parte, assolutamente!
Anzi, vi garantisco che, all'uscita di questo film, così come all'uscita di tutti gli altri suoi film,
i cinema sono stati inondati
di gente che voleva andare a guardare le sue opere, perché sono veramente dei
capolavori della risata! Ma vi ho segnalato questo qui in
particolare, perché lo ricordo molto bene, ricordo molto bene le risate che
rimbombavano in tutta la sala, quando sono andata a vederlo al cinema! Quindi credo veramente che, qui, Zalone abbia fatto
un lavoro straordinario!
Il protagonista è, ovviamente, Checco Zalone, il quale interpreta un uomo di 36 anni che ha lasciato il Sud per
trasferirsi al Nord Italia. Qui trova prima lavoro come cameriere in un albergo di lusso a Venezia,
ma pensa che questo lavoro non sia abbastanza per lui, pensa che non sia stimolante né redditizio.
Quindi si licenzia e decide di diventare
venditore porta a porta per un'azienda che vende aspirapolvere.
All'inizio le cose vanno benissimo, Checco inizia a fare soldi a palate e trasforma letteralmente
la vita sua e della sua piccola famiglia, di sua moglie e suo figlio.
Ma dopo le cose cominciano ad andare un po' male, ma...
non vi dico altro, perché non voglio assolutamente
rovinarvi la trama! Ma vi posso dire che in qualche modo riuscirà a far passare al suo figlio la migliore vacanza della sua vita!
Ah, tra l'altro, se doveste guardare questo film e vi dovesse piacere, quindi volete guardare altri film di Checco Zalone,
vi ricordo che ne ha fatti altri 4, uno più divertente dell'altro: "Cado dalle Nubi", "Che Bella Giornata",
"Quo Vado" e "Tolo Tolo".
Io li ho visti tutti quanti al cinema, perché sono veramente una
grandissima fan di Checco Zalone, lo seguivo sin da quando faceva le sue prime comparse a Zelig e lo apprezzo veramente
molto, per la sua capacità di riuscire a rendere
comici dei temi che sono piuttosto seri e, ovviamente, sono veramente molto presenti in Italia.
Ma proseguiamo con: 5) "Ricomincio da Tre"
Questo film rappresenta veramente il fortunatissimo debutto di Massimo Troisi, dopo del quale è stato, veramente,
inserito in tutte le classifiche dei migliori comici italiani.
In questo film (che è veramente uno dei grandi titoli della tradizione cinematografica
italiana) Massimo Troisi
interpreta Gaetano, un giovane timido, il quale è stanco della vita
provinciale, fatta di famiglia e banali uscite con gli amici e quindi decide di
trasferirsi da San Gregorio a Cremano, un piccolo comune in Campania, a Firenze, a casa della zia.
Qui, Gaetano vivrà una serie di avventure troppo
esilaranti, soprattutto dopo l'arrivo in città del suo amico di vecchia data, Lello,
interpretato dalla spalla Troisi, Lello Arena, che sarà veramente la ciliegina sulla torta della
comicità che questa pellicola offre. Un titolo, insomma, da non perdere per gli amanti della tradizione
comica e, in generale, della cultura italiana.
Ma adesso passiamo al prossimo titolo, che è veramente un film
recentissimo, uscito qualche anno fa nelle sale. Sto parlando di: 6) "Amici Come Prima"
Questo film, diretto da Christian De Sica, è sicuramente destinato a lasciare un segno nella storia del cinema italiano!
Perché? Perché questo film segna il ritorno sullo stesso set della coppia Massimo Boldi e Christian De Sica,
dopo ben 13 anni!
Infatti, dopo questa "pausa" di 13 anni, la coppia è tornata
a fare un film insieme, in ricordo dei vecchi tempi, quando
registravano film soprattutto di Natale, i cosiddetti "cinepanettone"
insieme e, veramente, ogni anno popolavano le sale dei cinema italiani.
In "Amici Come Prima", il personaggio interpretato da Christian De Sica, e cioè Cesare, non riesce a trovare lavoro e quindi,
disperato,  decide di travestirsi da donna e, finalmente, così riesce a trovare lavoro come badante,
che dovrà prendersi cura di Massimo, interpretato, appunto, da
Boldi. Beh, dopo questa premessa, penso che possiate immaginare quali situazioni
esilaranti si potranno creare durante il film! No, no, no, non vi anticipo nulla,
però, soltanto per farvi capire un po' di che cosa stiamo parlando,
ecco qui un immagine di Cesare nei panni della badante di Massimo!
E per concludere, abbiamo un film che sono sicura che molti di voi già conosceranno o
avranno sentito nominare:
sto parlando di 7) "Fantozzi".
Questo è il primo di una lunga serie di film comici, interpretati da Paolo Villaggio,
il quale, appunto, è Ugo Fantozzi,
proverbiale ragioniere sfortunato e pasticcione!
Protagonisti del film sono ovviamente Fantozzi e la sua famiglia
composta da sua moglie Pina e da sua figlia Mariangela. La trama del film?
Molto, molto semplice! Fantozzi, perennemente inseguito dalla sfortuna e dalla malasorte,
cerca di sopravvivere alla vita di
impiegato per una grande azienda.
Ma non fatevi ingannare dalla semplicità della trama, perché è veramente
uno spasso!
Se ancora non l'avete visto, vi consiglio vivamente di guardare questo film e, perché no, anche tutti gli altri a seguire perché hanno veramente
segnato il cinema italiano ma hanno anche segnato la cultura e la lingua italiana!
Infatti, molto spesso, per riferirci a cose che appartengono alla nostra
quotidianità, utilizziamo dei riferimenti a Fantozzi. Il più comune è sicuramente la nuvola di Fantozzi
e, cioè, la nuvola con la pioggia che insegue Fantozzi e quando siamo un po'
sfortunati con il meteo, possiamo dire: "Ah, hai la nuvola di Fantozzi!"
Insomma, se ami la cultura italiana
devi assolutamente conoscere Fantozzi e la sua vita!
E a proposito di cultura italiana, sapevate che sul nostro sito
www.learnamo.com, potete trovare tutte le nostre lezioni di lingua e cultura italiana?
Eh già, e sono tutte gratuite!
Quindi, se volete approfondire, o studiare da zero, la lingua di Dante,
allora vi consiglio di dargli un'occhiata! E non dimenticate di seguire LearnAmo anche su Instagram, su Facebook e su Twitter,
per tutti gli altri contenuti extra!
Prima di andare, però, mi piacerebbe
moltissimo se poteste lasciarmi, nei commenti, alcuni titoli di film del vostro Paese, che sono
molto divertenti, perché ho veramente voglia di una bella risata in questo periodo! Quindi, fatemi sapere nei commenti
perché io ho NordVPN, quindi non sarà un problema per me vedere i film stranieri. Vi saluto, ci vedremo prestissimo!
(papera)

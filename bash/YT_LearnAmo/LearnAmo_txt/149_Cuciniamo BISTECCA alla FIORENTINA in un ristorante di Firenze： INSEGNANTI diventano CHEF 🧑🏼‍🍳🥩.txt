WEBVTT
Kind: captions
Language: it
Questa è la vera bistecca fiorentina,
qui in via dei Servi a Firenze. 
Dal ristorante RossoCrudo. Nulla suona
più fiorentino di una bistecca alla 
fiorentina. 
Abbiamo deciso di portarvi con noi a
Firenze in uno dei ristoranti che
prepara proprio questa specialità.
Stiamo per entrare in azione.
Ok, siamo arrivati nel ristorante
RossoCrudo a Firenze.
Qui saremo chef per un giorno. Venite con noi
in cucina! Andiamo a scoprire cosa
prepareremo.
Ovviamente serve prima qualche tocco di
preparazione.
Pronti!
Un vero pasto italiano che si rispetti
deve sempre iniziare con degli antipasti.
A Firenze è molto comune che si cominci
con un tagliere di salumi e formaggi
tipici della regione.
Un esempio è la finocchiona che risale
addirittura al medioevo.
Sapete perché si chiama così?
Infatti i contadini dell'epoca
utilizzavano i semi di finocchio per
dare sapore invece del pepe che era più
raro e costoso.
Non dimenticate di accompagnare i vostri
salumi con del buon pecorino toscano.
Cosa stai preparando? Sto preparando un
gran tagliere di salumi e formaggi
toscani, con finocchiona, salame toscano,
coppa, prosciutto di Parma. Ma anche
i pomodori secchi. Sí, insalata per decorare
e poi dei buoni pecorini
del caseificio.
Fantastico!
Non vedo l'ora di mangiarlo! Non si puó
cominciare un pasto a Firenze senza
un buon tagliere.
Un tipico pasto italiano inoltre deve
sempre avere la pasta,
e questi sono i tentativi miei e di
Rocco per spadellare la pasta che
abbiamo cucinato.
Spadellare più che una tecnica è un'arte
che consiste nel far saltare in padella
una pietanza,
tenendo in mano il manico della padella
con un movimento del polso e della mano.
Serve per amalgamare alla perfezione il
condimento della pasta, anche per girare
una frittata o una crepe senza
utilizzare coperchi o spatole.
Che ne pensate delle nostre tecniche?
Siate sinceri.
Poi è il momento di impiattare, cioè di
disporre con gusto una pietanza su un
piatto,
decorandola un po’. Perché ricordate, si
mangia prima con gli occhi e poi con la
bocca.
Ovviamente io devo perfezionare un po’ le
mie tecniche di impiattamento, però ci
ho provato, dai. Ecco a voi gli
spaghettoni all'amatriciana con
sbriciolata di Grana Padano.
Ed ecco a voi i ravioli ricotta e
spinaci al sapore di tartufo.
Non so voi ma a me il tartufo fa proprio
impazzire, che bontà!
Esteticamente non sembrano male, ma ora è
il momento di provarli.
Sbaglio o questa scena ricorda un po’
quella del cartone animato Lilli e il
Vagabondo?
Ma qui da noi, no, niente spaghetti e
meatballs.
Bene, adesso che la nostra pancia non
brontola più, è il momento della bistecca.
Guanti alle mani
e scegliamo il pezzo giusto.
Una volta scelto il pezzo bisogna
ricavare la nostra bistecca.
Mentre la vediamo cuocere vi chiedo:
sapete perché si chiama bistecca? No? Te
lo racconto io.
Dovete sapere che nel 1500 circa, durante
una delle tante feste rionali che si
tenevano a Firenze, questo piatto venne
servito ad un gruppo di nobili inglesi
che si trovavano in visita nella città.
Ebbene questi ne furono talmente
entusiasti
che cominciarono ad esclamare: ”Beefsteak,
beefsteak!”, che in inglese significa
carne di manzo.
Quella esclamazione fu subito
italianizzata ed è diventata
bistecca, bistecca.
Attenzione però,
diffidate dalle imitazioni.
Questa è una vera bistecca fiorentina,
guardate lo spessore,...
...il taglio a T, ci sono una serie di
regole, poi ve le lasciamo qui, per capire se
si tratta di una vera bistecca
fiorentina. Per non farvi fregare a
Firenze. Una buona bistecca alla
fiorentina,
affinché sia tale, deve avere le seguenti
caratteristiche:
deve essere sempre di manzo, per la
precisione di vitellone;
deve provenire possibilmente dalla
chianina; deve essere frollata, ossia
fatta maturare in ambienti alla giusta
temperatura
per almeno 5 o 6 giorni; la forma
dell'osso deve rappresentare la classica
T; il suo peso deve essere compreso tra
gli 800 grammi e il chilo e 200.
Chiaramente anche il taglio e la
presentazione richiedono una certa
esperienza, perciò questo passaggio lo
abbiamo lasciato agli esperti.
Beh, che ne pensi? Sembra buonissima, non
vedo l'ora di provarla. Peccato che non
possiate sentirne il profumo. E adesso è
il momento di assaggiarla!
Ovviamente l'ideale sarebbe accompagnare
la bistecca con un bel bicchiere di vino
rosso che in Toscana,
ammettiamolo, sanno fare molto bene.
Per gustarla al meglio prendetene una
fettina,
metteteci su un po’ di sale e di pepe,
un filo d'olio, e il gioco è fatto.
Proprio come abbiamo fatto noi!
Ovviamente un vero e proprio pasto
italiano di tutto rispetto deve
concludersi con un bel dolce e un caffè.
Il nostro dolce era una cheesecake ai frutti di bosco.
Ok, ok, questo dolce forse non è molto
italiano, ma era buonissima e poi in
fondo contiene mascarpone la cheesecake
che è molto italiano, quindi ci sta, no?
Se invece cercate una qualsiasi
spiegazione di grammatica o volete
saperne di più sulla cultura italiana,
non dimenticate di dare un'occhiata al
nostro sito: learnamo.com. Per tutti
gli altri contenuti esclusivi e
divertenti, invece, non dimenticate di
seguire learnamo anche su Instagram, su
Facebook, su Pinterest, su Twitter e su
TikTok. Noi ci rivedremo prestissimo,
ciao!

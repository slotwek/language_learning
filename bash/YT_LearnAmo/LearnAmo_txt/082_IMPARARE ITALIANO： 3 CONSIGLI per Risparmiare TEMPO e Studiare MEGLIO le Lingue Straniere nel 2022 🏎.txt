WEBVTT
Kind: captions
Language: it
Ciao a tutti e bentornati su LearnAmo.
In questo video parleremo di come 
risparmiare tempo, quindi non perdiamo
altro tempo e andiamo subito al sodo. 
Sto per presentarvi tre consigli e
suggerimenti per imparare una lingua 
straniera in modo efficace e in un tempo
più breve. 
Il segreto sta nel rivedere e migliorare
delle abitudini che sono già nostre.
Restate là!
Quando si comincia a studiare una lingua
straniera, si cerca di imparare il
maggior numero di informazioni possibili.
Tantissime parole nuove, espressioni,
regole grammaticali. E quindi riempiamo
quaderni o pagine Word di queste
informazioni, che ci sta, ovviamente!
Va benissimo ed è fondamentale. Ma, molto
spesso annotiamo queste informazioni nel
silenzio della nostra camera o della
nostra classe a scuola, e poi basta.
Le rivediamo di tanto in tanto, quando
abbiamo del tempo libero, o quando
dobbiamo fare i compiti. Ci sembra di
ricordarle e passiamo oltre. E ancora,
questo va bene, ma abbiamo dimenticato
una cosa importante: la pronuncia!
È importante imparare da subito come
pronunciare ogni parola in una lingua
straniera. È un errore che ho fatto
anch'io quando ho cominciato a imparare
la prima lingua straniera, l'inglese, a
scuola. Mi piaceva annotare tutte
le parole, tutte le espressioni, ma avevo
grosse difficoltà con la pronuncia, e in
generale nel sostenere una conversazione,
e ancora oggi ho dei dubbi sulla
pronuncia di alcune parole. Dubbi che
sono un po' residuo dei miei errori
passati. E quindi, cosa succede? Magari io
so perfettamente lo spelling di una
parola, anche molto complicata, ma ho
qualche dubbio sulla sua pronuncia,
perché quando ero più piccola non le
ripetevo mai davvero a voce alta,
solo nella mia mente. Dunque, quello che
voglio dirvi è: non pensate "Okay, adesso
imparo a formare le frasi, imparo a
scrivere, e per la pronuncia c'è tempo.
La imparerò in un secondo momento."
No! La dovete imparare da subito, altrimenti vi
risulterà più difficile
correggerla una volta che l'avrete
appresa in forma errata. Sapete cosa
faccio io per rimediare al mio
precedente errore? Qualcosa che potreste
fare anche voi: prendo alcune scene di
film o serie tv, in particolare, quelle
scene in cui c'è una conversazione
tranquilla, quindi senza emozioni troppo
forti, tra due personaggi. Ne scelgo uno e
ne imito il più possibile la pronuncia,
l'intonazione, la velocità. E ripeto
continuamente la stessa scena, fino a
quando non sono in grado di riprodurre
esattamente le frasi con la stessa
velocità e la stessa intonazione del
personaggio che ho scelto. Sì, ci vuole
molto tempo, chiaramente! Ma i risultati
ne valgono la pena. In questo modo
miglioro la pronuncia e creo anche una
sorta di interazione,
conversazione con l'altro personaggio.
Provateci! Probabilmente le persone che
vivono in casa con voi potrebbero
pensare che siate impazziti,
ma funziona, quello è l'importante.
Ed è anche un po' divertente. Se poi volete
evitare tutto questo, se non vi sentite
pronti per fare gli attori, vi conviene
imparare la pronuncia da subito.
Quando imparate una nuova parola scrivetela,
leggetela a voce alta tante volte, fino a
quando raggiungete la pronuncia perfetta.
Oggigiorno è molto facile sentire la
pronuncia delle parole, è possibile
andare su Google ed ascoltarla, quindi
non avete scuse del tipo: "Eh, ma non
conosco nessun madrelingua."
Un altro consiglio è quello di ridurre
al minimo tutti quei passaggi che ci
fanno perdere tempo durante lo studio di
una lingua straniera. Mi spiego meglio:
durante le mie lezioni di italiano, invio
sempre ai miei studenti dei file PDF
come compiti, con degli esercizi
di grammatica, di vocabolario, delle letture...
La maggior parte di loro li stampa e li
completa con una penna, ma poi c'è sempre
il problema: come inviarmeli per la
correzione? C'è chi li scannerizza,
c'è chi mi invia delle foto, c'è chi me li
legge semplicemente durante la lezione.
Però qualche volta non funziona lo
scanner, qualche volta
una persona non riesce a capire la
sua propria scrittura, e ovviamente per
me non ci sono problemi, però chiaramente
si perde più tempo, e comunque tutto
questo, tutti questi apparentemente
piccoli ostacoli, possono portare a un
sentimento di frustrazione e quindi al
desiderio quasi di abbandonare lo studio
della lingua. E questo noi non lo
vogliamo! Però ho trovato uno strumento
che penso possa aiutarvi a semplificare
questo tipo di lavoro e a rendere lo
studio, in particolare quello tramite
file PDF, più efficiente e rapido. E sto
parlando di Wondershare PDFelement, che ha
gentilmente scelto di sponsorizzare
questo video. Ora, quando io studio adoro
sottolineare, evidenziare, cerchiare,
cancellare, aggiungere appunti, post-it e
quant'altro. Ma alla fine il risultato è
sempre un grande casino. Invece, con
questo programma voi potrete fare
esattamente tutto quello che fate con le
penne ma in modo certamente più ordinato
e organizzato, e ricordiamo:
l'ordine aiuta di più lo studio, aiuta a
memorizzare meglio. Vi mostro come
funziona, nel caso non ci crediate. Ora,
innanzitutto è molto facile da
utilizzare, la schermata è semplicissima
e chiarissima. Posso trascinare o
caricare un PDF, mi si apre direttamente
all'interno del programma, come potete
vedere, e dopodiché
posso farci quello che voglio:
evidenziare,
sbarrare,
sottolineare, addirittura sia in modo
normale sia in modo ondulato, posso
scrivere, posso cancellare, posso
realizzare frecce a mano libera, posso
aggiungere un testo, per esempio per
quelli esercizi che richiedono di
completare. E, il mio preferito: posso
aggiungere una nota. Come vedete è molto
bello, ci sono tanti colori diversi, voi
magari potete assegnare un significato
specifico a ogni colore, così saprete che
ogni nota corrisponde ad una determinata
cosa.
Addirittura potete inserire la firma
digitale.
Se il documento è importante potete
anche proteggerlo. E ancora, potete anche
unire due o più PDF, che so che è una
cosa che non tutti i programmi fanno o
permettono. Poi, ovviamente potete anche
cancellare delle pagine o modificare
l'ordine delle pagine,
aggiungerle, tagliarle, rimuovere o
modificare lo sfondo. Poi a lato potete
trovare tutto quello che avete aggiunto
sul vostro documento, quindi note,
segnalibri, altri file. Insomma, mi sembra
veramente uno strumento molto pratico
per scarabocchiare sui vostri documenti.
Poi non vi resta semplicemente che
salvare le modifiche e inviare il file
PDF, il vostro nuovo PDF, a chiunque voi
vogliate, o conservarlo sul vostro
dispositivo e tenerlo sempre a portata
di mano. Insomma, date a Wondershare PDFelement
una possibilità. Io l'ho fatto, e
veramente mi trovo molto bene. Loro vi
offrono anche la possibilità di provarlo
gratuitamente, se vi piace potete fare un
abbonamento che è veramente molto molto
conveniente, non dovrete spendere una
fortuna per modificare i vostri PDF.
Il link per provare questo programma
è in descrizione. Ma passiamo al terzo
consiglio.
Allora, io vengo da Bari, e qui gira una
storia. Cioè, si dice che in passato, negli
anni cinquanta o sessanta, per insegnare ai
bambini a nuotare, i genitori li
lanciavano dalla scogliera direttamente
in acqua. Essendo messi di fronte a una
sfida così grande, i bambini imparavano
immediatamente a nuotare per
sopravvivere. Ora, non so se sia
totalmente vero, e forse è un po' troppo
drastico. Ma, voi potete imitare il
concetto per il vostro studio di una
lingua straniera. Le sfide sono quello
che ci permette di andare avanti e di
progredire. Quindi, di tanto in tanto,
dovete mettervi di fronte a una vera e
propria sfida, qualcosa di molto più
grande di voi. Ogni tanto, quando guardate
i video su YouTube, provate ad aumentare
la velocità di riproduzione a 1.5 o 2.
Vedete quanto riuscite a capire. E ormai
lo si può fare anche con Netflix, per
esempio. Ripeto, deve essere una cosa che
fate di tanto in tanto, per stimolarvi un
po'. Se state guardando un video di
grammatica per una spiegazione, beh, non
lo fate. Ma se state guardando un video
per rilassarvi, nel fine settimana, perché
no? Potete provarci, 10 minuti. Se lo fate
sempre rischiate di sentirvi frustrati
perché non capite molto, oppure perché vi
sembra di non imparare nulla.
Consideratelo invece un test di
accertamento dei progressi, una volta
alla settimana o una volta al mese. Altro
suggerimento: se vi piace ascoltare la
musica, di tanto in tanto potete
ascoltare il rap, perché con la sua
velocità vi metterebbe alla prova. Ancora,
potete leggere un libro o un articolo
molto molto complesso, per esempio un
classico della letteratura italiana, se
state imparando l'italiano, o un articolo
su un campo molto specifico di cui non
avete molte conoscenze. Spero che
applicherete questi consigli nella
vostra routine quotidiana di
apprendimento dell'italiano o di
un'altra lingua straniera. Fatemi sapere
nei commenti quale di questi consigli
volete immediatamente provare. Se invece
volete imparare un po' di lessico,
vocabolario ed espressioni
relazionati in qualche modo con l'auto in
italiano, in particolare nella mia auto,
potete guardare il video dedicato
proprio a questo argomento. E come sempre
lo trovate qui in alto nella card o giù
nella descrizione. Per qualsiasi altra
lezione di grammatica o di cultura
italiana potete visitare il nostro sito learnamo.com
Vi ricordo di provare anche
Wondershare PDFelement, il link è in
descrizione. Non dimenticate poi di
lasciare un mi piace al video se vi è
piaciuto, condividerlo con chiunque abbia
bisogno di consigli per mantenere alta
la motivazione, per continuare a imparare
una lingua straniera, iscrivetevi al
canale se ancora non lo avete fatto, e
seguite LearnAmo su Instagram, su
Facebook, su Twitter, su Pinterest, su TikTok
e su Telegram. Io vi aspetto molto
presto in un nuovo video. Ciao ciao! 

WEBVTT
Kind: captions
Language: it
Ciao! Oggi impariamo insieme il più grande
nemico di chi studia l’italiano. “Ne”!
È vero che il “ne” non è indispensabile
per comunicare, ma è anche vero che gli italiani
lo usano molto. Quindi questo video è importante
se siete principianti, affinché possiate
comprenderlo e riconoscerlo… ma è importante
anche se siete avanzati e volete iniziare
ad usarlo per parlare come i madrelingua italiani.
Se cercate su internet, troverete molte noiose
descrizioni: “ne” sostituisce complementi
indiretti, “ne” sostituisce partitivi,
complementi di specificazione…
In effetti, tutte queste cose sono vere. Però
io voglio rendervi il tutto più semplice.
Quindi, dimenticate queste noiose definizioni
e sappiate che il “ne” sostituisce “di”
oppure “da” più una cosa o una persona
menzionate in precedenza. Molto più semplice
così, no?
Ma come si può sapere quando è possibile
usare “ne” e quando invece non è possibile?
Possiamo verificarlo con quattro domande.
Cioè, possiamo usare “ne” se è possibile
rispondere alle domande “di chi?”, “di
che cosa?” oppure “da chi?”, “da che
cosa?”
Vediamo alcuni esempi:
“Hai conosciuto il nuovo fidanzato di Sara?
Che ne pensi?” (cioè: che pensi – di
chi? – del nuovo fidanzato di Sara?; “che
ne pensi?”). “Si, l’ho conosciuto e
ne sono rimasta affascinata!” (cioè, sono
rimasta affascinata – da chi? – da lui,
dal nuovo fidanzato di Sara; “ne sono rimasta
affascinata”).
Ancora:
“Hai paura dei ragni?" "Si, ne ho paura!”
(cioè ho paura - di che cosa? - dei ragni,
di loro).
“Sono andata in banca alle otto e ne sono
uscita soltanto alle undici!” (cioè, sono
uscita - da che cosa? - dalla banca; “ne
sono uscita”).
Vedete? Se la frase è esplicita, il complemento
introdotto da “di” oppure “da” va
sempre dopo il verbo. Invece, se utilizziamo
il “ne”, questo viene messo sempre prima
del verbo.
Ma il “ne” è utilizzato anche per indicare
parte di una quantità. Vediamo alcuni esempi:
“Quanti biscotti hai mangiato?” “Ne
ho mangiati solo due” (cioè, ho mangiato
solo due – di che cosa? – di biscotti).
Ancora:
“Ho comprato sette riviste ma ne ho lette
solo tre” (cioè, ho letto solo tre – di
che
cosa? – di riviste).
Attenzione però! Avrete notato sicuramente
qualcosa di strano! Infatti, in questo caso
e cioè quando “ne” indica una parte di
una quantità, il participio passato si accorda
sempre nel genere e nel numero del nome a
cui si riferisce.
“Quanti biscotti hai mangiato?” Voi potete
rispondere tranquillamente: “Ho mangiato
solo due biscotti”. “Ho mangia-to”,
nessun problema. Ma se mettete il “ne”
prima del verbo, allora il participio va accordato:
“Ne ho mangia-ti due” (cioè, ho mangiato
due biscotti - che è maschile plurale).
Stessa cosa per le riviste: “Ho comprato
sette riviste ma ne ho lette solo tre” (quindi
let-te, perché “riviste” è femminile
e plurale).
Il “ne”, comunque, indica anche una quantità
zero. Però, però, però, però… in questo
caso, il participio si accorda solo nel genere
e non nel numero. Anche perché la quantità
è zero. Vediamo qualche esempio:
“Quanti caffè hai bevuto?” “Non ne
ho bevuto nessuno”.
Come vedete, “quanti caffè hai bevuto”
maschile plurale. Ma nella risposta diciamo:
“non ne ho bevu-to - e non bevu-ti - nessuno”.
Stessa cosa per esempio: “Quante maglie
hai comprato?” “Non ne ho compra-ta nessuna”.
Solo il genere va accordato (“compra-ta”,
femminile) e non il numero.
Fin qua ci siete? Bene, perché ho un’altra
informazione per voi! Cioè il “ne” può
anche sostituire un’intera frase detta prima.
Ma niente di strano, non vi preoccupate! Vediamo
un esempio:
“Oggi è una bella giornata. Potremmo andare
al mare. Che ne pensi?”
Come vedete, il “ne” sostituisce una frase
detta prima. La forma esplicita sarebbe: “Che
pensi del fatto che potremmo andare al mare?”
Come vedete, nulla di strano. “Che pensi...”
(di che cosa? Ritornano le nostre domande).
In realtà, la forma esplicita non è sbagliata
(“Che pensi del fatto che potremmo andare
al mare?”). Però ovviamente nessun italiano
lo userebbe, perché è un po’ lungo.
Però, potreste sentire qualche italiano dire:
“Che ne dici di andare al mare?”
Bene, voi vi starete chiedendo “qui c’è
sia la forma esplicita che il “ne”. Perché?”
Ebbene, in questo caso il '“ne” non serve
a nulla. Potremmo dire che è pleonastico,
cioè superfluo, inutile, un’aggiunta che
serve soltanto a dare un po’ più di enfasi
a quello che viene dopo.
Infine, dovete sapere che esistono anche dei
verbi e delle espressioni che si formano proprio
con il “ne”. Ad esempio, un verbo molto
usato dagli italiani è “andarsene”. Questo
viene dal verbo “andare” che, diventando
riflessivo e prendendo il “ne” assume
un significato diverso e indica “andare
via”, “partire”.
Ad esempio, ieri ho litigato con mia madre
e le ho detto: “Basta! Me ne vado!” (cioè
“vado via”. Da che cosa? Da casa, dal
luogo in cui mi trovo). Come vedete, nulla
di strano in realtà. Ritorna una delle nostre
quattro domande, che abbiamo visto all'inizio
del video.
Un altro verbo è “non poterne più”,
cioè essere stanchi di qualcosa.
“Sei di nuovo in ritardo! Non ne posso più!”
(cioè “sono stanca”. Di che cosa? - domanda -
Del tuo ritardo).
In realtà in italiano ci sono molti altri
verbi e molte altre espressioni di questo
genere. Però per non rendere troppo lungo
questo video ho deciso di lasciarvi tutta
la lista sul nostro sito. Mi raccomando, date
un'occhiata! Lì inoltre troverete molti esercizi,
per vedere se finalmente avete capito il “ne”.
Aspettate, non andate via! Ho un'ultima informazione
per voi! Come avrete notato con il verbo “andarsene”,
quando il “ne” è usato con un altro pronome,
il “ne” si mette sempre come secondo.
Mentre cosa succede agli altri pronomi che
si trovano prima del “ne”? Questi trasformano
la 'i' in 'e'. Vediamo proprio i pronomi riflessivi
che abbiamo usato con il verbo “andarsene”.
“Mi” se è seguito da “ne” diventa
“me” (“me ne vado”).
“Ti”, allo stesso modo, se è seguito
da “ne” diventa “te” (“te ne vai”).
E questo per tutti i pronomi riflessivi.
Ma in realtà, questo succede anche con i
pronomi indiretti, quelli che indicano “a
me”, “a te”, quindi “mi”, “ti”
e così via. Se sono seguiti da “ne”,
trasformano la 'i' in 'e' (“me ne dai”,
“te ne do”).
Le uniche eccezioni come sempre sono le terze
persone. Infatti, la terza persona singolare
diventa “gliene” (una sola parola, sia
al maschile che al femminile - “gliene do”).
Mentre, per la terza persona plurale, questa
fa sempre eccezione, quindi rimane “loro”
e si mette sempre dopo il verbo (“ne do
loro” - eccezione).
Bene, ho cercato di svelarvi tutti i segreti
del “ne”. Spero di essere stata chiara!
Per qualsiasi domanda o dubbio, non esitate
a commentare o a scriverci su tutti i nostri
social! Se il video vi è piaciuto, lasciateci
un 'mi piace'! E, se non lo avete ancora fatto,
iscrivetevi al nostro canale! Così potrete
ricevere una notifica per ogni nuovo video
che pubblichiamo. Cosa aspettate?

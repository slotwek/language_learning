WEBVTT
Kind: captions
Language: it
 
 
 
Ciao a tutti e bentornati su LearnAmo!
Oggi voglio parlarvi di un argomento un po' insolito,
ma che sono sicura che tutti conoscete benissimo:
i meme!
Chi di noi non ha mai incontrato nei meandri di un qualsiasi social network
un'immagine con una scritta divertente?
Ebbene quelli sono i meme, o per lo meno i meme come noi oggi li conosciamo.
Forse non lo sapevate, ma la parola meme, o meme in inglese,
ha un'origine molto più antica di quanto possiate immaginare.
È stata coniata da Richard Dawkins nel 1976
per spiegare il modo in cui le informazioni culturali si diffondono.
Dunque, proprio la parola meme indica un'idea che si propaga nella cultura di massa,
solitamente per imitazione, diventando di conseguenza molto famosa, un vero e proprio fenomeno.
Insomma, sono tanto sicura che potrei metterci la mano sul fuoco,
che nella vostra lingua ci sono così tanti meme che sono specifici per la vostra lingua o cultura e
che, quindi, parlanti di altre lingue potrebbero fare fatica a comprendere.
È proprio per questo motivo che in questo video andremo a vedere
quali sono gli 8 meme da me preferiti in italiano e andrò anche a spiegare il loro significato,
perché appunto potrebbe essere un po' difficile da comprendere per chi non è italiano.
Ma bando alle ciance e cominciamo subito!
I primi due meme che voglio farvi vedere sono una perfetta esemplificazione
della tipica mamma italiana, da nord a sud, dalla città alla campagna,
una mamma italiana è sempre uguale!
Perché in fondo lo sapete anche voi, la mamma è sempre la mamma,
soprattutto per gli italiani!
E se c'è una cosa che le mamme italiane proprio non sopportano
è quando si cammina sul pavimento bagnato.
Questo meme dice proprio:
"Quando tua madre ha passato lo straccio ma ti sei scordato il telefono in camera"
Sono sicura che tante mamme, anche non italiane, vi farebbero piuttosto arrampicare sui cornicioni,
pur di non farvi passare per il salotto, dove hanno appena lavato il pavimento
con uno straccio.
Un altro meme molto divertente sulle mamme è questo qui, che dice:
"Quando tua madre è al telefono con un parente e senti dire 'Sì, è qui. Te lo passo subito'."
Ecco, se c'è una cosa che tutti noi odiamo
è quando ci passano al telefono quei parenti di cui neanche sapevamo l'esistenza,
quei parenti tanto alla lontana che si ricordano di noi di quando eravamo dei bambini a due anni,
ovviamente ci ricordano tutti quegli aneddoti di cui noi non ricordiamo.
Ma ti ricordi quando eri piccolo?!
E mangiavi sempre con le mani!
Ne è passata di acqua sotto i ponti da allora!
Quindi, insomma, parlare al telefono con una persona che a malapena conosciamo,
e che sentiamo soltanto per scambiarci gli auguri di Natale, non è proprio il massimo
vi assicuro che io, e sicuramente molti di voi, ho esattamente la stessa faccia che ha qui Papa Francesco,
quando mia madre dice qualcosa del genere.
A proposito di Papa Francesco, vi lascio qui proprio una carrellata di espressioni tratte dal suo repertorio,
che sono veramente così divertenti e simpatiche che vengono molto spesso utilizzate proprio nei meme.
Simpatico Papa Francesco, non è vero?
Ecco un meme su NordVPN, lo sponsor di questo video, l'avete capito?
NordVPN è un programma che vi permette di navigare in maniera sicura e veloce,
come se foste in un altro paese, permettendovi di superare le odiose geo-restrizioni
che bloccano alcuni siti e programmi.
Mi riferisco a quelle geo-restrizioni che bloccano siti come la Rai, Mediaset, eccetera.
Infatti, con NordVPN vi basterà aprire l'applicazione, disponibile sul desktop, tablet e smartphone,
scegliere il paese in cui vorreste virtualmente trovarvi e il gioco è fatto.
È facilissimo!
Iscrivendovi a NordVPN, usando il codice coupon LearnAmo,
oppure il link che vi abbiamo lasciato in descrizione,
pagherete solo 89 dollari per l'abbonamento di due anni e avrete anche un mese gratuito.
In pratica, è come se pagaste solo 3 dollari e 71 centesimi al mese.
Conveniente, no?
Tra l'altro, avete anche una garanzia "soddisfatti o rimborsati" di 30 giorni
Quindi... provate NordVPN!
Ma adesso passiamo al prossimo!
Il prossimo meme è riferito alle nonne italiane,
categoria che si trova leggermente più in alto rispetto a quella delle mamme italiane.
Dire di no a una nonna italiana è un po' come fare una pernacchia a Dave Bautista, insomma si salvi chi può.
E questo meme rappresenta perfettamente le nonne italiane,
soprattutto quando si tratta di cibo, quando dici a tua nonna: "no grazie, non ho fame"
Ecco, diciamo pure che le donne italiane sono un tantino suscettibili, quando si tratta del cibo,
soprattutto se è stato cucinato da loro.
Insomma, se vuoi dire a tua nonna, o a una qualsiasi altra nonna, che non hai fame,
ebbene, ti devi assumere le tue responsabilità e sappi che lo farai a tuo rischio e pericolo!
Al di là della simpatia della frase,
voglio spiegarvi perché venga utilizzata proprio questa immagine.
Ebbene, dovete sapere che il signore dietro con i capelli scuri e la barba è un certo
Antonino Cannavacciuolo,
Un famosissimo cuoco napoletano che ha condotto molte trasmissioni televisive,
proprio ispirate al tema della cucina.
In particolare durante questi programmi, Cannavacciuolo è diventato particolarmente famoso
per le sue pacche sulla schiena,
particolarmente potenti.
In questa foto, sta per tirarne una ad un malcapitato concorrente,
e diciamo che rende perfettamente l'idea dell'ira della nonna.
Il quarto meme, invece, vede come protagonista uno dei più famosi conduttori televisivi italiani,
particolarmente noto per le sue espressioni che ultimamente vengono appunto utilizzate moltissimo,
proprio nei meme, si tratta di Gerry Scotti.
Originario della città di Pavia, in Lombardia, e conduttore del famosissimo "Chi vuol essere milionario?",
ma anche di moltissimi altri programmi e talent show.
Questo meme dice: "Quando arriva il cameriere con le pizze e chiede: 'La Hawaiana di chi è?'."
Ebbene, dietro questo meme si cela un altro tratto tipico della cultura italiana,
e cioè la maggior parte delle persone in Italia crede che la pizza hawaiana, e cioè quella con l'ananas,
sia ignobile, sia un'offesa inaccettabile e improponibile alla pizza italiana,
perché, insomma, a detta di molti l'ananas sulla pizza non ci va.
Ed ecco perché alla domanda del cameriere su chi abbia ordinato la pizza hawaiana,
chi l'ha fatto si vergogna di ammetterlo e, quindi, fa la stessa faccia che Gerry Scotti ha proprio in questo meme
Cioè:
No, no no, io no...
Un altro meme con Gerry Scotti molto divertente è questo:
"Quando la professoressa portava i compiti in classe e diceva: 'Sono andati tutti bene, tranne uno!'."
Mio dio ma parla di me!
Ebbene, questa frase è tratta proprio da uno dei programmi televisivi di Gerry Scotti,
il quale ripete spesso questa frase per vantarsi, in maniera scherzosa, delle proprie esperienze,
per esempio, se durante un quiz televisivo c'è la domanda su chi sia un famoso attore molto bello,
molto ricco, sposato con una donna affascinante,
ecco che il simpatico Gerry potrebbe commentare "Mio dio ma parla di me!"
Il prossimo meme, ahimè, parla di un avvenimento particolare, che noi tutti abbiamo vissuto
e che purtroppo stiamo ancora vivendo: la pandemia del Coronavirus.
Perché si sa, in mezzo alla tragedia, c'è sempre qualcuno che cerca di sdrammatizzare, di riderci su,
ebbene una cosa che forse non sapete, soprattutto se non avete vissuto il lockdown in Italia,
è che proprio subito dopo l'inizio del lockdown, quindi intorno a Marzo/Aprile,
nei supermercati italiani c'è stata una generale carenza di lievito di birra.
Beh insomma, immaginatevi la scena:
un intero esercito di mamme e nonne, che prese dalla noia più totale durante il lockdown,
decidono di impastare allegramente pane, focacce, pizze, dolci, rustici, pizzette
e chi più ne ha, più ne metta!
Beh, mi sembra più che logico, che in queste condizioni.
il lievito cominci a scomparire dagli scaffali del supermercato,
e non lo si trovi più da nessuna parte.
E proprio da questa situazione,
nasce il meme che  vi dimostro adesso, in cui lo spaventoso pagliaccio del film horror IT,
esce dalle fognature per chiedere al bambino: "Lo vuoi un panetto di birra?"
Proprio come se si parlasse di un preziosissimo tesoro introvabile!
Un altro meme molto divertente legato proprio al lockdown in Italia è questo,
che in realtà era in origine un tweet.
Un tweet di un ragazzo che aveva postato la foto degli scaffali di pasta di un supermercato,
in cui l'unico tipo di pasta che era ancora lì, quindi l'unico tipo di pasta che non era stato fatto fuori in massa,
erano le penne lisce.
E il ragazzo commenta appunto in maniera divertente, che l'unico vero sconfitto da questo Coronavirus
siano state proprio le penne lisce, che continuano a fare schifo, far cagare agli italiani,
nonostante un periodo di difficoltà estrema, nonostante ci si stia preparando per l'apocalisse.
Infatti, se ci pensate è piuttosto curioso.
Sicuramente saprete che gli italiani sono molto precisi, quando si tratta di pasta.
La pasta esiste in diversi formati e ogni formato ha il suo scopo, la sua destinazione
cioè ha la sua ricetta perfetta, per esempio non si possono cucinare le penne in brodo!
Non esiste proprio!
E così, per ogni tipo di pasta ci sono alcune regole,
tuttavia, sembrerebbe curioso notare che c'è un particolare formato di pasta, e cioè proprio le penne lisce,
che sembrerebbe non essere gradito agli italiani, i quali anzi molto spesso lo deridono o lo snobbano.
Stando a quello che dice questo post, un italiano non mangerebbe le penne lisce,
nemmeno se fosse l'ultimo al cibo rimasto sulla terra.
Insomma le penne, per un piatto che si rispetti, devono essere rigate,
solo le penne rigate meritano di essere considerate un vero tipo di pasta.
E a proposito di pasta, se volete conoscere tutti i tipi di pasta più amati dagli italiani,
non perdetevi il video dedicato proprio a questo argomento!
Come sempre, il link lo trovate qui in alto nella carta o giù nella descrizione.
L'ultimo meme che invece voglio mostrarvi penso che non sia qualcosa di tipicamente italiano,
in realtà credo che molti di voi potrebbero rispecchiarsi in questa situazione.
I vestiti sulla sedia durante il giorno
vs
I vestiti sulla sedia alle 3 di notte
Chi di noi non ha in camera sua una sedia che è puntualmente sommersa dai vestiti,
i quali durante la notte sembrano trasformarsi in forme inquietanti?
Ecco, sono sicurissima che voi sapete benissimo di che cosa sto parlando.
Ma ora prima di salutarci, perché non condividete con me altri meme che avete trovato sul web
e che considerate molto divertenti?
Potete farlo taggando LearnAmo su Instagram, su Facebook e su Twitter.
Magari potrei fare un secondo video in cui commento proprio i meme che mi avete inviato, cosa ne pensate?
Potrebbe essere una bella idea!
Fatemi sapere nei commenti se vi piace l'idea e un'ultima domanda:
ma le nonne e le mamme, nella vostra cultura, sono proprio come quelle italiane?
Io vi aspetto come sempre qui su Youtube, quindi iscrivetevi al canale se ancora non lo avete fatto, con tanti fantastici video divertenti.
E se state studiando l'italiano e volete perfezionare la vostra grammatica,
potete andare direttamente sul sito www.learnamo.com, per tutte le lezioni di grammatica con gli esercizi!
A presto!

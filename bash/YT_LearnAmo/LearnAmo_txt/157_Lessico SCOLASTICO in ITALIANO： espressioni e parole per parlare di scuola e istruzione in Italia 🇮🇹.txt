WEBVTT
Kind: captions
Language: it
Ciao a tutti e bentornati su LearnAmo
È arrivato settembre e si sa che 
Settembre è il mese preferito
Da tutti gli studenti di tutto il mondo
Perché è il mese in cui ricomincia la scuola!
e per celebrare questo evento
ho deciso, in questo video, di presentarvi
tutta una serie di espressioni
importantissime e utili da conoscere per
un qualsiasi contesto scolastico
quindi se dovete frequentare un
qualsiasi tipo di corso o di scuola in
Italia e per l'occasione mi farò aiutare
dalla professoressa anna grazia!
se siete pronti, cominciamo!
La prima espressione utile da conoscere è
ovviamente
ISCRIVERSI a scuola, all'università,
Ad un corso
iscriversi significa entrare a far parte
di un'istituzione, di un'organizzazione
facendo inserire il proprio nome e
andando a seguire tutta una serie di
Passi, di procedure richieste.
attenzione però esiste anche il verbo
IMMATRICOLARSI che è quasi simile ad
iscriversi ma infatti l'immatricolazione
è soltanto la prima iscrizione di uno
studente a un istituto di istruzione
Superiore, una scuola superiore o
un'università. Quindi IMMATRICOLARSI vuol
dire iscriversi per la prima volta
soltanto a una scuola superiore o
un'università. La persona che vi si
iscrive per la prima volta è chiamata
una MATRICOLA e ovviamente essere una
matricola dura per tutto il primo anno.
se invece una persona decide di
interrompere i suoi studi a scuola o
all'università, diremo che quella persona
Ha MOLLATO LA SCUOLA
oppure ha ABBANDONATO GLI STUDI
mollare la scuola è più informale e colloquiale
Abbandonare gli studi, invece,
è l'espressione più
Formale.
quando ci si iscrive a una scuola o ad un
università si riceve l'orario con tutte
le materie, quindi giorno per giorno
l'elenco di tutte le materie che
Si dovranno seguire.
infatti durante l'anno scolastico
Gli studenti devono SEGUIRE LE LEZIONI
quindi ascoltare quello che i professori
Spiegano, fare delle domande,
rispondere alle domande dei professori e
sicuramente
prendere appunti, cioè scrivere sul
proprio quaderno le cose più importanti
che sono state dette durante la lezione,
per poi ripassare tutto a casa.
Al termine di ogni lezione
l'insegnante può decidere di assegnare
I compiti a casa o anche semplicemente i
Compiti, che significa dare delle
indicazioni su ciò che gli studenti
dovranno fare a casa prima della
prossima lezione.
scrivere un testo,
Rispondere a delle Domande,
imparare un paragrafo o alcune pagine e così via.
gli studenti quindi dovranno
FARE o SVOLGERE I COMPITI
FARE è la forma più informale
SVOLGERE quella più formale.
All'inizio di ogni giornata scolastica,
il primo insegnante dell'orario deve
FARE L’APPELLO
che significa chiamare tutte le persone
che compongono la classe, una alla volta,
per nome, secondo un ordine prestabilito
che generalmente è quello alfabetico.
quindi dalla a alla z in base al cognome
lo scopo di questo appello è verificare
quante persone sono nella classe effettivamente
e quante invece non ci sono,
sono rimaste a casa. Le persone che
sono nella classe sono PRESENTI.
ESSERE PRESENTE, vuol dire essere nella classe
pronto per seguire la lezione.
Al contrario si dirà che quella persona è
ASSENTE
Fanelli? Fedeli?
Fioco?
Filomeno?
-Filomeno? –PRESENTE!
generalmente ogni scuola stabilisce
anche il numero massimo di giorni in cui
gli studenti possono essere assenti.
Se uno studente è assente per un numero di
giorni superiore senza una reale motivazione
per esempio di salute
Può essere BOCCIATO. A questo proposito
Molto importanti sono proprio le espressioni
ESSERE BOCCIATO o al contrario
ESSERE PROMOSSO. ”Essere bocciato” per un singolo
Esame, un singolo test significa non superare
Quell’esame. Il contrario, invece,
quindi superare un esame è “essere promossi”.
Notate come in italiano, questo tipo
di espressione e di strutture sono
in un certo senso
STRUTTURE PASSIVE
io dico “sono stata bocciata all'esame”
non dico “Ho bocciato l'esame”, per esempio
Come, invece, si dice in inglese “I FAILED THE EXAM”
No, “sono stata bocciata all'esame”
o “mi hanno bocciato” ma in ogni caso
Non è un'azione che lo studente fa
E la stessa cosa ovviamente vale anche per
“essere promossi”, “sono stata promossa all’esame”
o “mi hanno promosso”. ESSERE BOCCIATI A SCUOLA
ESSERE BOCCIATI A SCUOLA invece significa che
alla fine dell'anno scolastico,
Non si è ammessi alla classe successiva,
generalmente perché i voti ricevuti sono
molto bassi e in questo caso si deve
ripetere l'anno scolastico. Chi invece è
AMMESSO alla fine dell'anno alla classe
Successiva, è PROMOSSO.
attenzione invece
all'espressione ESSERE RIMANDATO.
Questa è un po’ a metà tra “essere bocciati” ed
“essere promossi”. Cosa significa?
Dunque alla fine dell'anno uno studente può
ESSERE RIMANDATO in una o più materie,
con un massimo di 3. Questo non significa
che è STATO BOCCIATO ma significa che in
quelle particolari materie, c'è una
SOSPENSIONE del giudizio, cioè quello
studente non ha effettivamente ricevuto
un voto perché il professore non era
particolarmente sicuro della sua
Valutazione. Quindi lo studente alla
fine dell'estate, prima dell'inizio della
Scuola, dovrà sostenere degli ESAMI DI RIPARAZIONE
in quelle materie in cui era
stato rimandato.
se supera questi esami,
Viene ufficialmente promosso
Alla classe successiva,
altrimenti se non supera quegli esami,
viene bocciato e dovrà ripetere l'anno.
altra espressione molto utile
PRENDERE o nella forma più colloquiale
BECCARSI UNA NOSTA SUL REGISTRO.
Il REGISTRO DI CLASSE non è altro che
Una specie di quaderno in cui si scrive
praticamente tutta la storia della classe
di quella determinata classe per
tutto l'anno scolastico.
lì tutti i professori, ogni giorno, devono
firmare e devono anche segnare
quello che hanno spiegato o quello che
hanno fatto in quella determinata
Giornata. Lì si segnano anche gli
studenti che sono assenti, i compiti
Assegnati o altre comunicazioni varie.
È un quaderno a cui possono accedere solo
gli insegnanti e non gli studenti.
E tra le altre cose che si possono segnare su
un registro, c'è anche la NOTA, che è la
forma abbreviata di NOTA DISCIPLINARE
La nota disciplinare è un appunto,
Una notazione che l'insegnante fa sul
Registro, riguardo un comportamento
Sbagliato o scorretto
di uno o più studenti.
generalmente ogni nota influenza
negativamente il voto finale riguardo
Il comportamento dello studente.
Se uno studente ha dei comportamenti
sbagliati con costanza, con frequenza
oppure se lo studente fa qualcosa di
veramente molto molto grave
allora può ESSERE SOSPESO.
ESSERE SOSPESO significa che quello studente
Non potrà partecipare a nessuna attività
scolastica per qualche giorno, fino a un
massimo di 15 giorni e questo influenza
molto il voto finale di comportamento,
detto anche VOTO DI CONDOTTA.
-Filomeno cosa sta facendo? Non può
scattarsi delle foto in classe
Né tantomeno può masticare una gomma e
irrispettoso nei miei confronti e
Nei confronti dei suoi compagni!
Adesso basta! Le metto una NOTA!
Dunque l'alunna
Graziana
Filomeno
nonostante ripetute sollecitazioni
continua a
scattarsi fotografie e a masticare
La gomma!
-E adesso un'espressione molto molto
simpatica che devo dire, ha dei nomi
differenti a seconda un po’ delle aree
d'Italia in cui ci si trova,
e questo è
MARINARE LA SCUOLA - BIGIARE LA SCUOLA
ancora FARE SEGA A SCUOLA o FARE FILONE A SCUOLA.
tutte queste espressioni
significano la stessa cosa, cioè
un giorno non presentarsi a scuola senza
che i propri genitori lo sappiano
e questo è un po’ un problema perché poi
il giorno dopo un'assenza,
generalmente si deve consegnare una
GIUSTIFICA all'insegnante, cioè
Un’annotazione in cui i genitori dichiarano
che in quella determinata giornata
Lo studente non è potuto andare a scuola
per vari motivi, di salute o problemi
familiari o quant'altro. Ma se una
persona FA FILONE ovviamente i genitori
non lo sanno
ecco perché questo è più comune quando
si diventa maggiorenni
perché quando si diventa maggiorenne
è possibile firmarsi da soli le giustifiche.
adesso continuiamo con quelle espressioni
che mettono ansia a
tutti gli studenti italiani,
ANDARE ALLA LAVAGNA. Questo significa
essere chiamati dall’insegnante e quindi
doversi alzare e andare vicino alla lavagna
per svolgere lì davanti a tutti
un esercizio che l'insegnante assegna
E questo è sempre un po’ imbarazzante
soprattutto se non si è molto bravi in
quella materia e devo dire la cosa più
Comune, per esempio, in quelle materie
come matematica, fisica, scienze anche
grammatica in cui è possibile svolgere
degli esercizi.
eh sì tutti i tuoi compagni di classe
sono praticamente alle tue spalle che
guardano te che scrivi con il gesso
sulla lavagna.
Ancora, FARE o SVOLGERE IL COMPITO IN CLASSE
che cos'è il “compito in classe”?
non è altro che una prova scritta che si
svolge generalmente una volta al mese
per ogni materia
contemporaneamente per tutti gli
Studenti, con la quale chiaramente
l'insegnante verifica le conoscenze
acquisite dagli studenti nella sua
Materia.
-Cesare ha conquistato la Gallia con un
Uccello,
piangendo sulle coste del lago
a un maiale.
Sì, ha senso… magari qui l'autore voleva
comunicare qualcosa
con una metafora.
Consegno!
-Ancora
SOSTENERE UN’INTERROGAZIONE, che non è
l'interrogatorio che è quello che invece
fa la polizia dove ovviamente
C’è un Criminale, una persona che probabilmente
ha commesso un crimine e la polizia gli
fa delle domande. Ma è una cosa un po’ simile,
solo che nel contesto della scuola.
è una prova orale che ogni studente
deve sostenere in ogni materia
una o due volte al mese, durante la quale
l'insegnante fa delle domande e
Lo studente deve rispondere argomentando.
-Eccola qui Filomeno dunque cominciamo
subito l'interrogazione di oggi, mi dica
quando è scoppiata la Prima Guerra Mondiale
-Allora la Prima Guerra Mondiale
è scoppiata nel luglio del 1914.
-Perfetto e mi sa dire anche perché è
Scoppiata?
-Sì dunque la scintilla che provocò
l'inizio delle ostilità che sarebbero
poi continuate per quattro anni
Fu l'assassinio dell'arciduca Francesco
Ferdinando,
erede al trono dell'impero austro-ungarico
e di sua moglie Sophie,
avvenuto nel giugno del 1914 a Sarajevo.
una delle azioni più
temute durante un'interrogazione,
FARE SCENA MUTA e questo vuol dire
Non parlare mai, non rispondere nemmeno a una domanda.
-Filomeno questo è il suo turno,
deve rispondermi a questa semplicissima
Domanda, dunque
due oggetti A e B di massa m1 e 2M1
vengono lanciati da un'altezza h
A viene lanciato verso l'alto con una
velocità vx
B viene lanciato verso il basso con una
velocità vx, chi arriva per terra con
una velocità maggiore?
vabbè vabbè per questa domanda
Semplicissima, non sapeva una risposta ma
le faccio una domanda ancora più
semplice che anche i muri di questa
stanza ormai conoscono per quante volte
l'abbiamo ripetuta. Dove agisce la forza
di Lawrence? Mi dica un po’, su una carica in
Moto, su una carica inquiete o non agisce
sulle cariche.
chiaramente se questo succede, il voto
assegnato è molto molto basso.
0, 1, 2
infatti al termine di ogni esame, al
termine di ogni compito in classe o
interrogazione l'insegnante ASSEGNA UN VOTO
quindi lo studente riceve un voto
che è un giudizio da parte
dell'insegnante
riguardo la performance dello studente
in quel determinato momento.
le prossime espressioni sono un po’
quello che tutti gli studenti sognano
quando si iscrivono alla scuola e cioè
la fine della scuola.
Sto parlando di diplomarsi o
laurearsi che significano entrambe
concludere gli studi.
DIPLOMARSI indica concludere gli studi
alla scuola superiore, al liceo mentre
LAUREARSI significa concludere gli studi
all'università. Al termine del liceo
Si riceve il diploma mentre al termine
dell'università si riceve la laurea
PRIMO/SECONDO QUADRIMESTRE
PRIMO/ SECONDO SEMESTRE
queste espressioni indicano la
suddivisione temporale di un anno scolastico
in due, in due parti
generalmente si parla di quadrimestre a
Scuola, fino alla scuola superiore quindi
un periodo di quattro mesi e si parla di
semestre all'università quindi un
periodo di sei mesi.
Al termine di ogni quadrimestre
lo studente riceve la pagella.
La pagella è un documento che la scuola rilascia a
ogni alunno in cui sono presenti
I voti finali
ottenuti da quell'alunno in tutte le
Discipline, in tutte le materie e questo
voto finale chiaramente per ogni materia
e ottenuto facendo la media di tutti i
voti accumulati dallo studente durante i
quattro mesi, grazie a interrogazioni e
compiti in classe
la pagella più importante è quella del
secondo quadrimestre che determina se si
è sospesi, bocciati o promossi.
Quella del primo quadrimestre è importante ma
non decisiva, serve più che altro per
capire dove ci siano maggiori problemi e
quindi su cosa ci si dovrebbe
concentrare di più per essere promossi
alla fine dell'anno.
dunque ho per voi qui proprio la mia pagella
di quando io andavo a scuola
Con questi incredibili voti, non so se
riusciti a vederli. Dopo magari vi scatto una foto
come potete vedere i giudizi
vanno da 1 a 10. Nel mio caso molti 10
Modestamente. Questa è una pagella della
scuola media.
quando avevo circa 12 anni e sul retro
sono riportati anche dei giudizi
generali sul primo quadrimestre
Il secondo quadrimestre, per esempio
interesse e partecipazione
attivi e propositivi
organizzazione del lavoro nel mio caso personale
ed efficace sviluppo delle competenze
nel mio caso sicuro e deciso
però ovviamente erano diversi da persona
a persona.
e adesso un'espressione divertente ma
fastidiosa per il suo significato
FARE IL LECCHINO o la LECCHINA che
significa comportarsi in modo
esageratamente
servile e
adulatore nei confronti di qualcuno al
fine di entrare nelle sue grazie e
riceverne dei benefici
-professoressa, professoressa eh sì volevo
ricordarle che oggi avrebbe interrogato
tutta la classe su quello che ha
spiegato la settimana scorsa.
Lei ci ha detto che qualora si fosse dimenticata
noi l'avremmo ricordato e in più prima
dell'interrogazione avrei una domanda da
farle se per lei non è un disturbo e non
è un problema,
riguardo questo approfondimento a pagina 25
che non era da studiare però aveva
suscitato il mio interesse quindi
Ho deciso di leggerlo ma non mi è chiara
questa cosa qui!
ESSERE UN SECCHIONE o una SECCHIONA
significa studiare tanto, con tanto
impegno con costanza, senza che
all'impegno corrispondano
necessariamente delle doti o delle
capacità particolari.
se durante un compito in classe non si
sanno delle risposte alle domande
È molto probabile che si copi
COPIARE DURANTE UN COMPITO IN CLASSE
significa appunto
prendere le risposte da altre fonti
con tutti gli strumenti che si hanno a
Disposizione, TUTTI!
devo dire che è copiare durante un
compito in classe capita a tutti almeno
una volta nella loro carriera scolastica.
avete presente quel momento in cui
leggete la domanda e non avete proprio
idea di cosa rispondere? Ecco la risposta
può essere copiata da varie fonti,
c'è chi copia dal compagno di banco,
c'è chi copia dal libro sotto il banco,
c'è chi copia dai bigliettini che si è
preparato a casa il giorno prima, cioè
dei pezzi di carta in cui si è appuntato
le risposte più comuni o le formule
oppure gli argomenti che sarebbero stati
presenti nel compito. O si può anche
copiare con il cellulare andando su
internet e quant'altro.
diciamo che durante il periodo di scuola
se ne vedono un po’ di tutti i colori c'è
chi si scrive sul braccio, sulla mano,
nella maglia, sulla bottiglia e così via.
-qual è la riposta alla numero 5?
Se invece non si sanno le risposte
durante un'interrogazione,
questo è un problema maggiore perché non
si può copiare durante un'interrogazione
in quanto ci sei solo tu con
Il professore di fronte a te. Se proprio sei
fortunato forse un tuo compagno di
classe può SUGGERIRTI
le risposte se chiaramente la
sistemazione la collocazione dei posti
lo permette e generalmente se
Il professore non se ne accorge quindi
suggerire le risposte a un compagno
significa fare di tutto sia con
Il Labiale, sia con dei fogli per
offrire la risposta giusta che
Lui non sa 
-Luca! Luca! La 4!
23
IMPARARE A MEMORIA che significa
fissare nella propria mente dei concetti
ripetendoli ancora e ancora e ancora
nello stesso modo così da
assimilarli che va bene perché è l'unico
metodo possibile per le liste o per
tutte quelle cose che non hanno una
Spiegazione, non hanno un senso logico
una regola, però non è il metodo migliore
di imparare cose più discorsive, cose
come per esempio la storia, la geografia
la filosofia, la letteratura italiana
cose che invece andrebbero comprese
e per questo che in quei contesti
“imparare a memoria” è visto come una cosa
spregiativa che indica il ripetere
semplicemente parola per parola, quello
che si trova nel libro ma senza una
reale comprensione
-Filomeno mi dica cos'è il trattato di
Versailles
si dunque il trattato di Versailles
detto anche atto di Versailles eh… eh… è
stato uno dei trattati di pace che hanno
messo fine alla Prima Guerra Mondiale, fu
stipulato nell'ambito della conferenza
di pace di Parigi nel 1919
è firmato da 44 stati il 28 giugno
1919 a Versailles, in Francia
-La galleria degli specchi del palazzo di
Versailles è suddiviso in 16 parti è
composto da 440 articoli
-UN 10 PER L’IMPEGNO.
questa è un'espressione che non si sente
in realtà quasi mai a scuola perché 10 è
il voto massimo e nessuno, nessun
insegnante generalmente lo dà solo per
l'impegno ma è un'espressione che si usa
spesso anche nella vita di tutti i
giorni per indicare il voler premiare lo
sforzo fatto che ovviamente è una cosa
da premiare.
ma ripeto a scuola generalmente non si
riceve 10 solo perché ci si è sforzati molto
ma sicuramente questo è molto
buono e si riceve un buon voto per
questo
BUTTARSI SUI LIBRI o METTERSI SOTTO
queste espressioni indicano entrambe
impegnarsi molto con lo studio e in
realtà si utilizzano molto spesso quando
siamo messi alle strette, cioè quando
manca veramente poco tempo, alla fine
dell'anno o al compito in classe,
all'esame, all'interrogazione e stiamo un
Po’ indietro quindi abbiamo bisogno di
rimettersi al passo con tutto quello che
avremmo dovuto studiare e non abbiamo
fatto quindi facciamo delle sessioni di
studio molto molto intense in vista
dell'esame finale o dell'interrogazione
e così via!
Bene, queste erano tutte le espressioni
utili da conoscere per essere
perfettamente integrati in un contesto
scolastico in Italia. Adesso scatenatevi
nei commenti e fatemi sapere tutti gli
aneddoti più divertenti legati al vostro
periodo scolastico! Sono sicura che
ognuno di noi ne ha almeno tre o quattro
da raccontare
Scrivetemeli tutti nei commenti, fatemi
anche sapere se il video vi è piaciuto
cliccate un bel mi piace se è stato così
e se ancora non l'avete fatto
iscrivetevi al canale. Per conoscere
invece tutti i dettagli riguardo il
sistema scolastico italiano, quindi come
Come funziona, io ho menzionato per esempio
durante questo video la scuola superiore
o il liceo ma questo è solo una parte
del nostro percorso scolastico
quindi se ne volete sapere di più, andate
a guardare il video dedicato proprio a
questo argomento in cui vi spiego tutto
nei minimi dettagli. Come sempre il video
lo trovate in alto nella card o giù
nella descrizione e se invece cercate
delle delucidazioni riguardo un
qualsiasi argomento di grammatica o di
cultura italiana, se volete fare
Gli esercizi automatici, non dimenticate di
passare dal nostro sito learnamo.com
E per tutti gli altri contenuti
utili ma allo stesso tempo divertenti
non dimenticate di seguire LearnAmo
anche su Pinterest, su Facebook
Su Instagram, su Twitter e su TikTok
noi ci rivedremo prestissimo in un nuovo video!
ciao ciao!

WEBVTT
Kind: captions
Language: it
Ciao a tutti e bentornati su LearnAmo! Oggi vi faccio una semplice domanda:
quante regioni ci sono in Italia?
19 oppure 20?
O forse 21? Vabbé  una in più o una in meno non fa poi tutta questa
differenza! Ma... conoscete i CAPOLUOGHI di ogni regione?
Vabbé, facciamo così: metto la sigla e dopo ripassiamo insieme un po' di geografia!
L' Italia, eccola qui: così piccola... ma anche così piena di REGIONI e CAPOLUOGHI!
l'Italia ha, infatti, ben venti regioni: vediamole insieme partendo dal Sud!
Allora, prima di tutte, troviamo, divisa dal resto della penisola: la
"Sicilia", che ha come capoluogo
"Palermo", città fondata nel lontano
734 A.C., dai Fenici.
Spostandoci più su
troviamo, con le sue meravigliose
spiagge: la
"Calabria".
Qual è il capoluogo della "Calabria"?
"Catanzaro".
A confine con la "Calabria" troviamo: la "Basilicata" che ha come capoluogo
"Potenza", città famosa per il suo sistema di scale antiche e moderne
che collegano, tra loro, le varie parti del centro urbano.
Attualmente,
pensate che le scale mobili di "Potenza" vantano il primato in Europa per
estensione e si collocano al secondo posto, nel mondo intero, superato soltanto da quelle di Tokyo!
Ma passiamo, ora, alla mia regione d'origine: la "Puglia" con il suo capoluogo
"Bari".
Non mi dilungherò molto su questa meravigliosa città,
perché abbiamo già realizzato un vlog dedicato, proprio, a lei. Quindi, se vi va, dategli un'occhiata
il link è qui nella card e nella descrizione!
Proseguendo il nostro viaggio, troviamo: la "Campania" con il suo meraviglioso
capoluogo "Napoli", città famosa per così tante cose, che ci vorrebbero ore per elencarle tutte:
la pizza, il "Vesuvio", "Piazza del Plebiscito",
"Napoli Sotterranea", "Spaccanapoli", il babà...
Nel "Molise", invece, abbiamo come capoluogo
"Campobasso", famosa soprattutto per il "Castello Monforte" e la "Cattedrale della Santissima Trinità".
Salendo dal "Molise", troviamo: l' "Abruzzo" che ha come capoluogo l' "Aquila",
famosa, soprattutto, per la "Basilica di Santa Maria di Collemaggio"
e anche, tristemente, nota per le vicende legate al terremoto del 2009.
Ma, ora, ci spostiamo in "Lazio", dove il capoluogo è anche la capitale d' Italia:
stiamo parlando ovviamente di "Roma".
Anche qui, come nel caso di "Napoli", ci vorrebbero ore per elencare tutte le meraviglie di "Roma":
il "Colosseo", la "Fontana di Trevi", cacio e pepe,
l'amatriciana, la "Basilica di San Pietro", il "Pantheon". E nelle "Marche"?
Indovinate un po' qual è il capoluogo delle "Marche".
Non lo sapete? È:
"Ancona"!
"Ancona" è nota, soprattutto, per la "Mole Vanvitelliana",
un edificio
pentagonale, che si trova su un'isola artificiale,
originariamente, lazzaretto per le persone affette da malattie contagiose, come la lebbra.
Rimanendo in Italia Centrale troviamo un'altra fantastica regione, sulla nostra lista:
l' "Umbria", che ha come capoluogo "Perugia". "Perugia" è sicuramente una città particolarmente
straordinaria; con il suo centro storico ricco di arte e di edifici storici
come, per esempio: il "Palazzo dei Priori" e la "Fontana Maggiore".
Proseguendo il nostro cammino verso l'Italia Settentrionale,
troviamo, invece,
"Firenze", famosa città capoluogo della "Toscana".
Ok, "Firenze" è la mia città
Italiana preferita! Quindi, se cominciassi a parlare non la smetterei più! È davvero una città
meravigliosa: piena di arte e di cultura grazie, soprattutto, alla famiglia dei Medici.
Ma, in ogni caso, se voleste scoprire qualcosa in più, su questa città, potreste guardare il vlog che abbiamo realizzato li!
Devo dire che non è uno dei nostri migliori vlog, perché lo abbiamo fatto
qualche tempo fa. quando le nostre attrezzature non erano ancora così avanzate, ma... è sempre meglio di niente!
Sempre nell'Italia Settentrionale,
troviamo l' "Emilia Romagna", con il suo capoluogo:
"Bologna", la città perfetta per chi ama il buon cibo! E, anche in questo caso, poteva mancare il nostro vlog?
Il link è nella card e nella descrizione!
Poi, c'è la "Liguria", con il suo capoluogo:
"Genova", famosa, soprattutto, per la sua "Lanterna" e il bellissimo "Acquario"!
Il "Friuli-Venezia Giulia", invece, ha come capoluogo "Trieste", con la splendida
"Piazza Unità d'Italia".
Nel "Veneto", invece, abbiamo come capoluogo una delle mete turistiche,
sicuramente, più gettonate: la leggendaria "Venezia", una città da sogno con i suoi meravigliosi
canali, le gondole, la bellissima "Piazza San Marco".
Mentre, il capoluogo del "Trentino-Alto Adige" è: "Trento",
nota, tra le altre cose, per il suo "Castello del Buonconsiglio".
Inutile dirlo: la "Lombardia" ha, invece, come capoluogo
"Milano", la capitale Italiana della moda!
Anche qui, noi siamo stati! E cosa c'è per voi? Un bellissimo vlog!
Ancora, abbiamo il "Piemonte", con il suo capoluogo "Torino", che è anche stata ex capitale d'Italia e la sua
meravigliosa "Mole Antonelliana"!
Infine, abbiamo la "Valle d'Aosta". E qual è il suo capoluogo? "Aosta",
città perfetta per chi vuole rilassarsi!
Infatti, si trova in fondovalle,
completamente circondato dalle montagne!
Aspettate! Ma ne manca una!
Non ve ne siete accorti?
Manca l'isola più bella del mondo: la "Sardegna"!
Il suo capoluogo è: "Cagliari", una città sicuramente
bellissima e perfetta per trascorrerci una rilassante vacanza
estiva!
Ora, però, ho due domande per voi:
finora, in quante regioni Italiane siete stati? E qual è la vostra regione preferita? Fatemelo sapere nei commenti!
Come vi ho già detto, a me piace moltissimo Firenze, ma... provate a indovinare qual è la mia regione preferita!
Ovviamente: la Puglia! Perché con il suo meraviglioso clima e il suo fantastico cibo...
ah, è proprio il posto perfetto in cui vivere!
Ah ma, ovviamente, questa è soltanto la mia opinione!
Ora, voglio sapere la vostra! Potete anche scrivermela su Facebook, Instagram o
Twitter! Basta cercare: LearnAmo!  A presto!

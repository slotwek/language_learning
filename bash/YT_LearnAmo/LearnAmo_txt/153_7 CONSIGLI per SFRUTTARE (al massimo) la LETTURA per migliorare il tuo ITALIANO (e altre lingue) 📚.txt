WEBVTT
Kind: captions
Language: it
Ciao a tutti e bentornati su LearnAmo.
Quando si sta imparando una lingua 
straniera
sembra sempre molto difficile riuscire
ad entrare in confidenza con la lingua
vera e propria: con la sua grammatica, con
il suo lessico. Ma quello che molti
studenti di lingue straniere
sottovalutano e non considerano, è che
esiste un metodo per superare tutti
questi ostacoli e questo metodo è la
lettura!
Leggere è sicuramente il metodo migliore
per entrare in contatto con la lingua
vera, la lingua autentica e per vedere
messe in pratica tutte quelle regole che
sono sempre scritte nei libri di
grammatica e che si è costretti a
studiare quasi in maniera passiva.
Tuttavia affinché l'esperienza sia
veramente efficace occorrono alcuni
accorgimenti che vi presenterò in questo
video. Quindi, andiamo subito a vedere
come si può sfruttare la lettura per i
nostri interessi, e cioè per imparare una
lingua straniera?
Restate là!
Scegliere un argomento che vi interessi.
Per quanto ci possano essere quelle
persone che amano la lettura a
360 gradi, quindi possono leggere
qualsiasi cosa che capiti sotto i loro
occhi, in realtà ci sono delle altre
persone, una buona parte infatti, che
fanno un po fatica a leggere di
argomenti per i quali non provano nessun
tipo di interesse. Ancora peggio se
questi argomenti sono scritti in una
lingua straniera. Invece leggere di
qualcosa che ci appassiona, che ci piace
particolarmente
è sicuramente un ottimo modo per
mantenere alta la motivazione e la
concentrazione. Quindi se non sono
interessata a sapere di più di
colesterolo e trigliceridi
e i consigli e le ricette per una
corretta alimentazione,
è meglio non scegliere questo libro. Tra
l'altro scegliere un libro che parla di
un argomento che vi interessa
particolarmente è ottimo anche per
sviluppare tutta una serie di parole, di
espressioni quindi per ampliare il
vostro vocabolario in quel settore, che è
probabilmente un argomento di cui
parlate spesso. Quindi questo è veramente
molto importante.
Non fermarsi a cercare ogni parola che
non si conosce. Forse magari voi potreste
pensare che questo sia un ottimo metodo
per imparare nuove parole o nuove
strutture perché forse voi potreste
pensare: oh, la mia lista di nuove parole
di oggi è così lunga e ho letto solo una
pagina del libro! Ma no. Se decidete di
cercare sul vocabolario
ogni singola parola che non conoscete
nel libro, finireste per non impararne
nessuna, davvero. Perché così facendo
finirete per sottoporre il vostro
cervello a troppi, troppi input che non
sarà in grado di elaborare. Quindi la
cosa migliore da fare o il mio
suggerimento per voi è quello di leggere
grandi paragrafi del libro andare a
vedere alla fine il senso generale: cosa
l'autore ci sta dicendo in quel
paragrafo, cosa sta succedendo. Se poi vi
accorgete che è una parola è veramente
importante per comprendere il senso
generale e non avete idea di cosa
significhi quella parola,
beh allora certo che la dovete cercare
sul vocabolario, ma senza esagerare. Forse
una due parole per ogni paragrafo, più o
meno. Piuttosto
andate a focalizzarvi sulle strutture
grammaticali. Vedete come sono state
utilizzate determinate parole, come sono
stati utilizzati determinati verbi, come
sono state utilizzate determinate
forme e strutture.
Scegliere una lettura adatta al proprio
livello.
Eh già, a volte può capitare che
sopravvalutiamo le nostre capacità.
Oppure può capitare che
sottovalutiamo la difficoltà della
lingua straniera, che è la stessa cosa.
Oppure può capitare che ci fidiamo di
una persona che ci dà un consiglio di un
libro molto bello, ma magari quella
persona non è consapevole del nostro
livello. Ecco in tutti questi casi
scegliere una lettura fuori dalla nostra
portata
non è la soluzione migliore per imparare
di più, non è la soluzione migliore per
stimolarsi e per uscire dalla propria
confort zone, no. Questo porta
semplicemente a sensazioni di
frustrazione e di tristezza, di
rassegnazione e non funziona. Quindi, il
mio consiglio è, chiedete sempre a
persone esperte persone che sono a
contatto con gli stranieri che stanno
imparando quella lingua, proprio come voi.
Cercate di fidarvi quindi di chi conosce
i vari livelli e i vari libri che vi sta
suggerendo. E ancora, se invece volete
toccare con mano, se volete vedere con i
vostri occhi, il mio consiglio è quello
di leggere la prima pagina di un libro.
Da lì già si capisce se potete
continuare o se forse è meglio cambiare
Strada. In generale se il vostro livello
è da principianti a intermedi vi
sconsiglio per esempio i grandi classici,
o se proprio avete voglia di leggerli un
buon consiglio potrebbe essere quello di
ricorrere a versioni semplificate, che
sono disponibili anche
online.
Essere un lettore attivo, non passivo. Ok,
ok, leggere può certamente essere un
passatempo rilassante, un passatempo
divertente... ma non dimenticate che se lo
state facendo in una lingua straniera
questo è anche sinonimo di apprendimento,
voi state anche imparando. Quindi quando
leggete un libro in lingua straniera
non pensate solo alla trama, non pensate
a correre velocemente per arrivare alla
fine e sapere che cosa succede ai
protagonisti.
Certo questa è una parte importante
perché è comunque parte della lettura, ma
non è tutto. La lettura in lingua
straniera significa anche andare a
focalizzarsi sulle strutture
grammaticali;
aiutarci a capire se ci sono delle cose
che ancora non sono chiare per noi;
andare a individuare come nella lingua
di tutti i giorni si utilizzano
determinate cose; andare a notare anche,
questo è molto interessante,
le differenze tra la narrazione e i
dialoghi, per notare come nei dialoghi la
lingua è magari più informale,
colloquiale, mentre nella narrazione si
utilizzano delle strutture più
particolari, più eleganti. È questo che il
vostro cervello deve fare mentre leggete
in una lingua straniera, non
dimenticatelo.
Leggere una rivista.
Ok, lo dobbiamo ammettere e non c’è nulla
di cui vergognarsi. Ci sono molte persone
che non amano i libri, che non amano
leggere, per tantissime ragioni diverse e
va bene così. Non c'è niente di sbagliato,
non c'è niente di cui vergognarsi. Per
esempio ci sono molte persone che non
riescono a mantenere la concentrazione
su una lettura che dura molto tempo e
per queste persone la soluzione sono le
riviste. In fondo gli articoli su una
rivista non sono molto lunghi quindi
questa è la soluzione perfetta per voi.
Poi in generale leggere un articolo di
questo tipo è meno impegnativo e
sicuramente porta via meno tempo,
soprattutto se in relazione ad un libro.
Ma non per questo leggere degli articoli
significa che sia meno utile per
l'apprendimento, al contrario è comunque
molto molto buono e non dimentichiamoci
che generalmente nelle riviste il
linguaggio utilizzato non è
eccessivamente formale. Il che è perfetto
per imparare delle strutture e un
lessico abbastanza quotidiano, informale.
Anche in questo caso però, per quanto
riguarda le riviste, la cosa importante è
trovare quello che più fa al caso vostro,
trovare quell argomento che più vi
interessa.
Ci sono riviste per ogni genere di
argomento. Qui vi posso dare alcuni
consigli: per esempio se vi interessano
gli affari internazionali e le notizie
dal mondo allora potete dare un'occhiata
alla rivista Internazionale;
se invece vi piace la scienza allora
potete leggere per esempio Airone, o per
chi ha un livello un po più avanzato anche
Focus, o perché no, Focus Junior, che in
teoria è per i bambini ma è comunque un
ottimo metodo per imparare, soprattutto
chi sta imparando l'italiano come uno
straniero. Se la vostra passione è
l'economia allora
Millionaire è la rivista che fa per voi, se invece
volete saperne di più sull'Italia o su
quello che succede nel Bel paese allora
potete leggere per esempio L'espresso o
Bell'Italia.
Se invece volete leggere qualcosa di più
prettamente femminile potete leggere
Donna Moderna, o per esempio quella che
io avevo qui, F. Eccetera, eccetera
eccetera, potrei continuare per ore
perché ci sono veramente
tantissime riviste: sulle auto, sui motori,
sull'alimentazione, sulla dieta, sullo
sport, sull'arte, sulla letteratura.
Veramente ce ne sono tantissime,
cercate quella che più fa al caso vostro!
Dedicare tempo alla lettura
ogni giorno. Si sa, il modo migliore per
ottenere dei risultati è quello di fare
un po di lavoro ogni giorno.
Bastano anche 5, 10 minuti al giorno per
imparare qualcosa di nuovo dalla lettura.
E non venite a dirmi che non avete
nemmeno
cinque minuti del vostro tempo da
dedicare alla lettura.
Non so, mentre siete in pausa pranzo,
mentre siete in bagno, mentre state
facendo la fila da qualche parte, cinque
minuti. E a questo proposito devo dirvi
che nonostante io ami tantissimo il
toccare la carta, perché non lo so, per
qualche ragione mi permette di odorare
un libro, mi permette di sentirlo più mio,
perché posso sottolineare, non lo so, mi
ricorda un po la mia infanzia, la mia
adolescenza. Quindi io sono una
grandissima fan dei libri cartacei ma
nonostante ciò, a proposito di quello che
vi ho appena detto, e quindi se vogliamo
veramente sfruttare ogni minuto della
nostra vita in cui siamo liberi per
leggere, allora la soluzione migliore
sarebbe un ebook
effettivamente. Perché veramente quello
può essere letto in qualsiasi momento e
tra l'altro c'è anche una vasta scelta,
tantissime opzioni. Se poi invece
decidete di leggere cinque minuti al
giorno
nella mattina mentre fate colazione o la
sera prima di andare a dormire, e come me
siete grandi fan della carta, allora
perché no, potete scegliere anche un
Leggere libri con traduzione a fronte.
Già, questo devo dire, è un ottimo metodo
per imparare rapidamente il significato
di molte parole e di molte espressioni.
Perché un libro che ha una traduzione a
fronte ci permette davvero in pochissimo
tempo di scoprire il significato di
quello che abbiamo appena letto e non
abbiamo capito. Devo dire che
tendenzialmente questo genere di
soluzione si offre per i grandi classici
della letteratura internazionale
perché appunto, come vi dicevo prima, sono
scritti in una maniera un po’ più
complessa. Per questa ragione c’è
immediatamente la traduzione a lato. Ma
se il vostro livello è principiante o
intermedio e riuscite a trovare anche
altri libri che non siano classici con
la traduzione a fronte, ben venga. È
veramente un metodo molto buono, ma
ovviamente non dovete
sfruttarlo troppo, nel senso, comunque
dovete mettervi alla prova e dovete
sempre andare a leggere nella lingua
straniera altrimenti non ha senso.
Soltanto quando vi rendete conto che
davvero non avete capito cosa è stato
detto, solo allora potete ricorrere alla
traduzione.
Mi raccomando, non barate! E voi, fatemi
sapere un po’, siete dei grandi lettori?
Amate leggere? Cosa preferite leggere? E
Soprattutto, vi piacciono i libri di
carta o gli ebook? Scrivetemi tutto nei
commenti, sono molto molto curiosa.
Spero davvero che questi piccoli
consigli vi possano essere stati utili.
Se invece volete saperne di più su quali
sono secondo me i libri migliori da
leggere per tutti i livelli dal
principiante al più avanzato, non
dimenticate di guardare il video che ho
realizzato proprio su questo argomento,
in cui vi presento alcuni libri che
secondo me sono buoni per principianti,
per intermedi e per avanzati, per varie
ragioni che vi spiego durante il video.
Come sempre trovate il link in alto
nella card o giù nella descrizione. Se
invece cercate degli argomenti di
grammatica da ripassare o degli esercizi
automatici per verificare la vostra
conoscenza, o se invece cercate delle
informazioni sulla cultura italiana,
non dimenticate di passare dal nostro
sito learnamo.com. E per tutti
gli altri contenuti non dimenticate di
seguire Learnamo anche su Instagram, su
Facebook, su Twitter, su Pinterest e su
TikTok.
Io invece vi aspetto nel prossimo video,
ciao!

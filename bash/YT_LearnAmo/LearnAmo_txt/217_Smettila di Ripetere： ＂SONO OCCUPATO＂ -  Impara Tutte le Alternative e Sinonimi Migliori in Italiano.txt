WEBVTT
Kind: captions
Language: it
Ciao a tutti e bentornati sul LearnAmo! 
Ah no, ma io non posso fare il video adesso
devo andare in discoteca sono occupata. Sto
scherzando, sto scherzando! Sono qui, non
vado da nessuna parte anche perché in
questo periodo le discoteche sono chiuse,
ma ho deciso di mettere comunque
qualcosa di molto sobrio oggi. Perché in
questo video voglio parlarvi
dell'espressione "sono occupato" o "sono
occupata" che viene molto molto
utilizzata e spesso abusata da chi parla
italiano o studia italiano come seconda
lingua ma in realtà anche da molti
italiani e che invece spesso può
apparire un po' scortese o in alcuni casi
può persino risultare non veramente
naturale e rivelerebbe subito a chi vi
sta di fronte che non siete dei veri
italiani.
In questo video quindi vi insegnerò
tutti i modi più naturali e sicuramente
meno banali o ripetitivi per dire che
siete occupati
quando qualcuno vi propone di fare
qualcosa,
in fondo gli state facendo un bidone
quindi voglio dire fatelo con un po' di
originalità, no? Se siete pronti
cominciamo subito!
Quante volte è capitato che qualche
amico ci invitasse a fare qualcosa ma
abbiamo dovuto rinunciare, dirgli di no
perché avevamo troppe cose da fare?
O magari perché volevamo guardare
l'ultima stagione della nostra serie tv
preferita, ma in ogni caso è comunque avere
da fare.
Oppure che il nostro capo ci chiedesse
un piccolo favore, che ci chiedesse di
lavorare per un po' di tempo in più, per
qualche ora in più o di fare uno
straordinario ma proprio non sapevamo
come dirgli che non ne avevamo voglia.
Bene, sappiate che per dire di no a un
invito o una proposta ci sono tantissimi
modi diversi,
alcuni più formali e altri più informali.
L'importante è scegliere sempre il modo
più opportuno al contesto in modo tale
da non risultare scortesi o sgarbati. Il
modo più semplice per dire di no, per
rifiutare una proposta o un invito è
utilizzare espressioni come "mi dispiace
ma non posso"
oppure "mi dispiace ma non mi è possibile".
Queste espressioni potete utilizzarle
sia nella quotidianità sia in contesti
più formali.
Se dite che non potete, che non vi è
possibile, è già sottinteso che avete
altro da fare e quindi non serve
specificarlo. Sono delle frasi piuttosto
generiche che quindi vanno benissimo per
dire di no, non soltanto ad una proposta
o ad un invito, quindi non funzionano
soltanto per dire che siete occupati e
che non potete partecipare, che non avete
tempo, ma servono anche per indicare che
quella cosa lì che si stanno chiedendo
proprio non la potete fare. Ad esempio, se
qualcuno
vi chiede di rivelare un segreto
nascosto del vostro capo,
purtroppo voi non potete farlo perché è il
vostro capo e rischiate il vostro posto
di lavoro,
in questo caso potreste dire "mi dispiace
ma non posso"
"mi dispiace ma non mi è possibile",
ovviamente chi ve lo ha chiesto capirà
le vostre ragioni. Un'altra espressione o
meglio altre due espressioni che gli
italiani usano veramente molto
frequentemente sono "sono super impegnato
o impegnata" "sono stra impegnato o
impegnata".
Ovviamente queste vanno bene solo in
contesti informali e colloquiali perché
paroline come "super" o "stra" non fanno
altro che indicare molto ma appunto solo
in contesti informali. Quindi sono dei
modi perfetti per dire ad un amico o ad un
parente che non potete accettare la sua
proposta perché purtroppo avete
moltissimi impegni e non avete tempo
anche per quella cosa.
Un'altra alternativa con lo stesso
significato, ma questa è veramente
utilizzata solo nella zona di Roma e non
molto nelle altre zone italiane, è "sto
impicciato o impicciata". Gli impicci
infatti nello slang romano non sono
altro che gli impegni, le cose da fare. Un
romano direbbe per esempio "Ao nullo
posso fa perché sto impicciato" o
qualcosa del genere.
Un'altra alternativa potrebbe essere "mi
dispiace
ma non ho proprio tempo" è un'espressione
un po' passepartout va benissimo in
contesti formali e in contesti informali
e si può usare pressoché in tutte le
situazioni,
il significato veicolato da questa
espressione è che avete così tante cose
da fare che non riuscite a trovare
neanche un minuto per fare ciò che
l'altra persona vi sta proponendo o
vi sta invitando a fare. Un'altra
espressione simile che indica lo stesso
significato di assenza di tempo potrebbe
essere "sono mortificato sono mortificata
ma proprio non ce la faccio". Farcela
infatti in questo caso indica avere il
tempo di fare qualcosa. Ma per dire che
siete impegnati potreste anche
utilizzare espressioni come "ho un sacco
di cose da fare"
oppure "ho una marea ho una montagna di
cose da fare"
o ancora "sono sommerso o sommersa di
cose da fare".
Il significato di queste espressioni è
più o meno lo stesso e può indicare che
siamo pieni sia di faccende lavorative,
sia di faccende domestiche, che di svago.
Insomma anche in questo caso le vostre
giornate sono così piene che proprio non
riuscite a liberarvi. Altre espressioni
molto utilizzate e simili alle
precedenti sono "mi dispiace ma ho da
fare"
oppure "mi dispiace ma ho alcuni servizi
da fare" o ancora "mi dispiace ma ho
alcune faccende da sbrigare".
Non è necessario andare a dare maggiori
informazioni, a dire cosa dovete fare,
perché quello che è chiaro è che proprio
non avete altro tempo per inserire
qualcosa da fare in più. Diciamo che
queste sono forse le
espressioni meno cortesi tra quelle che
vedremo oggi, perché non sono
particolarmente empatiche e indicano un po'
di freddezza.
Ma non è finita qua potreste anche dire
"purtroppo è un periodo o mese una,
settimana, un giorno un po' incasinato" per
far capire all'altra persona che ha
scelto proprio il momento meno opportuno
per proporvi di fare qualcosa perché
proprio in questo momento voi non potete.
Infine un modo molto molto molto molto
formale per dire a qualcuno che non
potete fare quello che vi chiede di fare
è "mi dispiace ma al momento ho altre
priorità".
Boom! Ma attenzione perché questa
espressione apparentemente innocua in
realtà nasconde molte insidie.
Infatti in alcuni contesti e in alcune
situazioni potrebbe essere fraintesa
come ironica e provocatoria, infatti c'è
da dire che proprio perché si tratta di
un'espressione estremamente formale se
utilizzata in contesti informali ha più
che altro un senso ironico come per dire
"ho già tutte le mie cose da fare
figuriamoci se trovo il tempo anche per
quello che mi stai proponendo, per una
cosa del genere".
In ogni caso vi ricordo che se ci tenete
veramente a quella persona che vi ha
fatto la proposta o se ci tenete
veramente a fare quello che lei che ha
suggerito, anche se non potete in quel
momento, non usate semplicemente queste
frasi per dire di no
ma cercate anche di fare voi stessi una
proposta, per esempio potete suggerire un
altro momento,
un altro giorno o un'altra attività.
Sicuramente l'altra persona apprezzerà
il vostro tentativo di riprogrammare
l'evento e non si offenderà. Alle frasi che
abbiamo visto quindi potremmo aggiungere
qualcosa come "che ne pensi invece della
prossima settimana?"
"e se lo rimandassimo ad un periodo più
tranquillo come per esempio..?"  Bene, insomma,
sicuramente l'avrete capito in italiano
è veramente molto importante fare
attenzione, alle parole, alle forme, alle
espressioni che si utilizzano quando si
vuole rinunciare a qualcosa, quando si
vuole dire di no a qualcuno. Ma ultimo
consiglio di questo video,
cercate sempre di evitare la parolina no
che risulta veramente troppo diretta e
poco cortese. Vi è già capitato di dover
dire di no a un invito per qualcosa di
estremamente noioso o estremamente
lontano dai vostri gusti?
Fatemelo sapere nei commenti, sono super
curiosa. Io una volta ho detto di no a un
invito ad una festa che mi sembrava
molto molto lontana dal mio stile e
ho detto che ero impegnata e che avrei
dovuto passare tutta la serata a casa
con alcuni parenti ma poi sono andata al
centro commerciale e indovinate un po'
chi ho incontrato? La festeggiata, che nel
frattempo aveva rimandato la festa al
giorno dopo, ma a me non lo aveva detto e
così mi ha detto "stai facendo shopping? E
i tuoi parenti?"
Insomma se non volete fare qualcosa
utilizzate piuttosto le alternative
che vi ho dato ed evitate di entrare
troppo nei dettagli.
Se invece volete cercare dei modi più
originali, e non banali o scontati, per
dire a quella persona che tanto vi piace
quello che provate per lei allora non
perdetevi il video dedicato proprio a
questo argomento. Come sempre il link lo
trovate qui in alto nella card e giù
nella descrizione. Io vi aspetto
prestissimo qui su Youtube
ma vi aspetto anche su tutti i canali
social di LearnAmo su Facebook, su
Instagram, su Twitter e su TikTok.
Se invece volete degli altri argomenti
di grammatica, volete praticare un po' con
degli esercizi o cercate delle
informazioni sulla cultura italiana
non dimenticate di passare dal nostro
sito www.learnamo.com. Con questo è veramente
tutto, a presto!
Ciao! Mi sento molto dance anni '70.

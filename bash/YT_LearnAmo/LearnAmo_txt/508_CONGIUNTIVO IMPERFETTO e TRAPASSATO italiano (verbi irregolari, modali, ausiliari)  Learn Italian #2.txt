WEBVTT
Kind: captions
Language: it
Ciao a tutti!
Spero siate carichi, perché oggi continuiamo
a parlare di congiuntivo, uno dei più grandi
problemi per chi studia l'italiano.
Il congiuntivo è il modo verbale della soggettività,
quindi quello che ci consente di esprimere:
opinioni, dubbi, stati d'animo, desideri,
insomma tutto ciò che riguarda il nostro
mondo interiore.
Come saprete il congiuntivo consta di quattro
tempi: presente, passato, imperfetto, trapassato.
Nel nostro video precedente, sulla morfologia
del congiuntivo, ci siamo occupati di presente
e passato, oggi invece impariamo a formare
l'imperfetto congiuntivo ed il trapassato.
Ma procediamo con ordine, quindi partiamo
proprio dall'imperfetto dei nostri due ausiliari:
“essere”, “avere”.
Per quanto riguarda il verbo essere: che io
fossi, che tu fossi , che lui/ lei fosse, che
noi fossimo, che voi foste, che loro fossero.
“Pensavo che foste fratelli gemelli”. Avere:
che io avessi, che tu avessi, che lui/ lei
avesse, che noi avessimo, che voi aveste,
che loro avessero.
“Pensavo che tu avessi una casa a Milano”.
Piccola particolarità per riconoscere il
tempo imperfetto congiuntivo sono le due “s”,
nella maggior parte dei verbi all'imperfetto
congiuntivo troverete le due “s”.
Vediamo invece cosa succede con i verbi
che terminano in “-are”.
Questi verbi, all'imperfetto congiuntivo,
prendono queste desinenze, e quindi basterà
vedere questo esempio: il verbo “parlare”,
un verbo regolare.
Basta prendere la radice e aggiungere le nostre
desinenze, ad esempio: “non ero sicura che
parlassero giapponese”.
Però non dobbiamo dimenticarci dei nostri
verbi irregolari che, come vedete, sono: “fare”,
“stare” e “dare” che prendono delle
desinenze diverse, come vedete, di solito
c'è la “-a”, ma “fare”, “stare”
e “dare” prendono una “-e”, le desinenze
con la “-e”.
Quindi, fate molta attenzione!
In più “fare” cambia, come sempre, la
radice prendendo una “-c” per tutte
le persone: “non sapevo che faceste anche
i dolci!”.
Sicuramente vi ricorderete che manca un irregolare,
un verbo in “-are” che al presente congiuntivo
era irregolare e cioè “andare”.
Andare invece non fa eccezione al tempo imperfetto
congiuntivo.
Buono, no?
Per quanto riguarda invece i verbi in “-ere”,
queste qui sono le desinenze dell'imperfetto
congiuntivo, da aggiungere alla radice del
verbo come, per esempio, il verbo correre,
quindi molto semplice: “non so chi corresse
più veloce tra i partecipanti”.
Per quanto riguarda, invece, i verbi irregolari
in “-ere”, per fortuna, ci rimane soltanto
“bere” che prende, come sempre, una radice differente,
prenderà una “-v” prima delle desinenze:
“pensavo che non bevessero alcolici”.
Quindi, per fortuna, ragazzi, all'imperfetto
congiuntivo i verbi regolari diminuiscono.
E cosa succede ai verbi che terminano in “-ire?”
Saranno solo queste le desinenze dell'imperfetto
congiuntivo, sia per i verbi come “partire”
che per i verbi come “finire”.
Vi ricordate che al presente congiuntivo c'era
la distinzione?
Benissimo!
All'imperfetto non c'è più e quindi, come
vedete, “partire” e “finire” hanno,
praticamente, le stesse desinenze: “pensavo
che partiste dall'albergo soltanto nel pomeriggio”.
Però anche i verbi in “-ire” hanno qualche
verbo irregolare all'imperfetto congiuntivo,
come per esempio: “dire” che, come vedete,
cambia, come sempre, la radice prendendo una
“c” prima delle desinenze, desinenze
che prendono effettivamente una “e” e
non, come di solito succede, una “i”.
Per quanto riguarda, invece, i verbi modali
questi, per fortuna, all'imperfetto congiuntivo
sono piuttosto regolari, quindi, come sempre,
radice, che nel caso di potere sarà “pot-”,
di “volere” → “vol-”, di “dovere”
→ “dov-” e di “sapere” → “sap-”
con l'aggiunta delle desinenze dei verbi in
“-ere”, appunto : “non sapevo che volessero
cambiare casa”.
Per quanto riguarda, invece, la formazione
del trapassato congiuntivo, per fortuna, anche
se sembra un parolone, è molto semplice,
basterà utilizzare l'imperfetto congiuntivo
dell'ausiliare, e dunque “essere” o “avere”,
più (+) il participio passato del verbo.
Vediamo subito che cosa succede ai nostri
ausiliari, quindi “essere” e “avere”.
Ricordate sempre che “essere” prende “essere”
come ausiliare, mentre “avere” prende “avere”
e, quindi, molto semplice come vedete, imperfetto
congiuntivo dell'ausiliare e participio passato.
Anche qui stessa cosa soltanto non dimenticate
che, quando utilizzate l'ausiliare “essere”,
dovete accordare il participio passato al
genere e al numero del soggetto: “pensava
che fossimo stati noi a mandargli il messaggio”,
quindi "stati" perché “noi” è, appunto,
plurale, “pensava che tu avesi avuto fortuna
a trovare la strada giusta”.
Ecco qui invece degli esempi di due verbi
al trapassato congiuntivo: uno “andare”
con ausiliare “essere”, l'altro “fare”
con ausiliare “avere”, ed ecco qui un esempio:
“pensavamo che tu avessi fatto domanda
per entrare nell'arma”, quindi, in questo
caso, il participio non cambia perché l'ausiliare
è “avere”, invece, con ausiliare “essere”
dovremmo accordarlo.
E, a proposito del nostro amato-odiato congiuntivo,
non perdetevi tutti gli altri nostri video
su come formare il presente ed il passato
congiuntivo ma, soprattutto, quando usare
e quando non usare il congiuntivo e un'altra
cosa molto importante che prende il nome di
“consecutio temporum”, dove vi insegneremo
ad utilizzare i giusti tempi verbali dell'indicativo
e del congiuntivo, perché, a volte, si può
fare confusione.
Troverete tutti i link nella descrizione di
questo video!
Allora per oggi la nostra lezione finisce
qui, però, se volete la spiegazione scritta
e tutti gli esercizi su questo argomento,
andate sul nostro sito www.learnamo.com, troverete
il link diretto nella descrizione, inoltre
per qualsiasi dubbio o richieste per nuovi
video mandateci una mail a info@learnamo.com. Se il video vi è piaciuto lasciate un mi
piace e iscrivetevi al nostro canale youtube.
Inoltre, continuate a seguirci anche su Facebook,
Instagram e Twitter per tante novità!
And guys if you think your italian isn't so
good, you can even send us an email or a message
in English and Spanish or German or French,
we will answer in no time.
Cosa aspettate?
Ciao!

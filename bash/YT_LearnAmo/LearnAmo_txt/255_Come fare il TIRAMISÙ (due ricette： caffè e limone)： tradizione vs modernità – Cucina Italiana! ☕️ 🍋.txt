WEBVTT
Kind: captions
Language: it
Ciao a tutti e bentornati su LearnAmo!
Oggi ritorna la rubrica In cucina con Graziana, e oggi ho deciso di preparare insieme a voi
veramente uno dei più grandi classici della cucina italiana
la cui parola pensate si trova in 23 lingue, ed è la quinta parola della cucina italiana
più conosciuta al mondo. La prima per i dolci.
Volete sapere di che cosa sto parlando?
Del Tiramisù!
Ma nonostante io sia una grandissima fan e sostenitrice delle tradizioni, allo stesso tempo mi piace
cambiare, variare e modernizzare qualche volta le ricette.
Per questo, in questo video vi offrirò non una, ma ben due ricette di tiramisù:
una è quella classica, tradizionale, che tutti noi conosciamo,
che gentilmente mi è stata offerta da mia madre,
e l'altra invece è una ricetta del tutto moderna e innovativa,
Che ho trovato su internet e ho un po'... modificato,
secondo i miei gusti personali.
Ma prima della sfida
tradizione vs modernità, mia madre vs. me, come sempre devo mettervi alla prova per vedere
quanto ne sapete del tiramisù.
Per esempio: perché si chiama proprio tiramisù?
A) perché si diceva aiutasse a combattere la depressione?
B) perché si diceva fosse un afrodisiaco?
C) o perché si diceva aiutasse a combattere la stanchezza?
Ebbene la risposta corretta è la B! Si pensava fosse un afrodisiaco
Da dove viene il tiramisù?
A) Dalla Toscana? B) Dal Friuli-Venezia-Giulia? o C) non si sa?
Ebbene la risposta corretta è la C, perché veramente c'è una grande confusione a proposito delle origini del tiramisù
Ma sono soprattutto due le regioni italiane che più si contendono la paternità del tiramisù:
il Friuli-Venezia-Giulia e il Veneto.
Secondo alcuni, infatti, il tiramisù è stato inventato negli anni '60 da un pasticcere di Treviso,
mentre secondo altri è stato creato nella cucina di un albergo a Tolmezzo, in provincia di Udine.
Chi ha ragione? Non si sa!
ma una cosa è certa: tu, che ha inventato il tiramisù...
Grazie!
Sapevate che esiste anche il Tiramisù Day? In che giorno si festeggia?
A) 21 marzo? B) 3 settembre? o C) 12 dicembre?
La risposta corretta è la A, quindi mi raccomando il prossimo 21 marzo
tutti a preparare o a mangiare il tiramisù!
Ma fatte tutte queste premesse necessarie,
non ci resta che andare direttamente in cucina! E che la sfida... abbia inizio!
Cominciamo subito con la novità: il tiramisù al limone.
Gli ingredienti per preparare questo delizioso e fresco tiramisù per 4 persone sono:
150 g di savoiardi
250 grammi di mascarpone
2 uova piccole, 1 o 2 limoni a seconda dei gusti
90 grammi di zucchero, 50 millilitri di limoncello
150 millilitri di acqua.
Ovviamente le quantità per la bagna, e cioè quelle di acqua e limoncello,
possono variare: se avete bisogno di aggiungerne di più mentre state bagnando i savoiardi, beh... fatelo!
Rompete le uova e separate i tuorli dagli albumi
in due ciotole diverse. Magari un po più velocemente di come lo faccio io!
Fatto questo, aggiungete 60 grammi dei 90 totali di zucchero
all'interno della ciotola con i tuorli, e mescolate.
Fatto questo, potete procedere a montare a neve gli albumi.
E ci vorrà un bel po' di forza ed energia!
Fatto anche questo potete grattugiare la buccia di uno o due limoni,
a seconda di quanto intenso volete il sapore del limone nel vostro tiramisù.
Tranquilli, i vostri occhi non vi stanno tradendo! Siamo noi che abbiamo invertito i nostri posti.
Una volta montati bene anche gli albumi, potete procedere a tagliare i limoni,
e spremerli per poi versare il loro succo
direttamente nella ciotola dove precedentemente avete unito i tuorli e lo zucchero.
Quindi mescolate, mescolate per bene...
Aggiungete poi il mascarpone nella ciotola con i tuorli, lo zucchero e il succo di limone.
Quindi, mescolate ancora per bene fino a quando tutto diventerà piuttosto omogeneo
e aggiungeteci poi la buccia di limone.
Mescolate, mescolate...
Graziana: Sono belle le novità, no?
Teresa: Certo!
Graziana: Vincerò io!
Teresa: Sicura?
E poi, sempre nella stessa ciotola, andate ad inserire gli albumi montati a neve.
Quindi mescolate, ma questa volta molto piano facendo attenzione a far mantenere quella
"spumosità" tipica degli albumi.
Una volta che il vostro composto sarà diventato piuttosto omogeneo,
potete metterlo direttamente in frigo. E intanto preparate la bagna per i savoiardi
mettendo in una ciotola l'acqua,
il limoncello
e lo zucchero avanzante, circa 30 grammi.
Mescolate bene con un cucchiaio fino a quando tutto lo zucchero si sarà perfettamente sciolto.
Quindi, prendete la pirofila in cui avete deciso di preparare il vostro tiramisù.
Teresa: Buoni?
Graziana: Vuoi uno?
Teresa: Devi bagnare con le mani
Graziana: Sì, lo so
E dopo aver fatto una pausa con un savoiardo, potete prendere il prossimo savoiardo,
immergerlo nella ciotola della bagna e andarlo a disporre sul fondo della vostra pirofila.
Fate questo con tutti i savoiardi necessari,
fino a quando avrete riempito tutto il fondo della vostra pirofila,
andando quindi a formare il vostro primo strato del tiramisù.
Una volta che il primo strato di savoiardi sarà pronto, potete prendere il vostro composto,
la vostra crema, che si trova in frigorifero, e andare a disporla sullo strato di savoiardi.
Fatto questo, potete procedere con il secondo strato.
Stessa cosa: bagnate un savoiardo alla volta e andatelo a disporre sulla crema.
Quando anche il secondo strato sarà completato, potete terminare mettendo tutta la crema avanzata
sopra il secondo strato di savoiardi.
Se la vostra pirofila è un po più piccola, probabilmente avrete bisogno di realizzare tre strati.
Fatto questo, potete decorare come più vi piace!
Io ho deciso di tagliare la scorza di un limone
e piegarla in modo tale da realizzare una piccola rosa, però insomma potete scegliere quello che preferite.
Potete per esempio cospargere tutta la superficie con dell'altra scorza di limone grattugiata.
Per quanto riguarda invece gli ingredienti del tiramisù tradizionale per 4 persone,
sono necessari: 150 g di savoiardi,
250 grammi di mascarpone,
2 uova piccole, 50 g di zucchero
150 millilitri di caffè della moka, cacao amaro in polvere quanto basta.
Anche qui, la quantità di caffè è più o meno approssimativa: se poi vi accorgete che avete bisogno di più caffè,
beh... aggiungetelo!
Il procedimento è più o meno lo stesso: rompete le uova e separate i tuorli dagli albumi
Quindi aggiungete metà dello zucchero nei tuorli, e andate a mescolare.
Cominciate poi a montare a neve gli albumi,
e aggiungeteci l'altra metà di zucchero.
Continuate a montare, montare, montare, montare...
Una volta che i vostri albumi saranno ben montati,
potete andare a prendere il mascarpone e aggiungerlo nella ciotola con i tuorli.
Fatto questo mescolate per bene perché, come ricorderete sicuramente, il composto deve essere piuttosto omogeneo.
Aggiungete quindi gli albumi ben montati e ben spumosi,
e mescolate per bene.
Fatto questo potete poi mettere il composto nel frigo e andare a preparare la bagna:
in questo caso sarà solo necessario il caffè della moka.
Quindi procedete bagnando un savoiardo alla volta nel caffè
e andate a disporre ciascun savoiardo sul fondo della pirofila per formare il primo strato.
Fatto questo, aggiungeteci la crema al mascarpone, e proseguite con il secondo strato.
Come vedete qui abbiamo avuto bisogno di fare ben tre strati, quindi, terminato anche il secondo strato,
aggiungete la crema al mascarpone e procedete con il terzo strato, se è necessario.
Una volta terminato anche il terzo strato,
completate con la crema al mascarpone,
rendendola ovviamente piuttosto uniforme in superficie.
Finito anche questo strato non vi resta che decorare il vostro tiramisù. Come si fa? Beh,
tradizione vuole che si debba cospargere la superficie del tiramisù con dell'ottimo cacao amaro in polvere. Mmmh!
La quantità? Beh, a sentimento.
Teresa: E questo è quello tradizionale!
E alla fine.. ta-da! Il risultato dovrebbe essere qualcosa del genere:
tiramisù al limone, tiramisù tradizionale...
Quale pensate che sia il più buono?
Allora, lo abbiamo impiattato... Va beh, dobbiamo un po' perfezionare le nostre capacità di impiattare...
Proviamo!
Graziana: Quale hai mangiato prima? 
Teresa: Limone... la novità!
Teresa: Non è male! 
Graziana: Buono, dà molto di limone! Cioè, ti deve piacere il limone...
Ora assaggio un po'... di quello al caffè...
Teresa: A chi piace il limone, è buonissimo!
Graziana: E l'altro deve piacere a chi piace il caffè! 
Teresa: Giusto!
Graziana: Però se qualcuno non ama il caffè... 
Teresa: L'alternativa, chi non può mangiare il caffè...
fa quella al limone.
Graziana: Ma se dovessi scegliere uno da mangiare...
... per il resto della tua vita?
Teresa: A me piace il caffè, per cui mangio quella al caffè!
Graziana: Probabilmente anche a me piace un po' di più quello al caffè, perché mi piace molto il caffè.
Teresa: Ecco.
Graziana: Però quello al limone è più fresco, secondo me è più indicato per l'estate. 
Teresa: Per l'estate, sì. Più leggero e più fresco.
Teresa: Quello al caffè è un po più pesante. D'estate sì.
Sì, quello al limone è molto buono. Voto da 1 a 10 a uno e all'altro?
Allora diamo... un 8 al limone, e un 10 al caffè.
Graziana: Oooooh! Modesta proprio! 
Teresa: Eh sì, perché l'ho fatto io!
Graziana: Buoni
Teresa: Sono buoni tutti e due
Bene! Con questo si conclude il video di oggi!
Fatemi sapere nei commenti quale delle due versioni avete preferito e quale volete realizzare,
e mi raccomando, se le realizzate fate delle fotografie al risultato finale,
condividetele con noi per email, ma soprattutto sui social!
E, perché no, se fate una storia o un post non dimenticate di taggare LearnAmo così noi le ricondivideremo!
Se invece, dopo tutti questi zuccheri, siete pronti per studiare un po', allora non dimenticate di passare da
dove ci sono tutte le lezioni di grammatica con gli esercizi, ma anche molte altre curiosità a proposito della cultura italiana.
Io vi saluto, ma ci vediamo prestissimo qui su YouTube con un altro video,
e, perché no, anche un altro video di In cucina con Graziana!
Fatemi sapere nei commenti se volete qualche ricetta in particolare.
A presto!
Graziana: Com'è?
Papà: Quella al caffè è più buona
Graziana: Davvero?
Papà: Perché quello è un po' agro...
Papà: ...per i miei gusti... 
Teresa: è il limone, ma tu assaggia prima quello...
Graziana: ha assaggiato!
Papà: io preferisco quello al caffè
Teresa: perché è più dolce
Teresa: Perché è più dolce?

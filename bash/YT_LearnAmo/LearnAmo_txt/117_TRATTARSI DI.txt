WEBVTT
Kind: captions
Language: it
Ciao a tutti
e bentornati su LearnAmo! 
"Si tratta di". 
Quante volte lo hai letto
o lo hai sentito dire dagli italiani? 
Tante, ne sono certa.
Quante volte hai provato a utilizzarlo
mentre parlavi?
Parecchie.
Quante volte ti hanno detto
che lo hai usato male?
Bene in questo video cercheremo
di capire insieme
cosa significa questo verbo,
come si usa e quali sono gli errori
più frequenti commessi dagli stranieri
che provano a utilizzarlo.
Restate là.
Prima di tutto dobbiamo vedere
cosa significa questo verbo.
Perché il suo significato
non ha niente a che fare
con quello del verbo "trattare".
"Trattarsi"
significa:
consistere in qualcosa,
essere la questione,
l'oggetto di qualcosa.
Essere la vera natura di un fatto.
È sempre accompagnato dalla preposizione "di"
seguita da un sostantivo o un pronome.
Vediamo un esempio.
"Ho ricevuto un pacco."
"Di che cosa si tratta?"
Cioè: "In che cosa consiste il pacco?"
Questa è la domanda che bisogna rivolgere
al proprio interlocutore
quando vogliamo chiedergli la natura di qualcosa.
"Si tratta della mia nuova crema per la pelle"
Cioè: "L'oggetto del pacco
è la mia nuova crema per la pelle".
Essendo una forma
molto utilizzata dagli italiani
sia nello scritto, sia nel parlato,
anche gli stranieri tentano di utilizzarla
ma spesso non lo fanno
nel modo più appropriato.
Quali sono gli errori più comuni?
Vediamoli!
Sento molto spesso nelle mie lezioni
frasi del tipo:
"Questo film si tratta di un uomo che…"
oppure: "Questo libro si tratta di guerra".
Queste frasi sono completamente sbagliate.
Perché?
Perché il verbo "trattarsi di"
è un verbo impersonale.
Di conseguenza, come tutti gli altri verbi impersonali
si coniuga solo alla terza persona singolare.
Senza un soggetto.
Altri esempi di verbi impersonali
sono: piovere, nevicare, bisognare…
Ecco perché frasi come: "il cielo piove"
o: "la macchina bisogna la benzina"
sono sbagliate, dunque se io dico:
"Questo film si tratta di", di fatto,
sto assegnando un soggetto al verbo
ma ciò non è possibile.
"Trattarsi di" si usa da solo, all'inizio della frase,
ed è seguito dall'oggetto
di cui si vuole sottolineare l'esistenza.
Vediamo qualche esempio per chiarire.
"Ieri ti hanno vista a un evento a Parigi!"
"Si tratta di un equivoco.
Non ho mai lasciato la mia casa ieri."
Cioè: quello che si dice è sbagliato.
"Che succede? Sembri preoccupata…"
"Si tratta del mio lavoro.
Temo che mi licenzieranno."
Cioè: l'oggetto della mia preoccupazione è il mio lavoro.
"Vedo che stai guardando qualcosa in TV."
"Di che si tratta?"
"Si tratta di un documentario
sulla vita di Pablo Escobar."
Cioè: quello che sto guardando
consiste in un documentario.
Chiarito questo
apro una piccola parentesi.
Nella frase, per esempio:
"Questo libro si tratta di guerra."
Si commette anche un altro errore,
quello di pensare che il verbo
"trattarsi di"
introduca
l'argomento del libro.
No!
"Trattarsi di" esprime la propria essenza,
esistenza, la natura di un oggetto,
ma non l'argomento.
Se voi mi chiedeste:
"Cosa hai in mano?"
Io vi risponderei:
"Si tratta di un libro."
Perché è la natura dell'oggetto che io ho in mano,
la sua essenza.
Ma se io volessi dirvi
l'argomento del libro che ho in mano,
non potrei utilizzare il verbo "trattarsi di".
Piuttosto, dovrei dire cose come:
"Questo libro parla di guerra" o anche
"Questo libro tratta la guerra" o ancora...
"Questo libro affronta il tema della guerra."
Ma mai: "questo libro si tratta di guerra".
No.
Il secondo errore frequente
è quello di utilizzare il verbo "trattarsi di"
con il verbo "essere".
Come se fosse un aggettivo.
No, questo non è mai possibile
Ciò che si può fare, invece,
è utilizzare il verbo "trattarsi di" all'occorrenza,
con i verbi modali "dovere" e "potere"
per esprimere ipotesi e opinioni personali
sull'essenza di qualcosa.
Per esempio: "Ho ricevuto una lettera. Cosa sarà?"
"Deve trattarsi della multa che hai preso
la scorsa settimana."
Cioè: "Molto probabilmente è la multa."
"Ho del rossore proprio qui sul braccio…"
"Potrebbe trattarsi di un'allergia al tessuto della maglia."
Cioè: "Forse è un'allergia".
E da qui c'è un altro dubbio che sorge spontaneo:
ma allora il verbo "trattarsi di"
è un sinonimo del verbo "essere"?
In generale, sì. "Deve trattarsi della multa"
è come dire "deve essere la multa"
"Potrebbe trattarsi di un'allergia"
è come dire "potrebbe essere un'allergia".
Usare "trattarsi di", però,
dà maggiore enfasi all'oggetto,
cioè l'attenzione è tutta concentrata
sull'oggetto e sulla sua natura.
Un altro errore molto frequente
è quello di utilizzare
"si tratta di"
coniugato alla terza persona singolare
quando è seguito da un oggetto singolare
e usare "si trattano di"
coniugato alla terza persona plurale
quando è seguito da un oggetto plurale.
Ma anche questo
è sbagliato.
E la ragione è, ancora una volta,
il fatto che
"trattarsi di" è un verbo impersonale
quindi non ha un soggetto
e di conseguenza non deve essere concordato.
Mai. Non importa il numero
dell'oggetto che lo segue.
"Trattarsi di" deve sempre essere coniugato
alla terza persona singolare.
Per esempio: "Chi ti manda tanti messaggi?"
"Si tratta di mia madre vuole sapere se ho mangiato."
Oppure: "si tratta dei miei amici,
vogliono invitarmi a una festa stasera."
Certo anche se il verbo "trattarsi di"
è un verbo impersonale
può comunque essere coniugato
in tutti i tempi e tutti i modi.
Tra poco vediamo una serie di esempi
per capire meglio,
ma prima bisogna chiarire
che il verbo "trattarsi di"
nei tempi composti
richiede l'ausiliare "essere" e non "avere"
Detto questo ecco una carrellata di esempi per voi.
"Ho saputo che hai fatto un incidente!
Come stai?"
"Bene, bene, niente di grave per fortuna!
Si è trattato solo di un piccolo tamponamento."
Passato prossimo:
"Si è trattato di".
"Quando il capo mi ha convocato in ufficio,
pensavo che mi avrebbe licenziato.
Invece no!
Si trattava della nuova cliente,
che aveva voglia di conoscermi."
Imperfetto: "si trattava di".
"Ma davvero Luca ha aggredito quell'uomo?"
"Sinceramente penso si sia trattato di un malinteso.
Luca non farebbe male a una mosca!"
Passato congiuntivo: "si sia trattato di".
"Hanno arrestato un sospettato
per l'omicidio di ieri sera.
Si tratterebbe del giardiniere della casa della vittima."
Condizionale presente: "si tratterebbe di"
"Ho appena ricevuto una chiamata
da un lontano cugino che non sento quasi mai.
Si tratterà dell'invito al suo matrimonio.
Futuro semplice: "si tratterà di".
Pensate che sia finita qua,
non è vero?
Ebbene, c'è ancora un'altra cosa da aggiungere.
Finora abbiamo visto l'uso
e il significato di "trattarsi di"
quando questo è seguito
da un sostantivo o da un pronome.
Però, "trattarsi di" può anche essere seguito
da un verbo all'infinito
e in questo caso
assume il significato di: "bisogna", "si deve",
"è necessario".
Con questo significato, però,
è un po meno frequente.
In ogni caso, ecco per voi degli esempi.
"Questo questionario è molto facile da compilare.
Si tratta solo di rispondere sì o no."
Cioè, si deve solo rispondere sì o no.
"Lucia mi ha chiesto di farle da testimone alle sue nozze.
Si tratterà solo di mettere una firma e fare un discorso."
Cioè, sarà necessario solo
mettere una firma e fare un discorso.
"Quando io e le mie amiche eravamo piccole,
giocavamo a fare le modelle:
in pratica, si trattava di sfilare
nel corridoio indossando i vestiti
e le scarpe delle nostre mamme."
Cioè: bisognava semplicemente sfilare nel corridoio ecc…
Bene io spero che finalmente
questo verbo sia più chiaro per voi,
perché spero veramente che voi possiate utilizzarlo
sempre quando parlate con un italiano
o se dovete sostenere un esame
o perché no anche quando scrivete.
Mi raccomando, veramente rende il vostro italiano
molto più naturale e autentico.
Ma un altro verbo che veramente rende
il vostro italiano più naturale e più autentico
ma che molti stranieri sbagliano
è "valere la pena".
A proposito di questo verbo ho realizzato anche
un video sui cinque errori più frequenti
commessi dagli stranieri e lo potete trovare,
come sempre, qui in alto nella card
o giù nella descrizione.
Se poi vi accorgete che ci sono degli altri verbi
che vi creano molta confusione
e che fate fatica a utilizzare in italiano,
come questo, per esempio, come "trattarsi di",
scrivetemeli nei commenti
così io posso realizzare tutta una serie di video
dedicati proprio agli errori più frequenti
commessi dagli stranieri
quando provano a utilizzare questi verbi un po' particolari.
In ogni caso, se invece cercate
un qualsiasi altro argomento di grammatica
o di cultura italiana,
potete trovarlo sul nostro sito
learnamo.com
E se ogni giorno volete una piccola pillola di italiano
non dimenticate di seguire LearnAmo
anche su Instagram,
su Facebook, su Twitter, su Pinterest,
su TikTok e su Telegram per tutti, tutti questi contenuti.
Altrimenti, io vi aspetto prestissimo 
in un nuovo video. 
Ciao ciao! 

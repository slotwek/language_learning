WEBVTT
Kind: captions
Language: it
"Solo il cambiamento è eterno, perpetuo, immortale." - Arthur Schopenhauer
Hai ragione maestro, però...
permettimi di contraddirti!
Il cambiamento non è così
eterno e immortale perché in italiano c'è qualcosa che non cambia:
un gruppo di sostantivi e aggettivi
che non cambiano mai! Mai! Mai! Per nessuna ragione al mondo!
Ciao a tutti e bentornati su LearnAmo!
Oggi ho scelto un inizio un po' filosofico e mi sono permessa di citare addirittura il grande
Schopenhauer per introdurre l'argomento di questo video, che è veramente molto importante!
Come avrete avuto modo di intuire, nel video di oggi, ci occuperemo di tutti quei sostantivi e quegli aggettivi
italiani che rimangono invariabili, che non cambiano mai e che mantengono la stessa
forma sia al singolare che al plurale! Ho deciso di trattare questo argomento
perché ho notato che, molto spesso, anche gli studenti più avanzati parlano di: "cittè",
"cinemi" e viste "mozzafiate"!
Hai notato qualcosa che non va? Dubbi?
Nessun problema!
Cercherò di risolvere tutti i vostri dubbi e tutte le vostre domande, tra pochissimo! [sigla]
Per rendere la spiegazione più semplice e chiara, ho deciso di raggruppare tutti i sostantivi e gli aggettivi invariabili in
categorie.
Ma cominciamo subito con i SOSTANTIVI INVARIABILI. Quali sono?
1) I sostantivi che terminano con una vocale accentata
Se un sostantivo finisce con una vocale, e su quella vocale c'è un accento,
allora rimarrà invariato al plurale.
Per questo diremo:
"la città - le città"
"il babà - i babà"
"la tribù - le tribù"
"il caffè - i caffè"
"il bebè - i bebè"
"il martedì - i martedì"
"la virtù - le virtù"
"il falò - i falò" e così via.
In questa categoria
ovviamente rientrano anche i "sostantivi monosillabici", cioè quelli costituiti da una sola sillaba perché, ovviamente,
l'accento non può cadere su un'altra sillaba, visto che non ce ne sono.
Tuttavia, in questo caso, non sempre vedrete un accento
grafico sulla vocale, ma vi assicuro che c'è!
Per questo diremo:
"il re - i re"
"la gru - le gru"
"il tè - tè"
"il gol - i gol"
"lo sci - gli sci" e così via.
2) Alcuni sostantivi MASCHILI che terminano in "-a", però ovviamente non tutti perché, per esempio, diremo:
"il tema - i temi"
"il problema - i problemi", però soltanto qualcuno.
Purtroppo, non c'è una regola per distinguere quali cambiano e quali invece restano
invariati, quindi vanno imparati memoria.
Ecco qui una lista degli INVARIABILI più comuni:
"il lama - i lama"
"il gorilla - i gorilla"
"il cobra - i cobra"
"il boia - i boia"
"il sosia - i sosia"
"il vaglia - i vaglia"
3) I sostantivi ACCORCIATI, che quindi derivano da sostantivi più lunghi
In questo caso, il plurale cambia solo se prendiamo in considerazione il sostantivo
intero, ma NON quello accorciato. Quindi diremo:
"l'auto - le auto" ma
"l'automobile - le automobili"
"la bici - le bici" ma
"la bicicletta - le biciclette"
"la foto - le foto" ma "la fotografia - le fotografie"
"il cinema - i cinema" ma "il cinematografo - i cinematografi"
"la moto - le moto" ma "la motocicletta - le motociclette"
4) I sostantivi femminili che terminano in "-ie"
"la barbarie - le barbarie"
"la serie - le serie"
"la specie - le specie"
5) I sostantivi che al singolare terminano in "- i"
"l'analisi - le analisi"
"l'ipotesi - le ipotesi"
"la nevrosi - le nevrosi"
"il brindisi - i brindisi"
"la crisi - le crisi"
6) I sostantivi COMPOSTI da due verbi o da un verbo e un sostantivo
come, per esempio:
"lo scioglilingua - gli scioglilingua"
"il posacenere - i posacenere"
"l'asciugacapelli" - gli asciuga capelli"
"il viavai - i viavai"
"il caricabatterie - i caricabatterie"
"il passamontagna - i passamontagna"
"il va e vieni - i va e vieni"
"l'asciugamani - gli asciugamani"
"il cacciavite - i cacciavite"
"il montacarichi - i montacarichi"
"il saliscendi - i saliscendi"
"l'apribottiglie - gli apribottiglie"
"il passaparola - i passaparola"
7) I PRESTITI, ossia quelle parole straniere che
abbiamo importato in italiano e che usiamo così come sono, senza
italianizzarle. Per esempio:
"lo sport - gli sport"
"il film - i film"
"la mousse - le mousse"
"lo chalet - gli chalet"
"la performance - le performance"
"il würstel - i würstel"
"il toreador - i toreador"
"la paella - le paella"
"il kimono - i kimono"
INVARIABILI. Quali sono?
1) Gli aggettivi di alcuni colori: blu, rosa viola, lilla, indaco, amaranto
Per esempio: "delle scarpe BLU", "dei vestiti INDACO", "delle decorazioni LILLA"
2) Gli aggettivi COMPOSTI da un verbo e un sostantivo come, per esempio:
"mozzafiato"
"Capri ha delle viste MOZZAFIATO"
"rompipalle"
"I miei fratelli sono due ROMPIPALLE e mi prendono sempre in giro"
"attaccabrighe"
"Laura è una vera ATTACCABRIGHE e per questo litiga sempre con tutti"
"ficcanaso"
"I miei amici non sono per niente FICCANASO e rispettano la mia privacy"
3) Gli aggettivi COMPOSTI da "anti-" + un sostantivo come, per esempio:
"antifurto"
"I dispositivi ANTIFURTO delle nostre tre auto di famiglia sono molto sicuri!"
"antinebbia"
"Si sono rotti i fari ANTINEBBIA della mia auto: domani la porto dal meccanico"
"anticellulite"
"Ha provato moltissimi prodotti ANTICELLULITE, ma con scarsi risultati..."
"antigraffio"
"Le superfici di questa cucina sono tutte ANTIGRAFFIO"
4) Gli aggettivi PARI/ DISPARI/ IMPARI
Per esempio: "Una lotta IMPARI"
"Due squadre DISPARI"
"Un numero PARI"
5) Le sequenze formate da aggettivi di colore + sostantivo che specifica il colore come, per esempio:
"verde bottiglia"
"I pantaloni VERDE BOTTIGLIA"
"grigio topo"
"Le scarpe GRIGIO TOPO"
"grigio perla"
"Le pareti GRIGIO PERLA"
"rosso ciliegia"
"Il maglione ROSSO CILIEGIA"
6) Gli aggettivi di origine straniera come, per esempio:
"snob"
"Due ragazze SNOB"
"bordeaux"
"Delle magliette BORDEAUX"
"kitsch"
"Una casa KITSCH"
"chic"
"Una signora CHIC"
7) GLI AGGETTIVI COMPOSTI (che in origine erano locuzioni avverbiali) in cui il secondo elemento è
"-bene", "-modo", "-poco"
come, per esempio: PERBENE (delle persone perbene)
AMMODO (una ragazza a modo)
DABBENE (una famiglia dabbene)
Infine, abbiamo due aggettivi che non rientrano in nessuna categoria e che, per questo, dovrete imparare a memoria:
8) "arrosto" come, per esempio: "La carne ARROSTO" e
"avvenire" con il significato di futuro come, per esempio: "Gli anni AVVENIRE"
Bene, adesso vi lancio una sfida: scrivetemi un commento che contenga almeno uno di questi
sostantivi e aggettivi invariabili.
Vediamo chi riesce ad inserirne di più!
Invece, se volete stupirvi ancora un altro po', allora non perdetevi il video
dedicato alle espressioni colloquiali con la parolina CI che gli italiani usano praticamente ogni giorno!
Come sempre, trovate il link qui in alto nella card e giù nella descrizione.
Invece, per tutte le nostre lezioni di lingua e cultura italiana, non dimenticate di visitare il nostro sito
www.learnamo.com, mentre per tutti gli altri contenuti extra, potete seguire LearnAmo anche su Instagram, su Facebook e su Twitter.
Vi basterà cercare LearnAmo e cliccare direttamente sui link che sono in descrizione!
Io vi saluto, ma vi aspetto prestissimo con un nuovo video!

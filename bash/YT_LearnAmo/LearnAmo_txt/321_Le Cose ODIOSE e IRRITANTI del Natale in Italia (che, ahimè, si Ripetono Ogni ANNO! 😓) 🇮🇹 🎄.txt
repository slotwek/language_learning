WEBVTT
Kind: captions
Language: it
Ciao a tutti e
bentornati su LearnAmo! Natale è ormai arrivato, possiamo dirlo.
Quindi, questa mattina ci siamo alzati e abbiamo pensato di realizzare un bellissimo video natalizio, per voi!
Ma non sapevamo quale tema trattare, per evitare di essere
banali e ripetitivi!
Quindi abbiamo pensato e ripensato...
ma alla fine ci è venuta una fantastica idea!
In questo video molto divertente, parleremo delle cose che fanno arrabbiare gli
Italiani durante le feste Natalizie...
ma che puntualmente si ripetono ogni anno!
Chissà se vale lo stesso anche per voi!
Ok, partiremo dalla cosa meno irritante, fino ad arrivare a quella più fastidiosa!
"Sottovalutare panettone, pandoro e torrone".
Nell'immaginario collettivo:
panettone, pandoro e torrone non li vuole mai nessuno! Tutti dicono: "se ci sono
li assaggio, sennò non fa niente!", facendo finta che non siano poi così
fondamentali. Ma la verità è che, a prescindere dai gusti personali, non è Natale in Italia senza questi tre
dolci! Tuttavia, c'è sempre uno zio di turno che deve fare un po' il tirchio e, invece di
comprare: panettoni, pandori e torroni di qualità, come quelli che vendono molte pasticcerie, quelli artigianali
compra, invece, le versioni più... diciamo di dubbia qualità,
quelle: in stock, di ridotte dimensioni
o addirittura non li compra affatto, ma usa a quelli conservati l'anno precedente in mansarda,
perché avanzati. Che nervi!
Inoltre, tra le cose fastidiose di Natale, legate a questi tre dolci, non si può dimenticare:
il cugino muscoloso che, per mostrare tutta la sua forza erculea,
agita la busta del pandoro per distribuire lo zucchero a velo,
così forte, al punto da romperla, provocando una nevicata sul pavimento della zia, che neanche sulle Alpi si vedrebbe!
Poi c'è il nonno, che rompe la dentiera con la nocciola del torrone e comincia imprecare e
bestemmiare! La cugina laureata in giurisprudenza, che cerca di fare da mediatrice in una
continua lotta, tra chi il panettone lo vuole: senza uvetta, chi senza canditi, chi senza
cioccolato, senza grassi senza OGM, senza
conservanti... e chi più ne ha più ne metta!
Quanto è difficile mettere d'accordo un'intera famiglia italiana! Che poi, in fondo... sono solo 40 persone!
"Tradizionalisti VS
progressisti".
Natale è sempre Natale e porta con sé una serie di tradizioni, tramandate di generazione in generazione,
soprattutto in ambito culinario!
Eppure, c'è sempre
qualcuno che si lamenta del cibo: del fatto che sia sempre il solito,
monotono e non cambi mai, non si aggiorni!
Quindi, puntualmente, ogni Natale, ci sediamo a tavola ed ecco che c'è sempre
qualcuno che inizia a criticare la mamma o la nonna, per essere poco innovative! E già questo è abbastanza
irritante!
Ma non è finita qua: perché, per qualche assurda ragione, ecco che, un anno, il menù, in qualche modo,
cambia, e....
apriti cielo!
Tragedia, oltraggio!
"Non ci sono più le tradizioni!",
gridano coloro i quali, per anni, avevano chiesto un cambiamento!
"Aspetto un anno intero per mangiare le lasagne della nonna, come sarebbe che quest'anno non le ha fatte?",
si lamenta la cuginetta, che sempre aveva criticato la
tradizionale lasagna Natalizia, perché faceva ingrassare. "Ma cos'è questo piatto esotico?
E il buon vecchio arrosto, dove è finito?",
ecc. ecc.
Insomma, a Natale c'è sempre qualcuno che non è mai contento del menù!
"Mangia, tanto è Natale!"
Ora, a parte il dibattito "menù innovativo" o "menù tradizionale", di cui vi abbiamo appena parlato,
bisogna ammettere che nella maggior parte delle case italiane,
soprattutto a Natale, si mangia bene... molto, molto bene!
Il problema è che: alla mamma o alla nonna non importa, assolutamente,
nulla che tu sia a dieta... devi mangiare!
E assaggiare quei piatti, per i quali hanno dovuto cucinare per quattro o cinque ore,
chiaro?!
Nessuna pietà per il sudore gettato in palestra! Perché? Perché tanto è Natale!
E quindi, ecco un classico dialogo, odioso e
inevitabile a Natale.
"Mangia, è un dolce che ho visto in televisione, è buono! No grazie, non lo desidero. Mangia, è Natale!
Ma non lo voglio, sono sazio! È Natale!
Sono pieno, nonna! È Natale!
Nonna, non mi va, davvero! È Natale! Nonna, io ti odio,  nonna!"
"Interrompere la cena per il parente vestito da Babbo Natale".
Spesso, a Natale, è molto difficile restare seduti a tavola e mangiare in pace, per via del
continuo ronzio di chiacchiere della zia e della cognata,
dei suoceri e cuginetti e così via.
Come se non bastasse, quando il tuo orecchio si è ormai abituato a quel continuo chiacchiericcio,
e tu stai per gustare quella deliziosa
parmigiana...
ecco che arriva qualcosa di
ancora più odioso! Il suono di una terribile
risata e di
fastidiose campanelline metalliche! È il momento di interrompere quella deliziosa
e saporita cena fumante,
per l'arrivo del... solito parente che si è vestito da Babbo Natale.
Ma la cosa più odiosa è che, dopo aver finto sorpresa, stupore e
divertimento per la scenetta,
torni alla tua parmigiana e...
niente, è diventata fredda e ha perso tutto il suo caldo e delizioso sapore.
"Restare intrappolati tra i soliti due
odiosi parenti". Tutti abbiamo quei parenti che proprio non tolleriamo: quella zia che non si è mai
sposata e non smette mai di chiederti come vanno gli studi o, magari, quel cugino
antipatico che fa affari loschi, di cui nessuno sa nulla o, a volte,
può essere quella cugina che si veste sempre, manco fossimo al gran galà della Casa Bianca!
Per qualche assurda ragione
metafisica, si finisce, ogni anno, ogni Natale, intrappolati tra quei due parenti che proprio non digeriamo!
Ma non è questo il peggio!
Eh no! Dovete sapere che le tavolate Italiane, a Natale, sono piuttosto lunghe,
talmente lunghe, che la parte finale finisce quasi sempre in un'altra stanza, al buio, e con le sedie in legno
apri e chiudi.
Spesso capita di finire, non solo tra i due odiosi parenti, ma anche nella parte finale della tavolata:
il lato sfigato, per intenderci: dove il cibo arriva freddo o, a volte,
nemmeno arriva! "Gli inconvenienti della  tombola". La tombola natalizia
può diventare,
disgraziatamente, uno dei momenti più irritanti del Natale!
Arriva sempre dopo il cenone-
abbuffata, quando si è tutti un po' brilli e si tenta di divertirsi un po', magari anche guadagnando qualche soldino.
Purtroppo, c'è sempre
qualcuno lì pronto a farti innervosire come, per esempio:
la cugina fortunata che vince sempre tutto: ambo, terno, quaterna, cinquina,
e pure la tombola, di fila, ogni santa volta, tanto che alla fine dovete mandarla via a giocare da qualche altra parte,
altrimenti, si arricchisce con i vostri soldi! Il nonno, un po' sordo che non sente i numeri:
23!
Cosa,
33?
No, 23! 3?
23! Ah 23! No, non ce l'ho, va avanti!
E, per finire, lo zio un po' ubriaco che pensa di essere simpatico, gridando: "ambo!", dopo il primo numero. O
gridando: "tombola!", dopo quattro o cinque numeri. Ma chi glielo dice che non fa più ridere dal
1940?
Ok, ma ora basta a
parlare di cose irritanti! Eh già, perché il Natale è fatto soprattutto di cose belle come, per esempio:
i regali! E, anche noi, abbiamo un regalo per voi!
Utilizzando il codice coupon LearnAmico, potrete accedere al 20% di sconto sul nostro meraviglioso
corso "Italiano in Contesto" che vi permetterà di migliorare il vostro Italiano, come se foste
davvero in Italia! Per tutte le informazioni dettagliate: il link è nella card e nella descrizione! Ehi, ma non finisce qui:
anche io ho un regalo per voi!
Sempre utilizzando lo stesso codice coupon,
avrete il 10% di sconto su tutta la merce Learnamo Collection, non è
fantastico? Il link per il nostro negozio è nella descrizione!
Bene, ora non ci resta che augurarvi un
fantastico Natale, ovunque voi siate nel mondo! Noi ci rivedremo presto qui su Youtube, oppure sulle nostre pagine
Instagram, Facebook e Twitter!
Buon Natale! Buon Natale!

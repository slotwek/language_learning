WEBVTT
Kind: captions
Language: it
Ciao a tutti e bentornati su LearnAmo!
In questo video voglio parlarvi di tutti
gli usi e i significati della misteriosa
parolina "TANTO", la quale può assumere
tante sfumature diverse a seconda del
contesto in cui si trova. In particolare
la parola "tanto" si trova in moltissime
espressioni comuni che è bene che
impariate a riconoscere e ad utilizzare
in modo tale da ampliare la vostra
espressività&nbsp; in italiano. Ma smetto di
parlare e vi prometto che inizio subito
Dopo la sigla
Voi siete sicuri di conoscere tutti gli
usi e i significati della parolina "tanto", non
è vero? Ma vi stupirò! Ok forse non vi
stupirò con questo primo significato
perché penso sia il più banale, il più
scontato e quello conosciuto da tutti,
anche dai principianti, e cioè l'uso di
"tanto" come sinonimo di "molto" che viene
utilizzato per indicare una grande
quantità&nbsp; o una forte intensità&nbsp; di
qualcosa. Per esempio possiamo usare
indistintamente "tanto" o "molto" in frasi
che indicano una grande quantità&nbsp;come:
"In cielo ci sono tante stelle" oppure
"In cielo ci sono molte stelle"
"Ieri ho comprato tanti cioccolatini"
oppure "ieri ho comprato molti cioccolatini"
Va detto invece che per
esprimere una "forte intensità" in
italiano è un po più spesso utilizzata
la parola "molto" piuttosto che la
parola "tanto", in frasi come per esempio:
"in questi giorni ho molto male al
ginocchio"
oppure "Giovanni è un ragazzo molto
strano". Però non sarebbe sbagliato dire
"in questi giorni ho tanto male al
ginocchio"
oppure "Giovanni č un ragazzo tanto strano"
e così via...
Poi, come dicevo all'inizio del video, ci
sono veramente moltissime espressioni e
frasi fisse che contengono la parola
"tanto". Vediamo insieme le più importanti:
un primo comunissimo caso è quello di
"tanto...quanto...". Si usa per indicare che due
oggetti o concetti sono nella stessa
quantità&nbsp; o della stessa intensità.&nbsp; Ad
esempio: "Ho mangiato tante fragole
quante more."
"Filippo è tanto simpatico quanto
intelligente." Vi è poi l'espressione "è da
tanto che non ci vediamo" In questo caso
la parola "tanto" sta per "tanto tempo" e il
sostantivo tempo viene sottinteso.
Si tratta di una frase fatta che ammette
poche alternative. Ad esempio, potremmo
anche dire: "è da tanto che non ci
sentiamo" oppure sostituire la parola
"tanto" con "un sacco". "È da un sacco che non
ci vediamo"
Un'altra espressione molto comune è: "con
tanto di...". Si usa per indicare che ad un
particolare evento attribuiamo un valore
aggiunto, quindi qualcosa in più che può
essere sia positivo che negativo. Vi
faccio qualche esempio per chiarire
meglio: "Oggi il mio capo mi ha promesso
un nuovo ufficio con tanto di scrivania
e computer nuovi di zecca."
Il che significa che il mio capo non
solo ha promesso di darmi un nuovo
ufficio ma come se questo non fosse
sufficiente, a ciò ha anche aggiunto una
nuova scrivania e un nuovo computer. "Mi
hanno dedicato un articolo sul giornale,
con tanto di foto e biografia."
Ciò significa: non solo mi hanno dedicato
un articolo sul giornale il che già&nbsp; è
qualcosa di grande di per sè, ma hanno
anche aggiunto una foto e la mia
biografia. "Dopo quel disastro è stato
licenziato con tanto di denuncia a suo
carico", cioè non solo è stato licenziato
ma ha anche preso una denuncia,
si è anche beccato una bella denuncia.
Altra espressione molto,molto, molto
utilizzata è "Tanto vale!" Si usa di solito
quando vogliamo dire che in una
determinata situazione,
date certe condizioni, non ha senso fare
uno sforzo o fare una determinata cosa
di solito impegnativa, perché sarebbe
inutile, non ne varrebbe la pena. Oppure
ha senso fare uno sforzo perché non
richiede molto sacrificio.
State calmi! Vedo già le vostre facce
terrorizzate ma ancora una volta ho degli
esempi per chiarire meglio il tutto.
"La settimana scorsa ho dato il mio primo
esame all'università: ho studiato per un
mese giorno e notte senza sosta e ho
preso soltanto 18. Il prossimo esame lo
preparerò in due giorni. Tanto vale!" Cioè
significa: vista la situazione con quelle
determinate condizioni che si sono
verificate, non vale la pena fare quello
che ho fatto cioè un grande sforzo, è
inutile. "Se riparare la tua macchina
costa così tanto, allora tanto vale
comprarne una nuova!" Cioè significa
appunto: se le condizioni sono queste, se
la tua auto è rotta e costa troppo
ripararla, a questo punto non vale la
pena fare questo grande sforzo economico
in questo caso, ma è più utile e
sicuramente più produttivo comprare
direttamente una nuova auto.
"Il duomo non è molto lontano da qui,
tanto vale andare a piedi!" cioè significa
si può fare questo piccolo sforzo perché
non sarà&nbsp;troppo troppo impegnativo
e così via...
E adesso attenzione, attenzione per
quest'ultimo significato della parolina
"tanto" perché so bene per esperienza
dei miei studenti che crea molta confusione
quando la si sente per la prima volta
ma in realtà anche per la seconda, per la terza...
La parolina "tanto" si usa per indicare
che il possibile fallimento di un nostro
tentativo non sarebbe poi così grave.
Ok, anche se anche dovessimo sbagliare e
fallire non succederebbe poi nulla, non
sarebbe nulla di troppo irreparabile. Ad
esempio potremmo dire: "vieni pure a
prendermi con calma più tardi, tanto gli
altri saranno tutti in ritardo." Ciò
significa se tu vieni a prendermi in
ritardo non è un problema,
non succede nulla di male perché, in ogni
caso, anche gli altri saranno in ritardo
quindi se noi arriviamo in ritardo non è
un problema
oppure "Se ti piace Marco diglielo, tanto
non hai niente da perdere!
Il che significa che puoi dire
tranquillamente a Marco che lui ti piace
perché se anche dovessi fallire, cioè se
anche Marco ti dovesse dire che invece
tu a lui non piaci, non sarebbe nulla di
male, non avresti perso nulla insomma...
Almeno provaci
Tentar non nuoce! o ancora "Domani non
andrò a fare la spesa, tanto ho
abbastanza cibo per almeno due giorni."
Il che ancora una volta significa la
stessa cosa cioè io domani non andrò a
fare la spesa perché in ogni caso,
nonostante questo, non ci sarà nessun
problema perché ho cibo a sufficienza per
almeno due giorni.
E così via... Ok, mi dispiace. Forse prima vi
ho illuso perché vi avevo detto che
quello era l'ultimo significato di "tanto".
Devo scusarmi, non è vero. Ce n'è ancora
qualcuno... Un'altra espressione molto,
molto comune è "Se tanto mi dà&nbsp;tanto"
Si tratta di un'espressione fissa che
non ammette modifiche e che viene
utilizzata come per dire: beh se le cose
stanno così, allora... Ad esempio potremmo
dire: "Ho lavorato senza sosta per due
settimane, ho fatto gli straordinari e ho
concluso molti affari con diversi nuovi
clienti. Per tutta risposta, il mio capo
mi ha diminuito lo stipendio. Beh, se
tanto mi dà&nbsp;tanto, la prossima volta non
alzerò un dito..." che è un po' come per dire
se questo è quello che ottengo con tutti
i miei sforzi, allora la prossima volta
non mi sforzerò minimamente perché non
ne vale la pena.
Infine, un'ultima espressione molto, molto
utilizzata è "tanto di cappello" con cui
possiamo esprimere ammirazione per
qualcosa che qualcuno ha fatto o detto.
In pratica equivale all'espressione
francese
"chapeau" che è ugualmente tanto
utilizzata in italiano. Per esempio: "A 21
anni aveva già avviato la sua attività
imprenditoriale e a 25 si è laureata in
Economia.
Tanto di cappello!" Questa espressione
viene da un'antica usanza e cioè quella
per cui, decine e decine di anni fa, si era
soliti togliersi il proprio
cappello e fare un inchino di fronte a
qualcosa o a qualcuno che suscitava in
noi grandissima ammirazione.
Quindi ancora oggi la utilizziamo per
indicare un WOW,
di fronte a questo non ho altro da fare
se non togliermi il mio cappello. E
adesso...
Fermi tutti! Se questa lezione
vi è piaciuta e sono sicura che vi è
piaciuta perché è una bomba di lezione
Allora non dovete assolutamente perdervi
il nostro corso di italiano in contesto: il
corso basato sul metodo contestuale che
vi permetterà di apprendere tanti nuovi
concetti, tante nuove espressioni, tante
nuove parole della vita di tutti i
giorni e in maniera del tutto naturale!
Se vi iscrivete adesso, proprio adesso in
questo istante, utilizzando il codice
coupon TANTO, riceverete non il 10, non
il 20, non il 30, non il 40, non il 50, ma
il 51% di sconto! Quindi cosa
aspettate? Correte ad iscrivervi! Il link è nella
descrizione. Se invece siete stanchi e non
volete più studiare,
non dimenticate di guardare il video in
cui vi mostro tutte le alternative per
smettere di dire sempre "Sono stanco, sono
stanco" che è anche un po' troppo banale,
ripetitivo... Come sempre lo trovate qui su
YouTube, quindi non dimenticate di
iscrivervi al nostro canale! Il link è in
alto nella card o giù nella descrizione
oppure lo potete trovare anche sul
nostro sito www.learnamo.com Io vi aspetto
prestissimo qui di nuovo su YouTube
oppure su Instagram, su Facebook o su
Twitter. Vi basterà cercare LearnAmo o
cliccare sui link in descrizione!
A presto!

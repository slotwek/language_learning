WEBVTT
Kind: captions
Language: it
Ciao a tutti e bentornati su LearnAmo.
Ultimamente, tutti stanno parlando di 
ChatGPT, uno strumento di intelligenza
artificiale progettato per rispondere 
alle domande, che si esprime attraverso
testi e genera conversazioni sotto forma 
di chat, appunto. C'è chi lo ama, chi lo
odia e chi lo teme. Ma la domanda per
questo video è: “Può ChatGPT essere
veramente uno strumento utile per
imparare le lingue straniere e, in
particolare, l'italiano?”. In questo video
proverò a utilizzarlo e vi darò la mia
opinione, pro e contro, vantaggi e
svantaggi di utilizzare ChatGPT per
imparare l'italiano.
Un vantaggio dell'uso di ChatGPT è
sicuramente la possibilità di migliorare,
di praticare, la grammatica. Ad esempio,
quello che potete fare con ChatGPT è
fargli correggere dei testi. Devo dire,
ChatGPT è in grado di correggere molto
bene sia la coniugazione dei verbi, sia
la punteggiatura, sia la scelta delle
parole. Ora, io lo dico ai miei studenti e
a chiunque stia imparando con un
insegnante: non fate correggere i compiti
che vi vengono assegnati a ChatGPT
prima che all'insegnante. Questo non ha
molto senso, quindi anche la vostra
lezione con l'insegnante perderebbe
ragione di esistere. E quindi, no. Quella è
una cosa diversa. Ma è fantastico se, per
esempio, non avete nessuno a cui far
correggere i vostri testi. Oppure, ChatGPT
può essere una risorsa in più
rispetto alle vostre lezioni con
l'insegnante. Non so, il mio consiglio?
Cominciate a scrivere un diario
personale, quindi, al di là dei compiti
che ricevete dall'insegnante,
iniziate a scrivere qualcosa di vostro,
in cui annotate le cose che vi
succedono durante la giornata, oppure i
pensieri, i sogni, le emozioni, qualche
frase da scrivere ogni giorno. Ecco,
queste cose potete farle correggere a
ChatGPT. Una cosa fantastica che ho
scoperto di ChatGPT è, poi, la sua
capacità di generare
dialoghi su qualsiasi argomento e di
qualsiasi registro, formale e informale.
Bene, sfruttate questa risorsa per
ampliare il vostro vocabolario nella
lingua straniera. Perché quando volete
imparare delle nuove parole,
le liste non sono mai uno strumento
efficace, perché diventano noiose,
ripetitive, e difficilmente le parole che
si imparano con le liste rimangono
impresse nella memoria a lungo termine.
Invece, imparare le parole nel contesto è
sicuramente più facile e anche più
Stimolante, oltre che duraturo. Quindi, il
mio consiglio è quello di sfruttare ChatGPT
per fargli creare dei dialoghi che
siano utili per voi. Tutto quello che
dovete fare è dargli indicazioni sul
tema, quindi, sull'argomento del dialogo, e
sul registro, e la sua creatività vi
stupirà. Io l'ho messo alla prova sia con
il registro formale, sia con il registro
informale, e devo dire che veramente i
dialoghi che ho ottenuto erano molto
interessanti e, ripeto, se avete voglia di
imparare il vocabolario specifico di un
argomento, dovete semplicemente
chiederglielo, e, fidatevi, ci sarà
sicuramente qualcosa di nuovo da
imparare.
Sicuramente, altro vantaggio di ChatGPT
è il fatto che può essere per voi un
ottimo amico virtuale nella lingua che
state studiando. Per esempio, molti miei
Studenti, oltre alle nostre lezioni, usano
delle App che consentono di conoscere
persone per scambi linguistici e questi
scambi linguistici avvengono
generalmente via chat, ma non sempre
queste chat sono affidabili, perché
magari l'altra persona non risponde
immediatamente, quindi loro cominciano
una conversazione ma l'altra persona
risponde dopo ore, oppure l'altra persona
non ha lo stesso livello di impegno che
loro hanno,
quindi, magari, non sempre fa le giuste
correzioni o da delle risposte esaustive.
Ecco, ChatGPT può essere una buona
soluzione a questo. Funziona molto bene
per fare una chiacchierata informale
ogni volta che volete, quando avete pochi
minuti liberi, oppure se siete annoiati, e
potete parlare come se foste tra amici,
insomma, del più e del meno, e sicuramente
avreste la certezza che vi risponderà
immediatamente, che le frasi che produce
sono grammaticalmente
corrette, e che le sue risposte saranno
sempre esaustive. Quindi, allo stesso
tempo, potete praticare il vostro
linguaggio, per esempio, informale, ma
anche la comprensione scritta leggendo
le risposte che ChatGPT vi dà.
Ovviamente, la stessa cosa vale anche per
la forma di cortesia, perché ancora molti
studenti mi dicono “Io non ho problemi
a praticare l'italiano colloquiale, ma non
ho nessuno con cui parlare in maniera
formale, con cui utilizzare la forma di
cortesia, che invece è molto importante
quando, per esempio, si è in Italia. Cosa
fare, dunque? Ancora una volta, ChatGPT vi
viene in aiuto, perché potete
semplicemente chiedergli di fare una
conversazione
formale e lui lo farà. Quindi, potete
darvi del “lei” invece che darvi del “tu”,
basta solo chiedere. Un altro buon modo
di utilizzare ChatGPT è quello di fargli
creare degli esercizi su un determinato
argomento e di qualsiasi tipo, quindi
con domande aperte, domande a risposta
multipla, vero o falso, frasi con degli
spazi bianchi da completare. Quindi,
potete mettervi alla prova molto
facilmente senza dover impazzire su
Google per trovare dei file con degli
esercizi.
E non temete, perché vi darà anche le
soluzioni. Ancora, un altro vantaggio di
ChatGPT: è ottimo quando avete un dubbio
ma avete fretta e quindi non volete
cominciare a fare una lunga ricerca su
Google e dover aprire un sito alla
volta, leggere il contenuto di ogni sito,
poi, magari, quel contenuto non è quello
che stavate cercando, quindi dovete
aprire un altro sito e continuare a
leggere fino a quando, unendo tutte le
informazioni, probabilmente ottenete la
risposta che desideravate. Bene, ChatGPT
fa tutto questo lavoro per voi. E,
in effetti, io mi sono un po' divertita a
chiedergli qualsiasi cosa e ho ottenuto
veramente delle risposte esaustive in
poco tempo, senza dover affrontare
tutto l'elenco dei vari siti. E poi,
ha prodotto per me anche una poesia sulla
mela. Insomma, in quanto a produzioni è
veramente incredibile, ma niente è perfetto
e anche ChatGPT ha dei difetti. Almeno, a
questo momento in cui io l'ho provato.
Poi, non so se magari, nel futuro, loro lo
miglioreranno e lo renderanno sempre più
potente. Però, per il momento, anche se le
frasi che produce sono grammaticalmente
corrette, qualche volta potrebbero essere
un po' incomplete e poco accurate. Un
problema simile, e forse in portata
maggiore, l'ho riscontrato con gli
esercizi che gli ho chiesto di produrre.
Non con tutti gli argomenti, ma con
alcuni in particolare, ha fatto un po' di
confusione, penso soprattutto ai pronomi.
Quindi, insomma, in generale è abbastanza
preciso, accurato, ma come tutti noi
esseri umani anche ChatGPT commette
degli errori. Perciò, non prendete alla
lettera tutto quello che vi dice, e non
assorbitelo immediatamente. Se voi vi
rendete conto, o se pensate che abbia
commesso un errore,
diteglielo, semplicemente.
Fategli pure tutte le domande che
desiderate, vi risponderà senza
esitazione e, se ha sbagliato, non è come
gli esseri umani che si arrampicano un
po' sugli specchi pur di non ammettere
la verità, no: ammette immediatamente
l'errore e chiede anche scusa. Poi, un
altro difetto o, se vogliamo, un altro
limite di ChatGPT è
la sua incapacità di fare una reale
conversazione, perché abbiamo visto come
ChatGPT sia incredibile per aiutarvi
con la grammatica, con il lessico, con
la produzione scritta, la comprensione
scritta, ma una conversazione faccia a
faccia con ChatGPT ancora non potete
farla. Quindi, ecco, per praticare il
parlato no, avete bisogno di una persona
reale. Né potete anche farle correggere
la pronuncia, perché ovviamente non c'è
un modo, per voi, per registrare la vostra
pronuncia e ricevere un feedback a
riguardo. Né, appunto, potete praticare
l'ascolto. Per il momento, ChatGPT non è
in grado di leggere un testo per voi, se
glielo chiedete vi rimanda ad altre
risorse. Però, il mio consiglio è quello
di utilizzare sempre gli esseri umani
per questo.
Ehilà! Hai voglia di esercitarti e
praticare il tuo italiano con insegnanti
madrelingua? Fallo con lezioni
individuali online. Abbiamo selezionato i
migliori insegnanti qualificati per
offrirti un servizio esclusivo: Italiano
Intensivo. Scegli il pacchetto che fa al
caso tuo e comincia a parlare italiano
da subito. Potrai sentire accenti diversi
ed esercitarti parlando con professori
madrelingua, che ti correggeranno quando
sbagli. Il giorno e l'ora delle elezioni
li decidi tu, e potrai prenotare le tue
lezioni quando vuoi, compresi sabato e
domenica. Clicca sul link che trovi qui
per comprare e prenotare le tue lezioni
online, adesso. Il nostro team ti aspetta.
Ciao ciao!
In generale, come tutto, come ho sempre
detto, ci sono dei pro e dei contro.
Sicuramente è una buona risorsa, una
risorsa che può essere aggiunta al
vostro studio delle lingue straniere, al
vostro studio dell'italiano. Io non direi
di basarvi solo ed esclusivamente su
ChatGPT per imparare l'italiano o
qualsiasi altra lingua straniera, questo
no. Io penso che una figura “reale”
serva sempre, quindi
utilizzatelo con moderazione, con cautela.
Se invece volete scoprire quali sono i
pro e i contro di vivere in Italia, ve lo
racconto in un altro video, che potete
trovare come sempre qui in alto nella
card o giù in descrizione. Se poi cercate
un qualsiasi altro argomento di
grammatica o cultura italiana, non avete
bisogno di andare su Google, scrivere e
aprire tutti i siti per trovare la
risposta alla vostra domanda, potete
semplicemente aprirne uno, learnamo.com
e non dimenticate di seguire LearnAmo anche 
su Instagram, su Facebook, su Twitter, su
Pinterest, su TikTok e su Telegram.
Noi ci rivediamo prestissimo in un nuovo
video. 

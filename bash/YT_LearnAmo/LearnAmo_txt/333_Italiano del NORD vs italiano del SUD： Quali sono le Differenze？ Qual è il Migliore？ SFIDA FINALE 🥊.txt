WEBVTT
Kind: captions
Language: it
Ciao a tutti e
bentornati su LernAmo! In questo video parleremo di un argomento un pochino delicato ma che, sono sicuro,
intesserà a moltissimi di voi:
quali sono le differenze tra l'Italiano del Nord e l'Italiano del Sud?
Come ormai ben saprete io e Graziana siamo nati e cresciuti nel Sud Italia,
però abbiamo trascorso, per motivi di studio, anche molto tempo nel Nord, quindi conosciamo,
piuttosto bene,
entrambe le forme di parlare.
Per questo, nel video di oggi, abbiamo deciso di mostrarvi quelle che sono le più significative
ed evidenti differenze nel modo di parlare della gente del Nord e quella del Sud
La prima differenza che merita di essere
menzionata è, senza ombra di dubbio, l'uso o meno
dell'articolo
determinativo, prima dei nomi propri. È vero, infatti, nel Nord si tende ad anteporre
l'articolo determinativo,
davanti ai nomi propri di persona, per esempio a Bologna sento spesso frasi come: "Mi ha chiamato LA Francesca e mi ha detto che LA Michela non vuole uscire"
Nel Sud Italia, invece, non si usa mai l'articolo determinativo
prima dei nomi propri di persona, quindi la stessa frase sarebbe: "mi ha chiamato Francesca e mi ha detto che Michela non vuole uscire".
Ora, se vi state chiedendo quale delle due sia la più corretta, cioè quella che si avvicina di più all' Italiano standard,
ebbene, dovete sapere che è quella senza articolo.
Infatti, nell'italiano standard è considerato un errore usare l'articolo determinativo,
prima dei nomi propri di persona.
Ma, adesso, passiamo alla seconda differenza tra Nord e Sud
e cioè "l'uso del passato remoto e del passato prossimo".
Nell'italiano del Nord si usa, principalmente,
e direi quasi esclusivamente, "il passato prossimo". È vero, per esempio al Nord direbbero: "Oggi SONO ANDATA al cinema con Luca e HO VISTO Joker"
Nell'Italia del Sud invece si tende ad usare molto di più il "passato remoto",
anche per parlare di eventi relativamente recenti, quindi per esempio, un italiano del sud potrebbe dire: "Ieri
ANDAI al cinema con Luca e VIDI Joker".
Adesso, se vi state chiedendo quale dei due tempi sia più opportuno utilizzare, ebbene dovete sapere che
entrambi sono
corretti... anche se, forse, sarebbe meglio
riservare l'uso del "passato remoto" per descrivere quelle azioni molto lontane nel tempo e,
definitivamente,
concluse,
mentre riservare l'uso del "passato prossimo" per quelle azioni
di un passato più recente, più vicino a noi, che hanno ripercussioni sul presente.
Ok, in ogni caso, credo che la cosa più giusta da fare, in questo caso,
sia di risolvere la questione con un pareggio... visto che non si tratta di un vero e proprio errore grammaticale.
Ma, adesso, vediamo la terza caratteristica che differenzia
Nord e Sud e cioè l'uso o, meno, della preposizione "a" dopo alcuni verbi
transitivi.
Su questa cosa, l'italiano del Sud, perde a occhi chiusi!
Infatti, nel Sud, alcuni versi transitivi vengono utilizzati con la preposizione "a".
Sì, vi faccio alcuni esempi, un Italiano del Sud potrebbe dire:
"Chiama A Luigi, più tardi" oppure "Ieri ho incontrato
A Massimiliano" o, ancora, "Sai che ho visto A Gianni e Mario?"
Ovviamente, questi verbi non richiedono la preposizione "a", perché sono verbi transitivi e quindi prendono un complemento oggetto
diretto. Nel Nord, la gente
rispetta la forma standard e quindi non usa la preposizione "a", dopo i verbi transitivi.
Pertanto, questo punto va al Nord
Italia!
E la situazione si riporta, quindi, in parità.
Quarta differenza: "uso dei verbi Essere e Stare". Nel Nord Italia, per esprimere la posizione di
qualcosa o qualcuno,
si usa principalmente il verbo "essere".
Quindi un Italiano del Nord direbbe, per esempio: "il cucchiaio È nel cassetto".
Nel Sud, invece, per esprimere la posizione di qualcuno o qualcosa che tende ad
alternare "essere" e "stare", quindi un Italiano del Sud potrebbe dire, per esempio sia:
"il cucchiaio È nel cassetto" sia"il cucchiaio STA nel cassetto".
Qual è la forma corretta?
Beh, in teoria sarebbero entrambe grammaticalmente
accettabili, però, a volerla dire proprio tutta, alcuni libri di grammatica
sembrano preferire l'uso del verbo "essere",
con posizioni temporanee,
mentre il verbo "stare", con posizioni abituali.
Però, parliamoci chiaramente: nessuno prima di parlare fa queste
considerazioni. Quindi direi che, anche questa sfida, si chiude con un pareggio!
Ma ora... tocca parlare della quinta differenza, vale a dire:
"la pronuncia delle consonanti".
Nel Sud Italia, infatti, e soprattutto in alcune zone, è abbastanza frequente il fenomeno del
raddoppiamento delle consonanti e, siccome questa è una caratteristica
dell'italiano di Rocco...
adesso lui ci farà sentire alcuni esempi:
"ImpossiBBile"
"aBBitudine", "liBBero"
(Ti senti un po' come al circo? Mi sento una cavia...si)
Questa caratteristica, che si discosta dall'Italiano standard, non si manifesta, invece, nell'
Italiano del Nord, dove la pronuncia è:
"Impossibile", "libero", "abitudine".
Pertanto, questo punto se lo aggiudica il Nord, che passa in vantaggio!
Ma... è ancora presto per decretare un vincitore!
Infatti, c'è ancora un'altra caratteristica tra l'italiano del Nord e l'italiano nel Sud: la sesta. Ma...
prima di vedere l'ultima differenza, rilassiamoci un attimo con la...
[Barzelletta del giorno: "un tifoso napoletano e un tifoso milanista
dormono nello stesso letto.
Ad un certo punto il napoletano fa una puzza e dice:
1 a 0 per il Napoli!
Dopo un po', il milanista fa una puzza ed esulta: 1 a 1!
Dopo un po', il napoletano con altra puzza e grida: 2 a 1 per il Napoli!
A questo punto il milanista cerca di fare un'altra puzza ma, non riuscendoci,
si sforza più dell dovuto
e si caga sotto!
Fine della partita, dice...
c'è invasione di campo!"]
L' uso di "tu" e "te".
Nell'Italiano del Nord,
molto, ma molto, spesso si usa "te" al posto di "tu".
Per esempio, a Bologna, Milano e altre città del Nord, si sentono frasi come:
"io sto bene, e TE? TE come stai?",
oppure: "e TE che hai fatto ieri?"
e così via.
Nel Sud, questo non si verifica!
Qual è, dunque, la forma più corretta: quella usata nel nord o quella usata le sud?
Lo scopriremo... dopo la pubblicità!
Lo sapevi che LearnAmo è il miglior canale e sito al mondo, per imparare la lingua e la cultura italiana?
Cosa aspetti a lasciare un mi piace e iscriverti? C'è solo da
guadagnarci! La risposta corretta è: Sud...
che riporta la situazione in pareggio!
Questo uso di "te" al posto di "tu" è chiaramente molto lontano dalla forma standard, la quale invece è
rigorosamente rispettata nel Sud.
Beh... direi proprio che è stato un bel match e sono
felicissimo che si sia concluso con un pareggio!
Ricordate LearnAmici: la diversità è bella... e  può convivere!
Quindi, non cercate mai, e ripudiate sempre, qualsiasi tipo di omologazione.... viva la libertà!!
Ha visto le facce che ho fatto io...?
Hai visto le facce che stiamo a fare?

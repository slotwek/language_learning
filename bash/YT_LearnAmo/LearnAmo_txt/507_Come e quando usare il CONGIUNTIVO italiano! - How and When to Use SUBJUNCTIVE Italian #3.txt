WEBVTT
Kind: captions
Language: it
Ciao a tutti! Come va? Continua, oggi, il
nostro viaggio alla scoperta del congiuntivo
in italiano. Dopo aver imparato a formare
tutti e quattro i tempi del congiuntivo, con
i nostri due magnifici video, vi sarete chiesti:
“ma quando devo usarlo questo congiuntivo?
Ma come devo usarlo?” Benissimo! Ve lo svelo
subito con questo video. Allora, dovete sapere
che in italiano il congiuntivo può essere
usato sia in frasi subordinate, quindi che
dipendono da altre frasi, che in frasi principali,
cioè in frasi autonome. Ma prima di correre
via a gambe levate come questo omino, vedete
il nostro video, tutto sarà più semplice.
Partiamo dall'inizio e dunque dal congiuntivo
utilizzato in frasi subordinate quindi, come
dicevo prima, che dipendono da un'altra frase.
In queste frasi subordinate il congiuntivo
è quasi sempre introdotto da “che” o
da “se”. Ma vediamo un po' quando si usa.
Allora, innanzitutto, lo dobbiamo utilizzare
insieme ai verbi che esprimono un'opinione
personale, quindi: “credere”, “pensare”,
“ritenere”, “supporre”, “immaginare”,
“avere l'impressione” CHE... . “Credo
che faccia molto freddo oggi”, “pensi
che questo vestito mia stia bene?”, “Sara
ha l'impressione che il fidanzato la tradisca”,
quindi tutte opinioni personali. Ma andiamo
avanti. Utilizziamo il congiuntivo insieme
a verbi che esprimono volontà, desiderio: “volere”, “desiderare”, “preferire”,
“gradire” CHE... e così via. “Vuole
che io vada a casa sua stasera”, “Desidero
che Marco venga a chiedermi scusa”, “Preferiamo
che voi parliate di meno”, quindi sono tutti
desideri. Ancora, utilizziamo il congiuntivo
insieme a verbi che esprimono speranza, quindi:
"sperare", “augurarsi”, “aspettarsi”
CHE... o paura: “temere”, “aver paura”
CHE... , quindi 2 sentimenti. “Spero che
questo brutto periodo finisca presto”, “Francesca
si augura che suo figlio si laurei in estate”,
“Temo che tu abbia la febbre: scotti!", “Ho
paura che non riescano a venire stasera”.
Ancora, utilizziamo il congiuntivo insieme
a verbi che esprimono: incertezza, dubbio,
irrealtà, quindi, chiaramente, l'opposto dell'indicativo
che, invece, esprime fatti certi, sicuri e
reali. Quindi, chiaramente, lo utilizzeremo
questo congiuntivo con verbi come: “Non
essere sicuri (o certi)”, o “dubitare”,
“fingere” CHE... o “non sapere”, “ignorare”
SE... . “Non sono certa che sia la scelta
migliore”, “Dubiti che io ne sia capace?”,
“Non sappiamo se stiano scherzando o siano
seri”. E, ancora, insieme a verbi che esprimono
stati d'animo, quindi: “essere felice”,
“essere contento”, “far piacere” o
“dispiacere”, “rallegrasi” CHE...
quindi tutti stati d'animo, quando siamo
felici tristi e così via. “Sono felice
che tu sia qui”, “Mi fa piacere che tu
sia qui”, “Mi dispiace che lui non abbia
avuto il coraggio di parlare”. Ma, fate
molta attenzione! Quando il congiuntivo si
trova in frasi subordinate, e dunque dipendenti
da altre frasi, valutate sempre il soggetto,
cioè il soggetto della frase principale e
quello della frase subordinata: se essi sono
uguali, allora, non utilizziamo il congiuntivo,
anche se il verbo della principale in genere
lo regge, ma andremo ad utilizzare l'infinito
preceduto da “di”. Vediamo subito degli
esempi: “spero che tu raggiunga i tuoi obiettivi”,
perfetto, utilizziamo il congiuntivo perché
“spero” regge il congiuntivo. Vediamo
i soggetti: IO spero, soggetto della frase
principale, che TU raggiunga i tuoi obiettivi,
soggetto della frase dipendente, dunque, come
vedete, i soggetti sono diversi. Ma se io
voglio dire: “io spero che IO raggiunga
i miei obiettivi, quindi in questo caso, io
spero che io, i soggetti sono uguali, pertanto
non possiamo utilizzare il congiuntivo, sarebbe
quasi ridondante, superfluo, ma utilizziamo
l'infinito preceduto da “di”: “io spero
di raggiungere i miei obiettivi”. Stessa
cosa qui: “credete che lui sia il migliore”,
quindi VOI credete (soggetto uno) che LUI
sia il migliore (soggetto due), sono diversi
→ congiuntivo, ma “voi credete di essere
di essere i migliori”, cioè significa che
VOI credete credete che VOI siate i migliori,
ma non ci serve il congiuntivo e quindi → infinito.
Lei è contenta che voi siate venuti: lei
(soggetto uno) è contenta che VOI siate venuti
(soggetto due) ma, se LEI è contenta che
LEI stessa sia venuta, allora, ancora una
vota, infinito: “lei è contenta di essere
venuta”. Adesso, un'altra cosa molto importante
che riguarda il verbo “sapere”. Allora,
dovete sapere, appunto, che questo verbo
alla forma negativa esprime un'incertezza,
qualcosa su cui non si è sicuri e quindi
regge il congiuntivo, ma alla forma affermativa
non esprime incertezza, tutto il contrario!
Esprime certezza! Qualcosa su cui si è sicuri,
quindi non richiede il congiuntivo, ma l'indicativo,
cioè il modo della certezza, della realtà
e della oggettività. Vediamo un po' degli
esempi, io dirò: “non so se lei sia la
persona giusta per quel ruolo” (non lo so,
non sono sicura), ma dirò: SO che lei è la
persona giusta per quel ruolo (ne sono sicura)
→ indicativo, “non sanno se lui abbia
ragione” (quindi hanno dei dubbi, non sono
sicuri) ma diremo: SANNO che lui ha ragione
→ indicativo, perché ne sono sicuri, certi.
Adesso vediamo, invece, il congiuntivo nelle
forme impersonali, quindi quando appunto il
congiuntivo è introdotto da verbi impersonali
come, per esempio: “bisogna”, “occorre”,
“vale la pena”, “può darsi”, “si
dice”, “pare”, “sembra” CHE... e
così via, dunque tutti i verbi che non hanno
un soggetto, per intenderci: “occorre che
tu ti faccia vedere da un medico per quella
ferita”, quindi verbo impersonale che regge
appunto il congiuntivo, oppure: "si dice
che siate diventati ricchi”. Ancora, utilizziamo
il congiuntivo con espressioni formate dal
verbo “essere” più un aggettivo o un
avverbio, per esempio: “è importante”
oppure “giusto”, “strano”, “incredibile”,
“male”, “bene”, un qualsiasi aggettivo
o avverbio CHE... “È bene che tu venga
qui subito”, “È giusto che tutti paghino
per il loro errori”. Ancora, utilizziamo
il congiuntivo con espressioni formate dal
verbo essere seguito da articolo e nome per
esempio: “è un peccato”, “un'assurdità”,
“uno scandalo” CHE.. e così via : “È
un peccato che Paolo debba partite proprio
ora”. Ancora, scopriamo che il congiuntivo
si usa con congiunzioni come: “benché”,
“sebbene”, “nonostante”, “malgrado”,
“purché”, “affinché”, “senza che”,
“come se”, “prima che”, “per quanto”,
“a condizione che”, quindi tutte queste
reggono il congiuntivo: “nonostante sia
giovane, lei non ama andare in discoteca”,
“puoi uscire a condizione che tu finisca
prima i compiti”, “parla come se stesse ridendo”.
Oppure, utilizziamo il congiuntivo preceduto
da pronomi come: “chiunque”, “comunque”,
“ovunque”, “qualsiasi”, “qualunque”,
che esprimono, comunque, sempre una generalità
quindi, non siamo proprio precisi, ecco perché
utilizziamo il congiuntivo: “chiunque dica
che non è vero, mente!”, “qualsiasi cosa
tu faccia, sarà un successo!”. Ancora, utilizziamo
il congiuntivo con espressione come: “il
più” o “il meno” qualcosa CHE..., “oppure
più/ meno di quanto” e così via; per esempio:
“è la cosa più bella che mi potesse capitare”.
Ancora, utilizziamo il congiuntivo per esprimere
domande indirette: “mi hanno chiesto se
tu fossi mia sorella”. Oppure dopo un pronome
relativo, quando la cosa o la persona di cui
si parla non sono specificate, per esempio:
“cerca un uomo che la faccia sentire una
principessa” oppure “quell'azienda assume
solo gente che sia esperta”, come vedete
abbiamo CHE, quindi pronome relativo, ma stiamo
parlando di persone, in questo caso, non specificate,
cioè lei sta cercando un uomo che la faccia
sentire una principessa, ma sta parlando in
generale, non di una persona in particolare,
proprio perché non l'ha ancora trovata. Stessa
cosa qui: "quell'azienda assume solo gente
che sia esperta", ma si parla sempre in generale.
Utilizziamo ancora il congiuntivo nel periodo
ipotetico di secondo e terzo tipo, quindi
introdotto da SE: “se fossi ricca, comprerei
una villa a Cannes”, periodo ipotetico di
secondo tipo. “Se fossi stato sveglio, avresti
sentito il campanello”, periodo ipotetico
di terzo tipo. Adesso, vediamo invece quando
utilizziamo il congiuntivo in frasi principali,
quindi in maniera autonoma, in realtà è
un uso un po' meno frequente del congiuntivo
in italiano ma, comunque, fa parte della nostra
lingua, quindi dovete saperlo e, dovete sapere,
che utilizziamo in maniera autonoma il congiuntivo,
per esempio, per esprimere una possibilità
o un dubbio: “che sia questa la fidanzata
di Luca?” Non sono sicura, è possibile.
Oppure: “che stia mentendo a tutti noi?”
Ho un dubbio. Ancora, utilizziamo il congiuntivo
in frasi autonome per esprimere un augurio:
“possiate essere sempre felici come oggi"
(per esempio ad un matrimonio). Oppure per
esprimere un desiderio, qualcosa che desidero:
“mi andasse tutto bene per una volta!”.
Ma molto spesso, in questa forma, cioè per
esprimere un desiderio, il congiuntivo è
introdotto da “magari”: “magari smettesse
di nevicare!”. Questo proprio per sottolineare
il desiderio. Ma andiamo avanti. Possiamo
utilizzare il congiuntivo per esprimere: delle
esortazioni, degli inviti, degli ordini,
delle concessioni e lo utilizziamo al posto
dell'imperativo per la terza persona, singolare
plurale e di cortesia; per esempio: “non
si preoccupi, risolviamo subito il suo problema”,
è un'esortazione a stare tranquilli e, come
vedete, è utilizzato il congiuntivo per la
forma di cortesia. Oppure: “vengano qui
e lo dicano a me di persona, che mi odiano”,
è un invito, li sto invitando a venire qui
e a dirmi quello che devono dirmi, terza persona
plurale congiuntivo. “Vada via di qui!”.
E' un ordine nella forma di cortesia. “Si
arrabbi pure, continuo ad avere ragione io”,
una concessione, terza persona singolare.
Infine, utilizziamo il congiuntivo in maniera
autonoma, anche per esprimere una sorpresa,
di solito, seguita da esclamazione: “sapessi
quanta strada ho fatto per trovarti!”. Ma
a proposito di congiuntivo, non vi sarete
mica persi tutti gli altri nostri video? Perché
abbiamo preparato per voi molti video interessanti
sul congiuntivo e, quindi, su come formare
tutti e quattro i tempi del congiuntivo (presente,
passato, imperfetto e trapassato). Oggi avete
imparato quando usare il congiuntivo, ma ci
sono molti casi in cui non dovete usarlo!
Date un'occhiata a questi video. E, ancora,
un'altra cosa molto interessante che è la
cosiddetta “consecutio temporum” dove
impareremo insieme ad utilizzare i giusti
tempi verbali, sia dell'indicativo che del
congiuntivo, in base a quello che volete comunicare.
Per tutti questi video troverete il link
nella descrizione di questo video! Allora,
per oggi la nostra lezione finisce qui però,
se volete la spiegazione scritta e tutti gli
esercizi su questo argomento, andate sul nostro
sito www.learnamo.com, troverete il link diretto
nella descrizione, inoltre per qualsiasi dubbio
o richieste per nuovi video mandateci una
mail a info@learnamo.com. Se il video vi
è piaciuto lasciate un "mi piace" e iscrivetevi
al nostro canale youtube. Inoltre, continuate
a seguirci anche su facebook, instagram e
twitter per tante novità! And guys if you
think your italian isn't so good, you can even
send us an email or a message in English
and Spanish or German or French, we will answer
in no time. Cosa aspettate? Ciao!

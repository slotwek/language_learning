WEBVTT
Kind: captions
Language: it
Ciao a tutti e
bentornati su LearnAmo! Si sa, quando vogliamo dire qualcosa a una persona con la quale abbiamo una certa confidenza,
per esempio un amico o un familiare,
cerchiamo di essere il più sintetici possibile,
non è vero?
Assolutamente sì! Per esempio, se io devo chiedere a mia madre di passarmi dell'acqua, non le dirò mai: "cara madre,
potresti gentilmente,
porgermi quella bottiglia di acqua naturale"?
Ma dirò, piuttosto: "passami l'acqua". Dovete sapere che a volte, noi Italiani, siamo così tirchi,
da arrivare ad usare paroline davvero cortissime per esprimere qualcosa: addirittura parole di sole due
lettere!
Eppure, i nostri interlocutori ci capiscono benissimo!
È vero! In questo video, vedremo proprio quelle parole così
piccole che, se le avete sentite in passato,
magari vi sono sembrate dei semplici rumori, piuttosto che delle "parole" vere e proprie di senso compiuto,
eppure vi garantisco che hanno una marea di significati! Eccole qui: "Ops...", "Uffa!", "Pss", "Shh"
"Già!", "Uhm"
"Eh", "Ah", "Oh", "Ehi"...
Questa lezione vi lascerà a bocca aperta! Rimanete con noi: ci vediamo dopo la sigla! [sigla]
Bene, questo video esalta l'essenzialità, la brevità, quindi andiamo subito al punto e cominciamo con la prima "parola" di oggi!
OPS è un'esclamazione usata generalmente quando ci accorgiamo
che c'è qualcosa che non va (di solito una distrazione, un errore o comunque qualcosa di poco conto).
Se la persona che ci sta di fronte
sa o può dedurre il motivo per cui lo diciamo, può andar bene anche da solo.
Per esempio, se verso il mio bicchiere di vino sul tavolo e dico: OPS, è ovvio che i presenti capiranno
subito perché l'ho detto e mi odieranno leggermente. Se, invece, l'altra persona non può capire cosa sta succedendo,
OPS è di solito seguito da una breve spiegazione:
"OPS... ho dimenticato le chiavi a casa", "OPS... ho sbagliato il calcolo", "OPS... ho aperto la porta sbagliata" e così via.
La seconda parolina è: UFFA!
Questa è un'interiezione che usiamo veramente moltissime volte al giorno e che esprime: noia,
fastidio,
impazienza e qualsiasi altra emozione negativa!
Fa caldo?
"UFFA che caldo!" Il pacco che avete ordinato online non arriva? "UFFA quanto sono lenti!" Non c'è più cibo in frigo?
"UFFA, mi tocca andare a fare la spesa!"
ecc. ecc.
Ovviamente, si può usare anche da sola, come praticamente tutte le paroline che vedremo in questo video.
PSS: questo potrebbe sembrare solo un suono emesso
casualmente dalla bocca, ma non lo è!
PSS è nientepopodimeno che
un sibilo
interiettivo! (Non una robetta così, eh) Lo usiamo per richiamare l'attenzione
altrui, senza fare eccessivo rumore o cercando di non essere visti dagli altri,
o anche prima di un avvertimento.
[Sì, proprio tu, ce lo lasci un bel mi piace a questo video? E non dimenticare anche di iscriverti al canale, cliccando
sull'apposito tasto e sulla campanellina, per ricevere le notifiche!
PSS e fai attenzione:
alla fine del video ci sono tante sorprese, quindi
non andartene!]
SHH: questa è veramente facile e penso che sia anche
internazionale! Fateci sapere, nei commenti, se abbiamo ragione ed esiste anche nelle vostre lingue!
SHH non è altro che quella parolina che diciamo a qualcuno quando vogliamo che faccia silenzio,
che non parli più o che non faccia più rumore.
Di solito, è anche accompagnata dal gesto con il dito indice contro la bocca: SHH!
GIÀ: attenzione a questa parolina, perché è davvero molto usata dagli italiani, ma ha vari significati!
Il primo è quello temporale, che viene spesso confuso dagli stranieri con l'altro avverbio di tempo, piuttosto comune:
ANCORA.
A questo proposito, abbiamo realizzato un bel video, anzi due, in cui spieghiamo una volta per tutte le differenze tra "già" e
"ancora" e come si usano: trovate il video qui in alto nella card o cliccando sul link che vi abbiamo lasciato in descrizione!
L' altro significato di GIÀ
esprime assenso,
conferma qualcosa, equivale a dire: "è vero", "sì", "è così".
UHM: sì, anche questo non è un suono casualmente venuto fuori dalla bocca, ma si tratta di
un' interiezione, generalmente usata per esprimere:
incertezza, incredulità o indifferenza.
[UHM... non so se mangerò una mela o un pezzo di cioccolata per merenda, sono indeciso...
Mh... io le mangerò entrambe!]
EH:
attenzione, attenzione qui! Due semplici lettere, ma molteplici significati,
a seconda dell'intensità e del tono che si usa!
EH può esprimere: 1) rimprovero o disapprovazione [EH, non si fanno queste cose!]
2) meraviglia o stupore [EH?! Ti stai trasferendo in Giappone? Quando pensavi di dirmelo?]
3) rassegnazione
4) richiamo dell'attenzione altrui [Belle, EH... le nuove scarpe che ho comprato?
Lo so, lo so ho buon gusto!]
5) risposta alla chiamata di qualcuno [Ehi Graziana! EH?
Senti, puoi venire un attimo con me?Dobbiamo andare a fare un servizio. Andiamo!]
6) richiesta di ripetere quando non capiamo quello che ci è stato detto [... dobbiamo andare? EH??]
Vi bastano?
Ovviamente, tenete bene a mente che queste sono tutte
paroline che si usano in contesti informali!
Mi raccomando, non dimenticatevelo!
AH: anche in questo caso, il significato può variare a seconda dell'intonazione con cui la si pronuncia.
Quindi, questa
interiezione può indicare:
1) l'inizio di un discorso o di un turno della conversione con cambio di argomento
2) dolore
3) sollievo
4) piacere [AH, mica male questa torta che hai preparato! Sono contento che ti piaccia!]
5) disappunto
[Graziana, ascolta: stasera non posso proprio venire al cinema, mi dispiace!
AH, cioè, tu ora mi vieni a dire che non puoi più venire al cinema... dopo che ho comprato i biglietti, mi sono già preparata...]
6)sorpresa. Sorpresa quando capiamo qualcosa che prima non avevamo capito
[AH,
ora si che ho capito! Magari ti spiegassi meglio!
Finalmente hai capito...]
7) Ripetuta due o più volte, riproduce la risata, soprattutto soddisfatta o sarcastica.
[AH AH, ci siete cascati!
Non è finito, tranquilli!] Ci restano ancora due paroline da imparare!
OH: si, alla fine abbiamo lasciato quelle più difficili, perché anche questa può assumere diversi significati.
Per esempio:
1) tristezza
2) stupore e meraviglia
3) fastidio e insofferenza [OH, quanto è antipatica sua sorella, mamma mia! No guarda, non me ne parlare!]
4) noia [OH NO,
non ho proprio voglia di andare a lavoro questa mattina!
A chi va di andare al lavoro? È sempre la solita storia!] Però ci resta da vedere
l'ultima parolina] EHI:
infine, abbiamo questa piccola parolina che usiamo spesso per salutare o chiamare amici, famigliari e conoscenti.
Probabilmente viene dall'Inglese e si usa quando incontriamo qualcuno,
ma non quando ci congediamo.
Ne ho parlato, in maniera più approfondita,
nel video in cui vi mostro le alternative alla parola "ciao", che trovate qui su nella card e giù nella descrizione.
Non perdetevelo, così che possiate essere originali e non monotoni!
Queste erano le paroline più corte e dense di significato!
Sappiate che le usiamo davvero ogni giorno! E voi?
Voi, le avete nelle vostre lingue, paroline come queste? Fatecelo sapere nei commenti!
Noi vi salutiamo,
ricordandovi che potete seguirci anche su Instagram, Facebook e Twitter!
Tutti i link sono nella descrizione! Ciao, ciao!

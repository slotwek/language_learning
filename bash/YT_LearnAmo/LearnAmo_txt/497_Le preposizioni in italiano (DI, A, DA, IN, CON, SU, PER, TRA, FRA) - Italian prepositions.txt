WEBVTT
Kind: captions
Language: it
“Di”, “a”, “da”, “in”, “con”,
“su”, “per”, “tra”, “fra”,
conoscete tutte le preposizioni italiane?
Se la risposta è no, non preoccupatevi, le
scopriremo, oggi, insieme.
[Musica] Iniziamo dalla preposizione “di”.
La preposizione “di” può indicare, innanzitutto,
possesso.
Già!
Ad esempio: “il cellulare DI GRAZIANA”.
Ma, la preposizione “di”, può anche indicare
il materiale: “la bottiglia DI PLASTICA”,
oppure l'argomento: “il libro D'INGLESE”.
La preposizione “di”, inoltre, può indicare
il modo in cui si svolge un'azione.
Già!
Ad esempio: “ogni mattina vado all'università
DI FRETTA”. E, per finire, la preposizione
“di”, può indicare l'origine: “io sono
DI BARI”.
Vediamo, ora, la preposizione “a”.
Essa indica stato in luogo, ossia il luogo
in cui mi trovo, per esempio: “sono A CASA”.
Ma, indica anche il moto a luogo cioè il
posto verso cui vado, per esempio: “vado
A MILANO”.
Ancora, la preposizione “a”, indica il
termine, cioè la persona o la cosa a cui
la mia azione è rivolta: “do le chiavi
A MIA SORELLA”.
E, per finire, la preposizione “a”, indica
il tempo, per esempio: “A MARZO vado a vedere
la partita allo stadio”, oppure: “ogni
notte vado a dormire A MEZZANOTTE”.
Ora, l'altra preposizione è “da”.
La preposizione "da” può indicare il
moto da luogo, vale a dire il luogo di provenienza,
il luogo da cui si arriva, ad esempio: “Luca
viene DA PALERMO”.
Ma, la preposizione “da” può anche indicare
il moto a luogo, però, in riferimento alle
persone.
Già, ad esempio: “stasera vado DA SARA”,
oppure: “stasera vado DAL DENTISTA“.
La preposizione “da” introduce anche il
complemento d'agente nelle frasi passive,
vale a dire la persona che compie l'azione.
Già, ad esempio: “questo video è stato
realizzato DA ROCCO e GRAZIANA”.
La preposizione “da” può anche introdurre
il tempo durante il quale si è svolta un'azione
che continua ancora oggi.
Esatto!
Per esempio: “insegno italiano DA CINQUE
ANNI” e lo faccio ancora.
E, per concludere, la preposizione “da”
può essere utilizzata per esprimere il fine
per cui un oggetto è stato realizzato, ad
esempio: “macchina DA SCRIVERE”.
La prossima preposizione è “in”.
Usiamo “in” per indicare, ancora una volta,
stato in luogo, per esempio: “un mio amico
è ricoverato IN OSPEDALE”.
Ancora, usiamo “in” per indicare un moto
a luogo ma con le nazioni, per esempio: “quest'estate
vado IN GERMANIA”.
Ancora, usiamo la preposizione “in” per
indicare il modo in cui ci sentiamo, quindi
con i sentimenti, per esempio: “sono IN
ANSIA per via dell'esame” oppure: “sono
in collera” o anche: “mi sento IN COLPA”
e così via.
Ancora con i mezzi di trasporto.
Si, per esempio: “vado al lavoro IN METRO”,
oppure: “vado a casa del mio amico IN AUTOBUS”.
E, infine, utilizziamo la preposizione “in”
per espressioni di tempo come per esempio:
"IN PRIMAVERA sbocciano i fiori”.
Molti di voi avranno notato che sia la preposizione
“a” che la preposizione “in” introducono
uno stato in luogo oppure espressioni di tempo.
Se vi state chiedendo come faccio a capire
quando usare una o quando usare l'altra, sappiate
che non c'è una vera e propria regola.
No, diciamo che una regola non c'è, infatti
sul nostro sito abbiamo lasciato una lista
delle espressioni di luogo e di tempo con
le relative preposizioni, quindi date un'occhiata
alla nostra spiegazione scritta sul sito,
di cui trovate il link nella descrizione.
Trovate anche molti esercizi per poter praticare
quello che abbiamo visto durante questa lezione.
Ma, ora, andiamo avanti con la preposizione
“con”.
La preposizione “con” introduce compagnia,
e cioè qualcuno con cui facciamo qualcosa.
Molto semplice, per esempio: “vado a ballare
CON FRANCESCA”.
Esatto, ancora la preposizione “con” introduce
lo strumento con cui facciamo qualcosa:
"scrivo CON LA PENNA”.
Per quanto riguarda, invece, la preposizione
“su”, questa introduce, innanzitutto,
la posizione di un oggetto che si trova su
di un altro.
Sopra, appunto, ad esempio: “il libro è
SUL TAVOLO”.
Esatto, però, la preposizione “su”, può
anche introdurre un argomento.
Già, ad esempio: “sto scrivendo un articolo
SULLA GUERRA in Siria”.
Attenzione, però!
Non usate mai la preposizione “su”, per
introdurre un argomento col verbo “parlare”.
Già, non diremmo mai: “oggi parliamo SULLE
PREPOSIZIONI”.
No: “oggi parliamo DI PREPOSIZIONI”.
Adesso vediamo la preposizione “per”.
Innanzitutto, questa, indica moto per luogo,
ossia il luogo attraverso il quale passiamo
per raggiungere un altro luogo.
Si, per esempio: “per andare a Roma bisogna
passare PER NAPOLI.
Ancora, la preposizione “per” introduce
una durata di tempo: “questa mattina ho
lavorato PER SEI ORE”.
Ancora, “per” indica la causa, per esempio:
“piango PER IL DOLORE ”. E, ancora, la
preposizione “per” introduce il fine di
un'azione.
Come per esempio: "bevo PER DIMENTICARE”.
Per concludere non ci resta che analizzare
le preposizioni “tra” e “fra”.
Queste due preposizioni sono sinonimi, vale
a dire che le potete utilizzare in maniera
intercambiabile (o una o l'altra).
Bene, innanzitutto, queste preposizioni le
potete utilizzare per introdurre qualcosa
che si trova in mezzo a due o più cose.
Già, ad esempio: “casa mia si trova TRA
LA CHIESA e IL COMUNE”.
Ma le potete utilizzare anche per esprimere
un'alternativa.
Già, ad esempio: “stasera, per cena, devi
scegliere TRA LA CARNE e IL PESCE”.
Esatto!
E le potete utilizzare, anche, per esprimere
il tempo in senso futuro, vale a dire il momento
in cui si realizzerà qualcosa a partire dal
momento in cui parlate.
Già, ad esempio: “TRA DUE MESI vado a Roma”.
E, per finire, queste due preposizioni possono
esprimere una relazione.
Soprattutto, proprio tra due persone (sentimentale).
Già, ad esempio: “TRA MARIA E GIUSEPPE
c'era grande amore”, esatto!
Bene ragazzi!
Per oggi è tutto, però, non dimenticatevi
di iscrivervi al nostro canale per ricevere
una notifica ogni volta che pubblicheremo
nuovi video.
Se il video vi è piaciuto, lasciate un "mi
piace" e andate sul nostro sito per fare molti esercizi.
E, infine, non dimenticatevi di condividere
questa lezione con i vostri amici.
Alla prossima, ciao!

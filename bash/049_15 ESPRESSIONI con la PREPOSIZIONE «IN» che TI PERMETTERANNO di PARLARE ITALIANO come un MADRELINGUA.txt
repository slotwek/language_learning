WEBVTT
Kind: captions
Language: it
Ciao a tutti e bentornati su LearnAmo!
Dopo il successo dei nostri precedenti 
video sulle espressioni con le
preposizioni “a”, “su” e “di”, in questo video ci 
occuperemo delle espressioni italiane
più comuni con la preposizione … “in”! Pronti?
Iniziamo subito!
“In gamba”: “essere una persona in gamba”
significa avere ottime qualità, capacità,
essere molto bravi in quello che si fa,
riuscire ad affrontare le situazioni con
successo e intelligenza. Oppure,
“in gamba” può anche significare che si
gode di buona salute e con questo
significato può anche essere adoperata
come un augurio di buona salute, appunto.
“Paolo è proprio un tipo in gamba: è
diventato milionario a soli 25 anni!”
“Ciao! In gamba eh! Ci vediamo presto! Ciao”.
“Francesca è in gamba per la sua età: ho
sentito che correrà una maratona questo
fine settimana, a 87 anni!”
“In tempo”: “in tempo” significa “non in
ritardo”, quindi non troppo tardi, ma
perfettamente nei limiti di tempo
previsti. Per esempio, “arrivare in tempo”
significa arrivare prima dell'inizio di
una determinata attività o di un
determinato evento. Oppure, “finire in
tempo” significa finire prima che il
tempo sia scaduto. “Nonostante siamo
partiti tardi, siamo riusciti ad arrivare
al cinema in tempo per l'inizio del film.”
“Sono ancora in tempo per iscrivermi a
Italiano in Contesto?”. “In fretta”: questa è
veramente molto semplice, significa
velocemente,
rapidamente.
“Devi prepararti in fretta altrimenti
rischi di perdere il treno.” “Quando sono
in ufficio, mangio sempre in fretta
perché ci sono tante cose da fare”. “In
ricordo di” qualcuno, generalmente. Questa
espressione significa che si fa o si
dice qualcosa per fare onore alla
memoria di qualcuno, quindi per
ricordarsi di quella persona e mostrare
che è ancora nei nostri pensieri. Si può
anche dire “in memoria di”, è la stessa
cosa. “Hanno costruito un monumento in
ricordo delle vittime”. “Canteremo questa
canzone in ricordo del cantante che ci
ha lasciato l'anno scorso”. “In
soccorso di” e questo è praticamente un
altro modo per dire “in aiuto”. Insomma,
“andare in soccorso di” qualcuno è
esattamente come dire “andare in aiuto di”
qualcuno. “I paramedici sono arrivati in
soccorso dei feriti dell'incidente”. “In
considerazione”: questa espressione si usa
principalmente con verbi come “tenere” o
“prendere” e significa semplicemente
“considerare”, “tenere presente”, “scegliere
per analizzare successivamente”.
“Prima di fare una scelta, dobbiamo
prendere in considerazione tutte le
opzioni”.
“In piedi”: “in piedi” significa fermi in
posizione eretta. Insomma, è il contrario
di “seduti”. Siccome indica, appunto, uno
stato, è generalmente utilizzato con
verbi come “essere, stare, rimanere”. Da non
confondere, attenzione, con “a piedi”, che
invece si usa per indicare il movimento,
cioè quando si va da qualche parte
camminando, senza nessun mezzo di
trasporto. “Vado in ufficio a piedi”, ed è
diverso da “resto in piedi”, ferma, non vado
da nessuna parte. “Siamo rimasti in piedi
“In calce”: questa è un'espressione
piuttosto formale, che si utilizza, per
esempio, nei contesti più
burocratici e significa “a piè di pagina”,
cioè in fondo alla pagina, nella parte
inferiore di un foglio. “Bisognerebbe
aggiungere una firma in calce al
documento”. “In attesa”.
E questa espressione esprime un po' lo
stato di pausa, di sospensione, in cui si
è mentre si aspetta qualcuno o qualcosa.
Per esempio, quando si chiama un call
center, per avere assistenza per il
proprio WiFi o per qualsiasi altra cosa,
molto spesso
si viene “messi in attesa”, con la
musichina, avete presente? Quello è
“mettere in attesa” qualcuno. Oppure, io
posso essere alla fermata in attesa del
tram. “Sono ancora in attesa di tue
notizie”.
“Lasciate questi posti liberi per le
donne in attesa”. “In breve” significa “con
poche parole”, senza
dilungarsi o perdersi in chiacchiere, in
modo riassuntivo. “Non avevamo molto tempo,
perciò mi ha raccontato la storia in
breve”. “In seguito”. Attenzione a questa,
perché può avere due significati. Solo “in
seguito” significa “dopo,
successivamente”. “Mangeremo la pizza e in
seguito il dessert”. Invece, “in seguito a
qualcosa” significa “a causa di, in
conseguenza di”. “É morto in seguito
all'incidente con la sua moto”.
“In ballo”. Attenzione, perché se si dice
“essere in ballo”, per esempio, non
significa che si sta ballando. No, la
danza non c'entra nulla, perché “in ballo”
significa semplicemente essere coinvolti,
implicati in qualcosa; per esempio, si può
coinvolgere qualcuno in una discussione,
in un'attività e in quel caso si dirà
“tirare in ballo”, un po' come “rendere
partecipe, far partecipare” alla
discussione, all'attività o, se già si è
coinvolti, si potrà dire “essere in ballo”,
per esempio. “C'è un grosso affare in
ballo: non possiamo tirarci indietro ora”.
“In silenzio”. Shhh …
Molto semplice, significa proprio
“senza parlare, senza fare rumori”. “In
biblioteca bisogna stare in silenzio”. “Non
conosceva la risposta alla domanda, così
è rimasta in silenzio”. “In realtà”: “in
realtà” ha il significato di
effettivamente,
in effetti, in verità, a dire il vero. “Si
crede un grande chef ma in realtà non sa
nemmeno preparare una buona carbonara”.
“In giro”. Anche qui attenzione, perché
questa espressione può assumere diversi
significati a seconda di come viene
utilizzata, cioè a seconda del verbo che
la accompagna. Si può “andare o essere in
giro” e significa girare, nel senso di
passeggiare per un luogo, per esempio una
città, sia semplicemente per il piacere
di fare una passeggiata, quindi senza
avere una destinazione in particolare,
sia, invece, per indicare che si devono
sbrigare delle commissioni. “Sono stata in
giro tutta la mattina perché avevo
tantissime faccende da sbrigare”. Invece,
“prendere in giro qualcuno” significa
deriderlo,
offenderlo, ridere di lui, non prenderlo
sul serio. “I compagni a scuola lo
prendevano in giro per il suo aspetto e
lui ci stava molto male”.
Spero che abbiate imparato tante nuove
espressioni da utilizzare nelle vostre
conversazioni quotidiane e vi ricordo
che se ne cercate delle altre, perché si
sa questa espressione sono sempre molto
molto utili perché sono molto utilizzate,
le si sente, le si legge frequentemente,
potete dare un'occhiata al video sulle
espressioni con la parola “colpo”. Per
esempio, sapete cosa significa “colpo
della strega”?
Lo potete scoprire in quel video, che
trovate come sempre qui in alto nella
card o giù nella descrizione! Se invece
cercate un qualsiasi altro argomento di
grammatica o di cultura italiana, potete
visitare il nostro sito learnamo.com e vi
ricordo anche che, se avete delle domande,
dei dubbi, qualcosa che, per esempio, non
vi è chiaro, qualsiasi richiesta, fatecelo
sapere nei commenti! Non dimenticate poi
di lasciare un “mi piace” se il video vi è
piaciuto, iscrivervi al canale, se ancora
non lo avete fatto, e ricordate anche di
seguire LearnAmo su Instagram, su
Facebook, su Twitter, su Pinterest, su TikTok
e su Telegram per tutti gli altri
contenuti, che potete trovare solo lì. Con
questo è tutto! Io vi saluto, vi aspetto
prestissimo in un nuovo video! 

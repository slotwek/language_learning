WEBVTT
Kind: captions
Language: it
Ciao a tutti e bentornati su LearnAmo.
Il tema di questo video è il trapassato. 
Vedremo insieme come si forma e come si
usa, e cercheremo di chiarire anche 
alcuni dubbi che lo riguardano, domande
che più o meno tutti gli stranieri che 
imparano l'italiano hanno. Iniziamo
immediatamente!
Possiamo dire che esistono tre tipi di
trapassato: due del modo indicativo e uno
del modo congiuntivo. Nel modo indicativo
troviamo il trapassato prossimo e il
trapassato remoto. Invece, nel modo
congiuntivo, questo tempo si chiama
semplicemente
trapassato, perché ne esiste solo uno.
Vediamo alcuni esempi con questi tipi di
trapassato e poi chiariremo come si
formano. “Quando sei tornata a casa, io mi
ero già addormentata”: mi ero addormentata,
trapassato prossimo. “Quando ebbe scoperto
di aver perso, se ne andò”:
ebbe scoperto, trapassato remoto. “Non
eravamo sicuri che la lettera vi fosse
arrivata”: fosse arrivata, trapassato
congiuntivo.
Dunque, vediamo nel dettaglio come si
formano questi tipi di trapassato, e
cominciamo dal primo, che è il trapassato
prossimo dell'indicativo: questo si forma
con l'imperfetto indicativo
dell'ausiliare (quindi essere o avere) più
il participio passato del verbo, niente
di troppo complesso. “Era stanco perché
aveva studiato troppo”: aveva studiato. Il
trapassato remoto dell'indicativo invece
si forma con il passato remoto
dell'ausiliare essere o avere più
il participio passato del verbo. “Non si
fermò finché non fu arrivato alla meta”:
fu arrivato. E infine il trapassato
congiuntivo si forma con l'imperfetto
congiuntivo
dell'ausiliare, quindi ancora essere
o avere, più il participio passato
del verbo. “Nessuno ci avrebbe disturbato
se tu avessi chiuso a chiave la porta”.
Veniamo a una delle domande più diffuse
riguardo il trapassato. Allora, il
trapassato si usa per esprimere
un'azione passata,
avvenuta
precedentemente
a un'altra,
anch’essa passata. Perciò, comunemente, si
chiama “passato nel passato”.
Questa, quindi, è la regola generale del
trapassato. Adesso vediamo, invece, come si
usano i diversi tipi di trapassato nello
specifico. Il trapassato prossimo
dell'indicativo: ripeto, si usa per
indicare un'azione successa nel passato
ma ancora prima di un'altra sempre
passata. È il verbo che esprime
quest'ultima azione: può essere
all'imperfetto, al passato prossimo o al
passato remoto dell'indicativo. Vediamo
degli esempi per chiarire meglio: “Non
volevamo fare i compiti che la
professoressa ci aveva
assegnato”: aveva assegnato, trapassato
prossimo, azione che avviene prima
dell'altra passata
espressa, in questo caso,
dall'imperfetto “volevamo”. “Ero appena
uscita di casa quando hai chiamato”:
ero uscita, azione espressa al trapassato
prossimo, che avviene prima di un'altra
passata espressa dal passato prossimo
“hai chiamato”. “Persi il volo perché avevo
fatto tardi”, stessa cosa: avevo fatto,
trapassato prossimo che indica un'azione
accaduta prima di un'altra sempre
passata
espressa, in questo caso, dal passato
remoto “persi”. Insomma, questo bisogna
chiarirlo: di per sé, non si usa mai il
trapassato prossimo da solo nella frase
ma è sempre accompagnato da un altro
verbo, proprio perché deve creare
l'anteriorità rispetto a un altro tempo
passato. C'è, però, come sempre,
un'eccezione
e cioè è possibile trovare il trapassato
prossimo da solo nella frase se, e solo
se, l'altra azione passata è
sottintesa, cioè sappiamo che è lì,
sappiamo che esiste nel pensiero di chi
parla o scrive. Per esempio, se io dico
“bello quel murales! non l'avevo mai
notato” è chiaro che sto intendendo
qualcos'altro, cioè “non l'avevo mai
notato prima che lo notassi in quel
momento”
o se io dico “non avevo mai mangiato un
piatto così buono” è chiaro che anche qui
sto
sottintendendo una parte della frase,
“prima che lo mangiassi in
quell'occasione”. Quindi, solo in questo
caso, è possibile trovare il trapassato
prossimo da solo nella frase. Invece il
trapassato remoto, secondo la regola
ufficiale, indica un'azione
definitivamente
conclusa e senza effetti sul presente,
avvenuta prima di un'altra nel passato
(quest'ultima, però, deve essere sempre
espressa al passato remoto
dell'indicativo).
Inoltre, usiamo il trapassato remoto solo
in frasi
subordinate
introdotte da congiunzioni o locuzioni
come: dopo che, finché, non appena, quando.
Ormai, però, l'uso del trapassato remoto è
estremamente raro, limitato quasi
esclusivamente
all'italiano scritto di registro elevato,
aulico, super formale. Nella lingua comune
è spesso sostituito dal trapassato
prossimo, un po' come è sempre più comune
sostituire il passato remoto con il
passato prossimo. “Dopo che ebbi saputo la
notizia, le telefonai”.
“Continuò a parlare finché tutti furono
usciti dalla stanza”. “Solo dopo che ebbe
visto l'appartamento, decise di comprarlo”.
E il trapassato congiuntivo? Anche questo
esprime anteriorità temporale rispetto a
un'altra azione passata, ma si userà solo
quando la situazione richiede un
congiuntivo.
Viene usato in frasi secondarie
introdotte da forme verbali al passato,
come indicativo
imperfetto, passato prossimo, passato
remoto, trapassato prossimo, ma con verbi
che richiedono il congiuntivo, verbi che
esprimono soggettività, dubbio, incertezza,
sentimenti. Ma si usa il trapassato
congiuntivo anche in frasi subordinate
introdotte da un condizionale passato e,
talvolta, anche un condizionale presente.
Vediamo degli esempi: “temevo che vi foste
persi”.
“Ho pensato che mi avessero fatto uno
scherzo”. “Vorrei che tu mi avessi
raccontato tutta la verità quel giorno”.
“Ci sarebbe piaciuto che loro fossero
rimasti più tempo con noi”.
Si può inoltre usare in frasi
subordinate introdotte da congiunzioni
come: senza che, malgrado, nonostante,
a meno che, a condizione che.
“Sono andati comunque alla festa, malgrado
avessero lavorato tanto nella mattina”.
“Gli avrebbero offerto la cena a
condizione che fosse rimasto con loro”.
Risposta secca: “no”. Molti stranieri quando
sentono la definizione “passato nel
passato” pensano che il trapassato possa
essere usato per indicare un tempo molto
lontano ma, in realtà, no: non c'è alcuna
correlazione tra anteriorità nel passato
e
lontananza nel passato.
Il trapassato in sé indica solo
anteriorità nel passato, come abbiamo
detto finora, ma non dà alcuna
indicazione su quanto lontano nel tempo
gli eventi che descrive siano accaduti.
Per capire quando usare il trapassato
indicativo o il trapassato congiuntivo
bisogna tenere in considerazione il
verbo della frase reggente: se quel verbo
regge un congiuntivo, si dovrà utilizzare,
chiaramente, il trapassato congiuntivo. Se
quel verbo, invece, regge l'indicativo, si
dovrà usare il trapassato indicativo. Se
vuoi ripassare il trapassato o qualsiasi
altro argomento di grammatica italiana o
se vuoi fare conversazione in italiano,
i nostri insegnanti sono pronti ad
aiutarti: Italiano Intensivo è il corso
che ti permette di migliorare il tuo
italiano con l'aiuto di insegnanti
madrelingua qualificati scelti da noi.
Acquista uno dei pacchetti disponibili e
comincia a studiare da subito con lezioni
individuali: il giorno e l'ora puoi
sceglierli tu. Il link è in descrizione.
Se avete ancora dubbi su quando usare,
quando non usare, il congiuntivo italiano
non dimenticate di guardare il video
dedicato proprio a quando usare il
congiuntivo, quando è necessario
utilizzarlo, e lo trovate come sempre qui
in alto nella card o giù in descrizione.
Ma sempre in descrizione trovate anche
il link per il video su quando NON usare
il congiuntivo. Se il video vi è piaciuto,
vi è stato utile, lasciate un bel mi
piace e non dimenticate di iscrivervi al
canale. Se vi va, lasciate anche un
commento utilizzando uno dei trapassati
che abbiamo visto nel video, a voi la
scelta! Ma mi raccomando, usatelo nel modo
opportuno.
Se invece cercate un qualsiasi altro
argomento di grammatica o di cultura
italiana, potete passare dal nostro sito
le learnamo.com e non dimenticate di
seguire LearnAmo anche su Instagram, su
Facebook, su Twitter, su Pinterest, su TikTok 
e su Telegram. Altrimenti, noi ci
rivedremo prestissimo in un nuovo video! 

WEBVTT
Kind: captions
Language: it
Ciao a tutti e bentornati su LearnAmo! In
questo video parleremo di uno degli 
scienziati italiani più famosi al mondo,
conosciuto come il padre della scienza
moderna: Galileo Galilei. No no, non vi
parlerò della sua vita o delle sue
scoperte, perché penso che queste cose le
sappiate già, o comunque potete sempre
facilmente cercarle su Google. Voglio
invece parlarvi di qualche curiosità su
di lui, qualcosa che forse ancora non
sapete e che potrebbe sorprendervi.
Cominciamo! 
Nessuno ha dubbi: Galileo Galilei era uno
scienziato geniale, soprattutto nel campo
dell'astronomia, ma essere molto bravi in
una cosa non significa necessariamente
che la si sappia spiegare agli altri.
Infatti, a quanto pare, Galilei non era
molto bravo a insegnare le scienze in
cui eccelleva. Per esempio l'università
di Pisa gli assegnò una cattedra per
insegnare matematica, ma dopo solo un
anno non gliela riconfermò. Il motivo? A
quanto pare le sue lezioni erano troppo
complicate da seguire per gli studenti e
anche i suoi colleghi trovavano
estremamente difficile lavorare con lui.
Galileo era perfettamente consapevole
del grande rischio di plagio dei suoi
studi, perciò aveva trovato un modo
ingegnoso per proteggere le sue scoperte:
le scriveva sotto forma di anagrammi,
spesso in codice. Per esempio quando
scoprì le fasi del pianeta Venere nel
documento per certificare la paternità
della scoperta che Galileo inviò a
Giuliano de' Medici scrisse questa roba 
qui. Ora, questa frase
anagrammata si trasformava in questa, che
tradotta in italiano significa: “L'aspetto
di Cinzia imita la madre degli
innamorati.”
Cinzia inteso come Venere e la madre
degli innamorati inteso come la luna.
Pensate poi che lavoraccio per Giuliano
de' Medici, che poi doveva decodificare
tutto per capire il messaggio!
La scienza, però, non era l'unico campo
nel quale Galileo aveva un particolare
talento. Infatti, ce l'aveva anche nella
musica perché Galileo era anche un abile
liutista. Infatti, suo padre Vincenzo era
un compositore e un teorico della musica,
quindi fu proprio lui a insegnare a
Galileo a suonare il liuto.
Una delle scoperte più famose di Galileo
Galilei è quella dei quattro satelliti
maggiori di Giove. Eppure, per molto tempo,
si pensò che quella scoperta fosse di un
altro: l'astronomo tedesco Simon Marius.
Perché c'è stato questo grande malinteso?
Perché i due scienziati avevano
documentato la stessa scoperta a
distanza di pochi giorni:
Marius il 29 dicembre
1609 e Galileo il 7 gennaio
1610, praticamente 10 giorni di distanza.
Però chiaramente i numeri parlano chiaro
e quindi la data di Marius è antecedente
e per questo per lungo tempo si è
pensato che lui avesse scoperto i
satelliti prima di Galileo, ma poi è
venuto fuori che Galileo usava il
calendario
gregoriano, mentre Marius quello giuliano.
Adattando quindi la scoperta di Marius
al calendario gregoriano la data cambia
e infatti la data della scoperta di
Marius risalirebbe così
all'8 gennaio
1610, esattamente un giorno dopo rispetto
alla scoperta di Galileo e quindi Marius
ha perso il primato. Insomma, pensate un
po' per un giorno di distanza e per una
confusione con i calendari.
Oltre a diversi strumenti scientifici,
Galileo è anche il padre di alcune
invenzioni particolari: come un
raccoglitore di pomodori e una
combinazione di candele e specchi che
serviva a deviare la luce attraverso i
corridoi. Però forse la sua invenzione
più curiosa è un pettine tascabile, che
all'occorrenza si trasformava in uno
strumento per mangiare. Un po' come
l'antenato del coltellino svizzero quasi,
se vogliamo.
Nonostante non sia mai stato sposato,
Galilei ebbe tre figli: due figlie,
Virginia e Livia, e il figlio più piccolo
Vincenzino. Però lui fu l'unico dei tre a
essere legittimato, mentre le due ragazze
non lo furono mai, principalmente per
questioni economiche perchè a quanto
pare, così facendo, quindi non
riconoscendole, Galileo non era obbligato
a dover pagare in futuro la loro dote
per un eventuale matrimonio. E così sia
Virginia che Livia furono accolte in un
convento di suore, su richiesta proprio
di Galileo. Entrambe presero i voti, ma
Livia lo fece malvolentieri, invece
Virginia sentì proprio la vocazione e
divenne una suora di clausura.
Galileo negli anni è diventato un'icona
della pop culture, della cultura pop.
Infatti, fin dall'800, la sua figura è
stata un po' utilizzata nell'iconografia.
Ma la cosa più interessante succede nel
Novecento, quando la sua figura viene
utilizzata nelle pubblicità, nelle
campagne promozionali di moltissime
aziende. Si poteva trovare su quaderni,
figurine, tappi delle bottiglie di
coca-cola, etichette di bottiglie di
Brandy e persino nella pubblicità delle
gomme Pirelli. E non è tutto in realtà,
perché anche la compagnia Campari, per
promuovere il suo Bitter, ha deciso di
utilizzare la figura di Galileo, in
particolare sui cartelloni pubblicitari.
L'immagine più frequentemente utilizzata
in queste pubblicità&nbsp;è il volto di
Galileo, quello derivato dal famoso
ritratto dipinto da Sustermans e poi
copiato da altri artisti che ne erano
ispirati dopo aver visitato gli Uffizi,
luogo appunto in cui il quadro si trova.
L'esperimento più famoso di Galileo
Galilei è sicuramente quello della Torre
di Pisa. Si racconta infatti che Galileo
salì sulla cima e lasciò cadere giù due
palle di cannone di diversa massa, per
dimostrare come la velocità di caduta è
indipendente dalla massa del corpo. Cose
tecniche. Però, in realtà, la maggior parte
degli storici è d'accordo nell'affermare
che Galileo probabilmente non è davvero
salito sulla Torre di Pisa con due palle
di cannone. La maggior parte degli
storici pensa che si sia trattato
semplicemente di un esperimento mentale,
quindi tramite calcoli, e non fisico.
Un'altra teoria molto famosa formulata
da Galileo è quella del pendolo e della
sua oscillazione. Ci arrivò osservando a
lungo un lampadario nel Duomo di Pisa, ma
qual è la parte più curiosa e interessante
della formulazione? Il modo, lo strumento
con cui Galileo misurò appunto il tempo
dell'oscillazione del lampadario. Non usò
un orologio, non usò un cronometro, usò
per fare i calcoli semplicemente
i battiti del suo cuore. Se non è genio
lui…
Molte delle teorie di Galilei, però,
furono considerate eretiche dalla Chiesa.
In particolare, i cattolici criticavano
Galilei per il suo supporto alla teoria
eliocentrica, quella che cioè metteva il
Sole al centro del sistema solare, mentre
fino a quel momento la teoria valida era
quella che vedeva la Terra al centro del
sistema solare. Perciò, per le sue tesi e
le sue idee Galilei, fu processato e
condannato agli arresti domiciliari.
Tutte le accuse contro Galileo Galilei
sono poi state ufficialmente
cancellate dal Vaticano, ma solo nel
1992, cioè quasi 400 anni dopo
l'effettivo processo dello scienziato.
Meglio tardi che mai, non credete?
Vuoi migliorare il tuo italiano con
l'aiuto di insegnanti madrelingua? Prova
Italiano Intensivo: il nostro corso di
lingua italiana, ideato per permetterti
di esercitarti e studiare online con i
nostri professori qualificati. Le lezioni
sono individuali e fatte su misura per
te, in più ti offriamo la massima
comodità possibile: l'orario e il giorno
delle lezioni lo scegli tu. Scopri di
più! Clicca sul link che trovi in
descrizione e inizia a studiare con i
nostri insegnanti!
E voi siete dei fan di Galileo Galilei?
Conoscete un po' il suo lavoro la sua
vita? Conoscevate queste curiosità?
Sinceramente, io non le conoscevo tutte,
quindi mentre facevo le mie ricerche per
questo video ho imparato anche io
qualcosa. Fatemi sapere tutto questo nei
commenti! Fatemi sapere anche se vi piace
questo genere di video sulle curiosità
riguardo una importante figura della
cultura, della storia italiana. Se invece
volete scoprire delle altre curiosità su
un'altra grande figura fondamentale
della cultura italiana, il caffè, potete
guardare il video dedicato proprio a lui,
al re della pausa italiana. Lo potete
trovare qui in alto nella card o giù
nella descrizione. Se invece cercate un
qualsiasi altro argomento di grammatica
o di cultura italiana, potete visitare il
nostro sito LearnAmo.com! Seguite LearnAmo
anche su Instagram, su Facebook, su Twitter,
su Pinterest, su TikTok e su Telegram,
dove vi aspettano tanti contenuti
esclusivi, pillole di italiano quotidiane!
E se il video vi è piaciuto lasciate
tanti mi piace! Iscrivetevi al canale se
ancora non lo avete fatto, io vi aspetto
prestissimo con un nuovo video!
[Musica] 

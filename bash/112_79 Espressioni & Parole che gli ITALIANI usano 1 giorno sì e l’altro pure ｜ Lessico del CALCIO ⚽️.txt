WEBVTT
Kind: captions
Language: it
Goool! 
Ciao a tutti e bentornati su LearnAmo.
Tra tutti gli sport di squadra, 
il calcio è sicuramente il più seguito e
il più amato dagli italiani.
Andare allo stadio o guardare una
partita in TV sono quindi attività
sociali molto popolari nel Bel Paese.
Se ricevete un invito per una di queste
attività,
vi consiglio di andarci, anche solo per
imparare qualcosa in più sulla cultura.
Almeno una volta nella vita, anche se non
vi piace il calcio. Ma, ovviamente, in
questi contesti è estremamente
importante capire di cosa gli altri
stanno parlando e allo stesso tempo
essere in grado di esprimere la propria
opinione in modo comprensibile.
Perciò in questo video
io e Anna Grazia andremo allo stadio e
vi mostreremo le parole e le espressioni
italiane più comuni per parlare di
calcio.
Oggi c'è una partita importantissima: la
finale di campionato.
Ho comprato due biglietti per lo stadio,
ci andiamo? Sì, perché no, a che ora? La
partita comincia alle 21, ma noi partiamo
da qui alle 19 per arrivare puntuali.
Ok, chi gioca? Ma allora non sei proprio
informata!
Inter-Juventus.
E tu sei tifosa della Juventus,
giusto? Ovviamente! Soprattutto adesso, con
Vlahovic! Dai che lo vinciamo questo
scudetto! Però spero che tu non abbia i
biglietti per la curva, non mi piace
guardare le partite da lì. No, sono
riuscita a trovarli per la tribuna ovest,
non male, no? Anche se costavano di più.
Ben fatto!
Per "campionato" si intende la gara unica o il
ciclo di competizioni sportive
organizzate periodicamente
per assegnare il titolo di campione al
partecipante che arriva primo,
l'atleta o la squadra. Il "tifoso" è la
persona che segue e sostiene una squadra.
Lo "scudetto" è il simbolo della vittoria
in un campionato nazionale. Ma lo
scudetto è anche qualcosa di fisico, e
cioè, negli sport di squadra, quel
distintivo di stoffa che ha la forma di
uno scudo e che viene portato sulla
divisa dalla squadra che ha vinto il
campionato nella stagione precedente.
La "curva" è ognuno dei due settori delle
gradinate di uno stadio situati in
corrispondenza dei lati, dei due lati
minori del campo da gioco.
In genere le curve sono frequentate dai
tifosi più accaniti, che mostrano il loro
supporto con cori, coreografie, bandiere
giganti. La "tribuna", invece, è un altro
settore dello stadio divisa in tre parti:
tribuna centrale, dove di solito si
trovano le grandi personalità pubbliche
o i presidenti delle squadre, e due
tribune laterali, est e ovest.
Generalmente da qui la visuale è
migliore sul campo da gioco e quindi i
biglietti sono più costosi. "Spero che
l'arbitro sia onesto e non faccia
preferenze. Oh, guarda! C'è il fischio
d'inizio!
Che ne pensi delle formazioni? Eh no, non
puoi lasciare Chiesa in panchina in una
partita così importante!
Lui è fondamentale, non può essere una
riserva! Però, a parte questo, penso che
l'allenatore abbia fatto bene a mettere
Dybala e Vlahovic come attaccanti,
Bonucci e Chiellini come difensori e
Rabiot e Locatelli come centrocampisti.
Abbiamo buone speranze dai... Oh, guarda!
Rimessa dal fondo.
Niente..."
L'"arbitro" è l'ufficiale di gara che deve
seguire le fasi di una competizione, di
una partita. Deve far rispettare le
regole, deve sanzionare le infrazioni e
convalidare il risultato finale. Il
"fischio d'inizio" in una partita di
calcio è il primo fischio da parte
dell'arbitro, quello che autorizza il
calcio iniziale, che dà l'avvio alla
partita. Per "formazione" si intende
l'insieme degli undici giocatori
titolari che l'allenatore sceglie per
cominciare una partita. In base al
contesto, in base al tipo di partita,
sceglie quelli che secondo lui sono i
migliori per ogni ruolo. La "panchina" è,
nel contesto di calcio, il sedile messo
ai bordi del campo da gioco, su cui
siedono l'allenatore, i tecnici e i
giocatori di riserva di una squadra.
Chiaramente ce ne sono due, una per ogni
squadra. Per "calciatore di riserva", o
anche semplicemente
"riserva", si intende un calciatore che non
è titolare nella squadra, che non prende
subito parte alla partita, ma che resta
seduto in panchina e può essere
utilizzato per sostituirne un altro,
stanco o infortunato. Il processo con cui
un calciatore titolare viene sostituito
da una riserva si chiama
"sostituzione". L'"allenatore" è il tecnico
che prepara fisicamente e tatticamente
una squadra. L'"attaccante" è il calciatore
che gioca in posizione avanzata,
con il compito di fare gol. Il "difensore",
invece, è il calciatore che gioca in
posizione arretrata,
vicino alla propria porta, con il compito
di impedire o ostacolare
le azioni di attacco della squadra
avversaria.
Il "centrocampista",
invece, come dice la
parola stessa, è il calciatore che gioca
in posizione centrale nel campo, con il
compito di filtrare e costruire il gioco.
La "rimessa dal fondo",
invece, indica la ripresa di gioco quando
il pallone esce da una linea di porta
senza che sia stato segnato un gol e
l'ultimo tocco al pallone è stato di un
giocatore della squadra
attaccante. Diversa dalla "rimessa
laterale", che invece viene effettuata
quando il pallone oltrepassa la linea
laterale del campo con tutta la sua
circonferenza e in questo caso la palla
viene lanciata da un calciatore con
entrambe le mani,
entrambi i piedi devono essere al suolo
e fuori dalla linea del campo. "Siamo a
metà partita e nessuno riesce a segnare,
i passaggi sono troppo lenti non credi?
Non me ne parlare! E adesso ci mancava
solo il fuorigioco di Dybala! Aspetta,
aspetta, forse adesso la Juve segna.
Guarda, l'arbitro ha appena concesso il
calcio di rigore.
Vai! Gol! Gol! Eh, ma meno male che gliel'ha
concesso il calcio di rigore, cioè meno
male! Cioè, ma hai visto che cosa ha fatto
Škriniar? Ma altro che cartellino giallo,
io gli avrei dato il cartellino rosso!
Che gol comunque, fantastico... Cioè, il
portiere era proprio spiazzato.
"Fuorigioco":
un giocatore è in posizione di
fuorigioco
se si trova nella metà campo avversaria
e non ci sono almeno due giocatori
avversari tra lui e la porta.
Generalmente il portiere e un altro. Il
"calcio di rigore", invece, è il tiro
effettuato
contro la porta avversaria
difesa dal solo portiere, concesso alla
squadra che abbia subito un grave fallo
nell'area di rigore. Il "portiere" è
chiaramente il giocatore che ha il
compito di difendere la porta della
propria squadra, perciò è l'unico
giocatore a cui è consentito
toccare la palla con qualsiasi parte del
suo corpo, comprese le mani. "Cartellino
giallo /
cartellino rosso":
sono i due cartellini,
appunto, dei due colori diversi, che
l'arbitro ha a disposizione e che mostra
ai giocatori in alcune determinate
circostanze.
Il giallo serve per
ammonire un giocatore che infrange le
regole o si comporta in modo
antisportivo; il cartellino rosso, invece,
serve per espellere un giocatore, in caso
di una grave grave infrazione o se si
tratta del suo secondo cartellino giallo.
"Gol", beh qui non serve neanche la
definizione, penso che tutti sappiano
cosa sia un gol e cioè il punto che una
squadra di calcio segna a proprio
vantaggio, quando il pallone entra nella
porta avversaria.
Ops. Ma dai, ma non è giusto, ma quello non è
fallo, dai! Ma l'arbitro è proprio un
incompetente, ma che cosa segni calcio di
punizione, dai!
Secondo te segna? Ma certo che segna,
Çalhanoğlu da là! Ecco, lo sapevo,
1-1, hanno pareggiato. Ormai però mancano
pochi minuti, penso che si andrà ai
supplementari.
Guarda, speriamo almeno che non si andrà
ai rigori, perché là il mio cuore non
regge.
Addirittura? Oh, guarda: calcio d'angolo!
Questa è l'ultima occasione per fare gol.
Mannaggia!
Oh, oh, guarda, guarda!
Gool! Che Gol! Sì! Sì Sì! Che gol!
Vlahovic, il grande, che colpo di testa!
2-1, 2-1 e siamo i campioni d'Italia!
Il "fallo" nel contesto calcistico è
un'infrazione al regolamento di gara
commessa da un giocatore contro
un avversario. Ci sono falli più o meno
gravi
e a seconda del tipo, la sanzione
potrebbe essere un calcio di punizione,
in favore della squadra che ha subito il
fallo,
oppure un'ammonizione o addirittura
un'espulsione del giocatore che ha commesso
il fallo.
Il "calcio di punizione",
invece, è la modalità con cui viene
ripreso il gioco dopo che, con il pallone
in gioco, è stata commessa un'infrazione
alle regole.
"1-1": i punteggi in italiano si
leggono così: "primo numero" a "secondo
numero" (2 a 0, 3 a 1, 1 a 1, e così via).
Il "pareggio" è il risultato di una partita
in cui entrambe le squadre hanno
ottenuto lo stesso punteggio.
Cosa sono invece i
"supplementari" o "tempi supplementari"? Sono
il prolungamento del tempo normale di
gioco. Si "va" ai tempi supplementari
quando, al termine dei 90 minuti, le due
squadre sono in pareggio e si tratta di
una partita a eliminazione
diretta.
E se poi anche dopo i 30 minuti di tempi
supplementari
c'è ancora il pareggio, si andrà ai
"rigori" o "calci di rigore". Quindi
chiaramente i supplementari sono ben
diversi da quello che invece viene
chiamato "recupero", infatti, molto spesso
si gioca per qualche minuto in più
rispetto ai 90 minuti tradizionali.
Questo tempo extra è, appunto, il recupero,
concesso dall'arbitro per compensare il
tempo perso durante la partita per
varie cause: cambi, infortuni e così via...
Il "calcio d'angolo" è il tiro battuto
dall'angolo che una squadra riceve se la
palla supera la linea di fondo dopo
essere stata toccata da un giocatore
della squadra avversaria.
Un "colpo di testa", invece, nel calcio, è il
gesto con cui il calciatore
colpisce la palla
utilizzando proprio la testa. Bene, avete
preso tutti i vostri appunti? Così la
prossima volta che sarete in italia
potrete godervi una partita a casa, in
televisione o allo stadio e potrete
parlare senza problemi con i madrelingua
o almeno essere in grado di capirli.
Se questo genere di video ti piace,
allora dovresti assolutamente provare il
nostro corso "Italiano in Contesto". Il
corso ti permette di imparare a parlare
italiano
naturalmente, come un madrelingua,
direttamente nei vari contesti d'uso:
banca, bar, concessionaria e così via. Il
corso ti immerge in svariate situazioni
comunicative nelle quali potrai attivare
i sottotitoli in italiano e in inglese.
Inoltre, troverai la trascrizione di
tutte le definizioni e anche degli
esercizi automatici.
Infine, potrai farmi qualsiasi domanda
nei commenti e risponderò entro 24 ore.
Se ti iscrivi usando il codice coupon
"calcio", lo pagherai solo 69 euro!
Cosa aspetti? Il link è in descrizione. Ma
io sono curiosa, mi piacerebbe sapere se
avete una certa dimestichezza con il
calcio italiano, lo conoscete? E
soprattutto, avete una squadra del cuore?
La Juventus, come Anna Grazia? Oppure
un'altra? Fatemelo sapere nei commenti e
fatemi anche sapere se il calcio è
popolare nel vostro Paese tanto quanto
lo è in italia o se invece nel vostro
Paese c'è un altro sport che è il più
popolare.
Ma a proposito di sport, noi sappiamo
molto bene quanto sia importante
per la salute e quindi sono sicura che
molti di voi frequentino, per esempio, la
palestra, ma se non sapete come
esprimervi a proposito di allenamento e
di palestra in italiano, non perdetevi il
video dedicato proprio a questo
argomento, che potete trovare come sempre
in alto nella card o giù nella
descrizione e che è pieno zeppo di
informazioni, di parole, di espressioni
per la palestra in italiano. Se questo
video vi è piaciuto o vi è stato utile,
lasciate un bel mi piace, iscrivetevi al
canale se ancora non lo avete fatto e
condividetelo con tutti i tifosi di
calcio che conoscete.
Se invece cercate un qualsiasi altro
argomento di grammatica o di cultura
italiana, non dimenticate di passare dal
nostro sito learnamo.com e per tutti gli
altri contenuti esclusivi non
dimenticate di seguire LearnAmo anche su
Instagram, su Facebook, su Twitter, su
Pinterest, su TikTok e su Telegram e
altrimenti io vi aspetto prestissimo
qui su LearnAmo per un nuovo, fantastico
video! 

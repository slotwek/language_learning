WEBVTT
Kind: captions
Language: it
Ciao a tutti e bentornati su LearnAmo! Con
questo video vorrei 
semplificarvi la vita e ridurre al
minimo errori e incomprensioni. Infatti
l'argomento di questo video è spesso
causa di
fraintendimenti e dubbi soprattutto tra
gli stranieri e mi riferisco alle parole
polisemiche. Cosa sono le parole
polisemiche?
Sono parole che hanno più significati
anche molto diversi tra loro in base ai
contesti in cui sono utilizzati. Voglio
fare con voi un gioco, anzi direi un test:
io vi darò una parola alla volta, dopo
avervi dato la parola, vi dirò anche
quanti significati quella parola ha, vi
lascerò quindi qualche secondo per
pensare un po' a tutti appunto questi
significati, dopodiché ve li darò con
tanto di esempi. Con questo è tutto.
Mettetevi alla prova!
Studiando le lingue straniere ho sempre
incontrato tre difficoltà: poco tempo per
esercitarmi, difficoltà a interagire con
i madrelingua, qualcosa che mi motivasse
a studiare. Anche tu? Bene, allora siamo in
due. Vuoi sapere come ho risolto questi
problemi? Con Busuu, lo sponsor di questo
video. Con Busuu puoi imparare fino a 14
lingue straniere, in modo rapido e
stimolante attraverso pillole di
informazioni perfette da apprendere in
treno, in fila al supermercato o nella
pausa caffè.
Non mi sento bene. Cosa senti? Mi fa male
la testa. Hai la febbre? Mi sembra di sì.
In più, Busuu ti connette con una comunità
di madrelingua della lingua di tuo
interesse con cui puoi interagire e da
cui puoi ricevere feedback. Inoltre ti
offre tantissime altre cose: la
possibilità di rimanere motivato a
studiare con continui promemoria e
flashcard, la possibilità di tracciare le
tue abitudini e guadagnare punti con i
tuoi progressi,
la possibilità di ripassare le regole e
i vocaboli già appresi. Potrai usufruire di
tutte queste funzionalità completamente
gratis con la possibilità di acquistare
una versione Premium senza pubblicità.
Ti ho convinto? Allora vai in descrizione
e clicca sul link che trovi lì per
cominciare a studiare la tua lingua
straniera preferita con Busuu in modo
semplice e gratuito, da subito!
Ciao, io sono Lucia.
"Caffè" e la parola caffè in italiano ha
due significati. Quali sono?
Beh, sicuramente il caffè è la
famosissima bevanda eccitante dal tipico
colore marrone.
La prima cosa che faccio al mattino,
appena sveglia, è bere una bella tazza di
caffè. Ma il caffè è anche un certo tipo
di luogo pubblico dove si servono caffè
e altre bevande, fornito spesso anche di
pasticceria, gelateria e simili. Una delle
cose più belle della città di Torino
sono i deliziosi caffè eleganti in
centro.
"Piano", e questa parola ha ben 6
significati.
Li avete trovati tutti?
Dunque, la parola "piano" indica uno
strumento musicale: il pianoforte. Non ho
mai imparato a suonare il piano, ma mi
sarebbe piaciuto.
Ma un piano è anche uno stratagemma a
cui pensiamo per risolvere un problema o
per raggiungere un obiettivo.
Ci serve un piano per battere la
concorrenza.
Piano è detto anche di una superficie
piatta e uniforme, in senso orizzontale.
La villa si trova su un terreno piano.
"Piano" significa anche
lentamente, piano.
Se loro non ti capiscono, prova a parlare
più piano.
Piano è anche ognuno dei livelli di una
casa o di un palazzo.
Abito al terzo piano.
E il piano è anche un punto di vista.
Sul piano teorico l'idea si può
realizzare, sul piano pratico forse no.
"Pianta"
questa parola ha quattro significati.
Prima di tutto la pianta è un organismo
vivente vegetale.
Maria ha il pollice verde, il suo balcone
è pieno di fiori e piante. In
architettura, poi, la pianta è la
rappresentazione grafica in scala
ridotta del piano orizzontale
di un edificio.
L' architetto ci ha fatto vedere la
pianta della nostra futura casa e ci ha
illustrato la disposizione delle stanze.
Ma la pianta è anche il disegno che
riproduce la disposizione di persone o
di cose in un determinato luogo, quindi
per esempio, se stiamo parlando della
disposizione degli edifici di una città,
pianta è un po' come dire mappa. I
genitori volevano vedere la pianta degli
alunni della classe quarta B per capire
come mai i ragazzi avessero litigato. Ma
la pianta è anche la parte inferiore del
piede.
Dopo una serata sui tacchi alti provavo
dolore alle piante dei piedi.
"Coda", e coda ha bene 5 significati.
La coda è quella che hanno molti animali
all'estremità del loro corpo. I cani
quando sono contenti scodinzolano cioè
agitano la coda.
La coda è anche un'acconciatura per i
capelli che vengono legati insieme sulla
parte alta della testa e vengono
lasciati pendere. Non ti avevo mai vista
con la coda, stai molto bene! Sono
abituata a vederti sempre con i capelli
sciolti.
Ma ovviamente la coda è anche una fila
di persone che aspettano per qualcosa
in maniera più o meno ordinata.
Siamo bloccati nel traffico, c'è una coda
chilometrica che non avanza di un
centimetro. Si chiama coda, poi, anche
l'estremità posteriore, cioè la parte
finale, di qualcosa.
La carrozza ristorante è in coda al
treno.
E infine, per coda si intende anche lo
strascico degli abiti eleganti da
cerimonia.
La sorella della sposa le teneva la coda
dell'abito durante l'ingresso in chiesa.
"Viola",
quattro significati.
Viola è un colore.
Il viola è il colore che meno mi piace
indossare. Viola è un fiore.
Luisa ha fatto una passeggiata in
campagna e ha raccolto un mazzolino di
viole da regalare a sua madre. Viola poi
in italiano è anche uno strumento
musicale ad arco e a quattro corde tra
violino e violoncello che si suona
appoggiandolo alla spalla sotto il mento.
Suona la viola da molti anni in
un'orchestra.
E infine sono sicura che la maggior
parte di voi non abbia pensato a questo
quarto significato: viola in italiano si
usa anche come un aggettivo per indicare
qualcuno o qualcosa che è in qualche
modo legato alla squadra di calcio della
Fiorentina, di Firenze.
I Tifosi viola non riuscivano a
trattenere le lacrime per la vittoria
della loro squadra.
"Gola", tre significati.
La gola è l'estremità posteriore della
cavità orale, per intenderci, dove ci sono
le corde vocali.
Oggi non posso fare il discorso ai
clienti perché ho mal di gola.
Ma la gola è anche la parte più profonda
e buia di una voragine o di un fosso.
La bellezza delle Gole del Daluis è data
dagli scenari naturali che attraversano.
Per gola poi in italiano si intende
anche un grande, un forte desiderio nei
confronti del cibo che induce a mangiare
in grandissime quantità.
Vuoi mangiare il tiramisù dopo tutti
quei cannoli? Sai che forse non dovresti
farti tentare così tanto dalla gola?
"Operazione"
Operazione ha anche tre significati:
quali sono?
Un' operazione è un'azione o una serie di
azioni compiuta al fine di ottenere un
determinato risultato.
La polizia è riuscita a catturare i
colpevoli grazie a un'operazione
estremamente organizzata. Ma
un'operazione è anche un procedimento
matematico in base al quale da uno o più
enti se ne ottiene un altro.
La dizione è l'operazione matematica più
semplice.
E infine un'operazione è un qualsiasi
intervento chirurgico. Il dottore ci ha
detto che l'operazione di Filippo è
andata a buon fine e che si aspetta una
rapida guarigione. Come è andata? Fatemi
sapere nei commenti se siete riusciti a
indovinare tutti i significati per
ognuna di queste parole. Vi ricordo che
se volete invece saperne di più sulle
parole polisemiche in italiano, ma anche
su quelle omonime e omofone, potete
guardare il video dedicato proprio a
quell'argomento che trovate come sempre
qui in alto nella card o giù nella
descrizione. Se invece cercate un
qualsiasi altro argomento di grammatica
o di cultura italiana potete passare dal
nostro sito a Lernamo.com e non
dimenticate di lasciare un mi piace al
video se vi è piaciuto, se vi è stato
utile, iscrivervi al canale se ancora non
lo avete fatto e seguire LearnAmo anche 
su Instagram, su Facebook, su Twitter, su
Pinterest, su TikTok e su Telegram per
tutti gli altri contenuti che
pubblichiamo anche lì. Io vi aspetto
prestissimo in un nuovo video. Ciao, ciao!
[Musica] 

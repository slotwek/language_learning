WEBVTT
Kind: captions
Language: it
Ciao a tutti e bentornati su LearnAmo!
Prendete carta e penna perché vi 
serviranno. Questo è un video di
vocabolario, infatti vedremo tutti i nomi 
dei lavori più comuni in italiano, dalla
A alla Z. Iniziamo subito! 
Addestratore cinofilo o addestratore di
Cani: chi aiuta i cani a imparare i
giusti comportamenti, azioni e reazioni,
in modo che possa svolgere determinate
attività utili per un lavoro o inserirsi
al meglio nel contesto sociale e
familiare.
Agricoltore: chi svolge un'attività
nell'agricoltura, sia come responsabile
della conduzione del fondo, sia come
lavoratore. Spesso è usato come sinonimo
di contadino, anche se questo è un po'
più specifico. Il contadino è una persona
che vive e lavora nei campi, in aperta
campagna.
Allevatore: chi si occupa di far crescere
e riprodurre animali per ricavarne cibo,
Prodotti, servizi o ricavo economico.
Animatore: chi in villaggi vacanze, hotel
o navi da crociera,
intrattiene, diverte e coinvolge gli
ospiti con attività di gruppo, oppure
durante eventi intrattiene e fa
divertire i bambini. Arbitro: chi durante
una competizione sportiva applica e fa
rispettare il regolamento, assegna punti
e penalità, scandisce inizio e fine
della gara.
Archeologo: chi studia i reperti con
valore storico, dando importanza anche
alla loro conservazione e valorizzazione.
Architetto: chi progetta, dirige e segue
la realizzazione e la restaurazione di
edifici. Attore:
chi interpreta un ruolo durante una
esibizione teatrale, televisiva o
cinematografica.
Avvocato: chi difende la causa del
proprio cliente di fronte a un tribunale,
applicando i principi di legge.
Bagnino: chi si occupa di vigilare sulla
sicurezza dei bagnanti in un tratto di
spiaggia o in una piscina pubblica.
Barbiere: chi taglia capelli e barba a
clienti uomini. Barista: chi lavora al
banco di un bar servendo caffè, bevande e
cibo ai clienti.
Benzinaio: chi si occupa della
distribuzione di carburante ai veicoli
presso le stazioni di servizio. Bidello:
chi lavora in una scuola e si occupa di
mantenere gli ambienti puliti, fornire il
materiale necessario agli insegnanti e
vigilare gli studenti in assenza degli 
insegnanti.
Calzolaio: chi ripara le scarpe cucendo,
incollando, riparando tacchi e suole.
Cameriere: chi serve cibo e bevande ai
clienti in un bar, un ristorante o un
albergo. Capotreno: capo del personale
addetto a un treno. Cassiere: chi si occupa
della cassa in banche, aziende, negozi
esercizi pubblici.
Commesso: in un negozio addetto alla
vendita al pubblico.
Conduttore: chi dirige uno spettacolo
televisivo, lo gestisce scandendo i tempi,
presentando gli ospiti, le rubriche, i
servizi, coinvolgendo e dialogando con il
pubblico in studio o a casa. Contabile:
chi tiene la contabilità
nell'amministrazione di un'azienda.
Corriere: chi trasporta e consegna pacchi.
Cuoco: chi per mestiere prepara e cuoce
cibi in ristoranti, alberghi o case
private.
Dentista: medico specializzato nella cura
dei denti.
Dietista: chi elabora i menù di ospedali,
grandi alberghi, mense di aziende e
scuole. Da non confondere con il
dietologo, che invece è un medico vero e
proprio, che può fare diagnosi e
prescrivere analisi e medicine, e che si
occupa di disturbi alimentari come
anoressia o bulimia, o malattie legate
all'alimentazione come celiachia. Ma in
realtà, ci si può rivolgere al dietologo
anche solo se si vuole tornare in forma
in modo sano ed equilibrato. Dirigente
scolastico: chi è a capo della gestione
di una scuola, seleziona i docenti,
stabilisce attività, interventi speciali,
controlla tutto l'istituto e la sua
organizzazione, è anche chiamato preside.
Doppiatore: chi presta la propria voce a
personaggi animati di
cartoni, videogiochi, oppure a un altro
attore in film o serie TV, generalmente
straniero. Il doppiatore è anche il
narratore nei documentari e la voce
fuori campo nelle pubblicità.
Elettricista: chi si occupa di
apparecchiature e impianti elettrici,
installandoli, verificandone il
funzionamento e la loro manutenzione.
Erborista: chi produce, vende prodotti a
base di erbe per scopi curativi o
cosmetici.
Estetista: chi esegue trattamenti
estetici come depilazione, pulizia del
viso, trucco, manicure, pedicure,
trattamenti dimagranti e così via.
Fabbro:
chi plasma ferro, acciaio, bronzo, ottone e
altri metalli per creare oggetti di
vario genere.
Facchino: chi raccoglie i bagagli dei
clienti e li porta nelle loro stanze.
Falegname: chi lavora il legno per creare
e riparare mobili, infissi o oggetti. 
Farmacista: chi formula, prepara e
distribuisce farmaci, ma anche chi lavora
in una farmacia vendendo i farmaci.
Fornaio: chi produce pane e prodotti da
forno come pizze, focacce, dolci, sfoglie,
taralli.
Fotografo: chi fa foto per lavoro, sia per
feste, sia per moda o riviste, sia per
altri eventi o scopi.
Gelataio: chi produce gelati. Geometra: chi
progetta e dirige lavori in ambito edile,
e operazioni come la misurazione di
terreni e la stima dei beni immobili.
Giardiniere: chi cura il verde pubblico o
privato in giardini e aiuole.
Giornalista: chi documenta quello che
succede in cronaca, attualità, moda e ne
dà notizia attraverso articoli su
giornali, riviste o servizi al
telegiornale, alla radio. Giudice: chi deve
dare il proprio giudizio su un caso in
un processo.
Gommista: chi si occupa di manutenzione,
installazione, ricambio e riparazione
delle gomme pneumatici di un mezzo a
motore. Guida, o più comunemente guida
turistica:
chi accompagna singoli o gruppi in siti
di interesse turistico di un territorio,
raccontandone storia e dettagli
interessanti.
Hostess: chi si occupa dell'accoglienza e
dei servizi di assistenza ai clienti in
fiere, convegni, congressi, eventi
promozionali, ma anche sinonimo di
assistente di volo per donne, per gli
uomini diremo invece Stewart. Quindi,
addetta al servizio e all'assistenza dei
passeggeri su un volo di linea.
Idraulico: chi installa, ripara e mantiene
le tubazioni dell'acqua e gli impianti
sanitari e igienici.
Imbianchino: chi tinteggia pareti interne
ed esterne di edifici.
Impiegato:
lavoratore dipendente nel pubblico e nel
privato, che lavora soprattutto
all'interno di uffici con mansioni
generali. Imprenditore: chi crea
un'impresa di qualsiasi tipo per
generare un profitto.
Infermiere: figura sanitaria che assiste
i pazienti durante visite mediche e
terapie, somministra le cure prescritte
dai medici, controlla lo stato di salute,
la terapia, i bisogni fisici, sociali e
psicologici del paziente.
Ingegnere: chi studia, analizza, progetta e
realizza dispositivi, strutture,
macchinari, impianti.
Insegnante: chi offre lezioni su
Logopedista: chi si occupa dei disturbi
della voce, del linguaggio,
dell'apprendimento, della comunicazione.
Lavandaio: si tratta di una professione
più antica, chi si occupava di lavare
indumenti e panni altrui.
Macellaio: chi prepara e vende la carne
in tagli. Maggiordomo:
collaboratore familiare che governa e
gestisce tutte le attività di una casa,
gestisce lo staff e i lavori di
manutenzione. Meccanico:
chi ripara veicoli a motore.
Medico: chi diagnostica e cura malattie e
problemi di salute. Attenzione! Nel
linguaggio comune, colloquiale, il termine
dottore viene molto utilizzato con il
significato di medico, in realtà questo
non è propriamente corretto, infatti in
italiano per dottore si intende una
qualsiasi persona che abbia conseguito
un titolo di studio universitario anche
di base, insomma una laurea.
Muratore: chi lavora in cantieri edili e
costruisce edifici di vario genere.
Negoziante: chi possiede e o gestisce un
negozio.
Notaio: chi registra atti come vendite,
testamenti, successioni, avviamento di
attività.
Operaio: chi lavora in una fabbrica
svolgendo lavori prevalentemente manuali.
Orafo: chi ripara e realizza oggetti
composti da oro e o altri materiali
preziosi.
Ostetrica:
chi assiste e aiuta la donna incinta
prima, dopo e soprattutto durante il
parto.
Ottico: chi realizza e vende lenti e
occhiali correttivi.
Parrucchiere: chi si occupa della cura
dei capelli, soprattutto per donne, taglio,
colore, piega.
Pasticcere: chi prepara artigianalmente
dolci, torte, dessert, biscotti, pasticcini
e altri prodotti simili. Pastore: chi
alleva pecore, le porta al pascolo, le
custodisce e le cura. Pescatore:
chi cattura pesci per venderli. Pilota:
chi guida aerei per il trasporto di
persone.
Poliziotto: membro delle Forze Armate che
vigila sulla popolazione e interviene in
caso di pericolo della pubblica
sicurezza. In Italia abbiamo anche il
carabiniere. Pompiere:
membro dei vigili del fuoco che
interviene in caso di incendio o altre
calamità. Postino: chi consegna lettere e
pacchi ai destinatari. Psicologo: chi
offre supporto psicologico ed emotivo a
un paziente per garantirne il benessere
psicofisico.
Quadrista: chi è responsabile del quadro
di controllo di un impianto.
Questore: funzionario ministeriale che
dirige i servizi di polizia e di ordine
pubblico in ogni capoluogo di provincia.
Ragioniere: chi tiene la contabilità e si
occupa dell'amministrazione di
un'attività.
Regista: chi dirige tutte le fasi di un
film o una serie TV, guida gli attori,
sceglie le inquadrature, dà indicazioni
sulle scelte artistiche, luci, suoni.
Restauratore: chi recupera opere d'arte e
oggetti antichi facendoli ritornare alla
bellezza originale.
Salumiere: chi vende salumi e formaggi.
Sarto: chi disegna, taglia, cuce e
confeziona capi d’abbigliamento o li
ripara. Segretario: chi, in un ufficio,
svolge incarichi di fiducia per un suo
superiore. Sindaco:
rappresentante di una città e capo
dell'amministrazione comunale della
stessa.
Spazzino: chi raccoglie i rifiuti e
pulisce le strade urbane, detto anche
netturbino. Stilista: chi disegna e crea
una collezione di moda, abbigliamento e
accessori.
Tabaccaio: chi vende tabacchi, francobolli,
riviste e simili. Tappezziere: chi
realizza tendaggi, imbottiture e
rivestimenti di vario tipo.
Tassista: chi conduce un taxi
ufficiale. Giudiziario: funzionario
pubblico che assiste il giudice, provvede
all'esecuzione dei suoi ordini, notifica
citazioni, diffide, diffamazioni.
Verniciatore: chi riveste con smalti,
vernici e simili oggetti macchinari e
altro, per abbellirli, decorarli e
proteggerli da fattori esterni.
Veterinario: medico degli animali.
Vigile o, nella forma completa, vigile
urbano: chi assicura il rispetto delle
regole stradali, garantisce l'ordine e
controlla le strade dirigendo il
traffico.
Zoologo: chi studia gli animali, i
comportamenti, l'interazione con gli
ecosistemi, le caratteristiche fisiche, la
dieta e il rapporto con l'uomo. Avete
preso tutti gli appunti necessari? Perché
adesso ho un piccolo esercizio per voi e,
come sempre, le soluzioni saranno alla
fine del video. Vediamo un po' quante
parole vi ricordate! A causa di questa
denuncia le cose potrebbero mettersi
male per te, penso che dovresti chiamare
un bravo
per il processo.
Nonostante il
abbia fatto un buon lavoro con la voce
di Brad Pitt, preferisco guardare il film
in lingua originale. Per la mia festa di
compleanno vorrei che la torta la
facesse il miglior della città. Questi
sono i vestiti che ha disegnato la nuova
di quel marchio famoso.
Potresti andare dal
a comprare un pacco di sigarette per lo
zio? L'evento è stato un successo grazie
al ,non si sono annoiati nemmeno i
bambini. La del supermercato ti ha dato
il resto sbagliato, vai subito a dirglielo!
Quell'ospite era tanto imbarazzante che
la del programma ha dovuto scusarsi con
i telespettatori. Ti consiglio di non
parcheggiare qui altrimenti
ti faranno una multa. Abbiamo contattato
per truccarci il giorno del tuo
matrimonio. Prima di mostrarvi le
soluzioni volevo ricordarvi che, se siete
grandi appassionati di lessico e di
nuove parole, potete impararne molte,
molte altre anche con il video dedicato
a tutti i mezzi di trasporto in italiano,
che trovate, come sempre, qui in alto
nella card, o giù in descrizione.
Se invece cercate un qualsiasi altro
argomento di grammatica o di cultura
italiana, potete passare dal nostro sito
learnamo.com, e non dimenticate di
seguire learnamo anche su Instagram, su
Facebook, su Twitter, su Pinterest, su TikTok e su Telegram per tutti gli altri
contenuti esclusivi che pubblichiamo lì.
Se il video vi è piaciuto lasciate un 
bel mi piace, perché ci aiuta molto, e
iscrivetevi al canale se ancora non lo
avete fatto. Io vi saluto, ma ci vediamo
prestissimo in un nuovo video.
Soluzioni dell'esercizio: avvocato,
doppiatore, pasticcere, stilista, tabaccaio,
animatore, cassiera, conduttrice, vigili,
estetista.

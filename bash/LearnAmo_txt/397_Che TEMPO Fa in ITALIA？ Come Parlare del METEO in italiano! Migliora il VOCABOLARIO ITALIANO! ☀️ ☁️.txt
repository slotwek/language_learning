WEBVTT
Kind: captions
Language: it
Ciao a tutti e bentrovati su LearnAmo! Quante
volte vi è capitato di voler parlare con
qualcuno, ma di non sapere come attaccare
bottone? Per esperienza personale, vi posso
dire che in questi casi la soluzione migliore
è cominciare parlando del meteo! È per questo
che ho scelto di realizzare questo video interamente
incentrato su come parlare del meteo, detto
anche comunemente tempo, in italiano! Eccoci
qui! Dunque, la tipica domanda da fare a qualcuno
per sapere il meteo lì dove quella persona
si trova è: "Che tempo fa?". Per rispondere
ci sono varie possibilità. Innanzitutto,
potreste dire: "fa + aggettivo" ("fa caldo",
"fa freddo", "fa bel tempo", "fa cattivo o
brutto tempo"). Queste frasi sono perfette
per cominciare una conversazione, specialmente
se ci aggiungete un po' di enfasi, per esempio:
"Mamma mia che brutto tempo fa oggi!" oppure
"Finalmente fa caldo! Non se ne poteva più
del freddo!" e così via! Altre strutture
per parlare del tempo in italiano sono "è
+ aggettivo specifico per il tempo", per esempio:
"Oggi è piovoso" oppure "C'è o ci sono +
sostantivo" ("oggi c'è la pioggia"). Oppure,
si può usare semplicemente un verbo: "Piove!"
o "Sta piovendo!" e così via. Bene, detto
questo, ora vediamo tutti gli aggettivi, i
sostantivi e i verbi (ma anche le espressioni)
che utilizziamo per descrivere il meteo (divisi
per stagioni)! Cominciamo con l'inverno! Di
solito, l'inverno in Italia è molto freddo,
quindi possiamo dire che l'inverno italiano
è gelido, si gela! A volte, è anche nevoso,
c'è la neve! In montagna, spesso, non solo
nevica, ma c'è anche una bufera di neve o
tormenta! L'inverno, però, è di solito anche
molto piovoso, c'è la pioggia; se piove molto
forte, allora diremo che c'è un acquazzone!
Alcuni giorni c'è una pioggia terribile,
ci sono lampi, tuoni... e in questo caso diremo
che la giornata è burrascosa o tempestosa
e che di conseguenza c'è un temporale! A
me piace molto quando il temporale finisce
perché c'è sempre l'arcobaleno! Se invece
cadono cubetti di ghiaccio dal cielo, allora
c'è la grandine, cioè grandine! In inverno,
di solito, c'è anche molto vento, è ventoso!
Non ci sono uragani in Italia, cioè quelle
tempeste di vento e pioggia molto forte che
spesso colpiscono purtroppo gli Stati Uniti...
ci sono però trombe d'aria, cioè attacchi
di vento fortissimo! Invece, alcune espressioni
che usiamo spesso in inverno sono: "Fa un
freddo cane", cioè fa molto, molto freddo!
O, con lo stesso significato, "Si muore di
freddo"! Ancora: "Ho la pelle d'oca!", per
indicare quella sensazione della pelle quando
abbiamo i brividi! E, infine, "Piove a dirotto!"
o "Piove a catinelle!", cioè molto, molto
forte! Passiamo ora alla primavera! In primavera,
la mia stagione preferita, il tempo è generalmente
sereno, è limpido, cioè il cielo è blu!
Chiaramente, può anche essere soleggiato,
cioè c'è il sole o il sole splende! Se invece
la temperatura non è né alta né bassa,
allora il tempo sarà mite! Quando non ha
piovuto, e l'aria non è pesante, allora diremo
che il tempo è secco (gioia per i miei capellI!).
Ma la mia giornata primaverile preferita è
quella in cui c'è una brezza leggera e delicata!
Un'espressione perfetta per quelle giornate
primaverili particolarmente soleggiate è:
"C'è un sole che spacca le pietre!", per
indicare, appunto, che il sole emana un caldo
molto intenso! Espressione del giorno: "da
che mondo è mondo". Questa espressione è
senz'altro una di quelle che sentirete usare
spesso dagli italiani, perché è davvero
molto comune! Letteralmente significa "Da
quando il mondo è mondo" e si usa come alternativa
per dire "da sempre". Per esempio: "Da che
mondo è mondo, gli esseri umani hanno tentato
di comprendere i fenomeni atmosferici". - "Zeus
è arrabbiato" - Dai, ma non queste strozate!
Questo è un canale di apprendimento! - Se
mi togli queste stronzate... Che dovrei fare?
È il mio ruolo nei video questo: aggiungere
stronzate! Ora vediamo cosa succede in estate.
L'estate italiana è generalmente umida e,
quando c'è umidità, io sono sempre nervosa
perché i miei capelli diventano più pazzi
del solito! Quando fa davvero molto caldo
diremo che è torrido o afoso, c'è un'afa
terribile! Per fortuna, però, in estate è
possibile prendere il sole e abbronzarsi,
cioè diventare di un colore un po' più scuro
(e, si spera, non ustionarsi, cioè bruciare,
scottare, la pelle!). Alcune espressioni usate
in estate sono: "Prendere la tintarella",
e cioè prendere il sole, abbronzarsi, e anche
"Prendere un'insolazione", questo significa
che siete stati troppo tempo al sole e questo
vi ha provocato bruciature, ma anche mal di
testa, febbre o nausea! Prima di continuare,
vi ricordo che sul nostro sito potete trovare
la spiegazione scritta e gli esercizi automatici
per questa e per tutte le altre nostre lezioni!
Invece, sulle nostre pagine Facebook, Instagram
e Twitter ci sono tanti contenuti esclusivi
che vi aspettano! E l'autunno? Allora, l'autunno
è generalmente nebbioso, c'è la nebbia,
il vento soffia molto forte e spesso è anche
nuvoloso, ci sono le nuvole. Non ci sono piogge
abbondanti, ma di solito pioviggina, cioè
c'è una pioggia leggera! Un'espressione molto
usata in autunno è "Cielo a pecorelle". Questa
espressione indica quelle giornate in cui
in cielo ci sono tante piccole nuvole, molto
vicine tra loro, piuttosto che grandi nuvole,
e queste piccole nuvole, appunto, sembrano
delle piccole pecore! Secondo il proverbio
"cielo a pecorelle, pioggia a catinelle",
dunque se vedete il cielo così, prendete
l'ombrello! Bene, spero che questa lezione
sia stata utile e interessante e che abbiate
imparato nuove parole! Ora ditemi, che tempo
fa lì dove siete voi? Inoltre, vi ricordo
che se vi piace la mia maglia, la potete acquistare
nel nostro negozio online: LearnAmo Collection
(il link è nella descrizione). Ci vediamo
al prossimo video! Ciaoooo!

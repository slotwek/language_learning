WEBVTT
Kind: captions
Language: it
No, non si fa! Ciao a tutti e bentornati su
LearnAmo. In questo video andremo a  
parlare di un argomento che sta
veramente molto a cuore agli italiani: il 
cibo. Siamo o non siamo la patria del
buon cibo?! 
Infatti, il cibo è parte integrante della
nostra cultura e, per questo, siamo molto
legati alle nostre tradizioni culinarie,
che, però, non tutti rispettano.
In questo video andremo a parlare dei
dieci "erroracci" inammissibili, che alcuni
stranieri (e non solo) commettono quando
decidono di cucinare qualcosa di
italiano.
Siete pronti? Iniziamo!
Sicuramente sarà capitato anche a voi di
accorgervi che all'estero,
molto spesso, si cerca di riprodurre
alcuni piatti tipici italiani con scarsi
risultati.
Infatti, alcuni ristoranti all'estero, che
si "spacciano" per italiani, molto spesso
servono pietanze, che gli italiani
nemmeno conoscono o che non mangerebbero
neanche sotto tortura. Il vero
problema è che, molto spesso, gli
stranieri provano a riprodurre alcune
ricette italiane a casa propria, ma, se
non conoscono l'italiano, devono
necessariamente seguire alcune ricette
nella loro lingua e, magari, queste
ricette non sono propriamente accurate.
Quindi, è possibile che l'autenticità del
piatto si perda nella traduzione. I primi
quattro terribili errori riguardano la
preparazione della pasta.
Il tempo è denaro. Credo sia importante
sottolineare che il tempo di cottura
indicato sulla confezione della pasta è
lì per una validissima ragione. La pasta
impiega esattamente quel tempo per
cuocersi alla perfezione. Ah, ovviamente, il
tempo di cottura indicato si riferisce
al tempo in cui la pasta è immersa
nell'acqua bollente.
Questo significa che la pasta deve
essere "gettata" o "calata" nell'acqua solo
quando questa bolle e non prima.
Piccolo bonus: il sale, che si aggiunge
nell'acqua della pasta (perché sì, si deve
aggiungere, anche se poco), deve essere
grosso e lo si deve aggiungere quando
l'acqua comincia a bollire,
quindi, poco prima di immergervi la pasta.
A proposito di questo errore, ho
realizzato un divertentissimo TikTok,
che vedete qui. Se volete sentire un po'
quello che dico, andate a seguirmi su TikTok.
La mattonella: un altro terribile
erroraccio è quello di scolare la pasta
quando è cotta e metterla nuovamente
nella pentola e lasciarla così, senza
alcun condimento, nemmeno un filo d'olio.
Dovete sapere, che la pasta cotta
rilascia molti amidi.
Di conseguenza, se noi la lasciamo lì, tutta
insieme, senza un minimo di condimento,
senza un po' di "grasso", qualcosa di grasso,
finiremo per ritrovarla come una
mattonella: tutta appiccicata e compatta
in un unico blocco e magari pure
insipida. No! La pasta, una volta scolata,
va sempre condita, per esempio con del
sugo. Quindi, se avete già riscaldato o
preparato del sugo o del sughetto o
qualsiasi altro condimento, che voi
abbiate preferito, va benissimo, ma
versate immediatamente la pasta nel
vostro sugo o sughetto.
Se invece volete mangiarla in bianco, ben
venga, ma non dimenticate di condirla
sempre con un po' d'olio o un po' di burro,
del parmigiano grattugiato. Sempre! L'olio
nell'acqua: tante persone pensano di
ovviare al problema della mattonella,
aggiungendo dell'olio nell'acqua di
cottura.
Ebbene no, non si fa, anche perché non c'è
nessuna ragione per farlo. Abbiamo
assodato che la pasta, una volta cotta e
scolata, si condisce immediatamente,
quindi, nessun rischio di formazione di
una palla di pasta appiccicata. Il
condimento: è assolutamente importante
ricordare che la pasta non si può
condire con la prima cosa che vi capiti
sotto mano, ad esempio: non potete
condirla con, che so, del succo di
mirtillo. Anche in questo caso ci sono
delle regole e sono delle regole a cui
noi italiani teniamo moltissimo,
qualche volta anche più della nostra
stessa vita.
La pasta col ketchup no e neanche con la
maionese.
Sì, invece, a qualsiasi tipo di sugo o
sughetto preparato con le verdure o
pesto o il sugo semplice di pomodoro o
con i formaggi, con i salumi. Questo sì.
Ovviamente, mi raccomando, lo ripeto, giuro,
per l'ultima volta, la pasta va gettata
subito nel condimento. Se avanza, se ne
avete cucinata troppa, nessun problema, la
si può conservare in frigorifero, ma con
il suo condimento. Il quinto errore
riguarda gli abbinamenti. In italia la
tradizione vuole che un pasto si
componga di un primo piatto, un secondo
piatto e un contorno. Antipasto prima e
dolce dopo solo nelle occasioni
particolari o se abbiamo veramente molta
fame. Il punto è che le diverse
portate non vanno mai mischiate tra loro
per nessuna ragione al mondo,
a meno che non si tratti di un piatto
unico, come: il riso con il pollo al curry
oppure il cous cous con vari
accompagamenti, ma infatti non si tratta di
piatti tipicamente italiani. Le ricette
tradizionali italiane vanno mangiate da
sole come primo piatto, come: il ragù alla
bolognese, come gli gnocchi ai quattro
formaggi, come la pasta al pomodoro, come
il risotto, come le lasagne e così via.
Ovviamente, possono essere seguiti da
un secondo piatto, per esempio a base di
verdure o di pesce o di carne, ma anche
questo deve essere mangiato da solo.
Questo vuol dire che, se preparate del
risotto e poi del pollo con i peperoni,
dovete mangiare prima il risotto,
finirlo, e poi mangiare il pollo con i
peperoni e non mettere il pollo con i
peperoni insieme al riso. Per noi è anche
una questione di rispetto verso ogni
singola portata, mescolando tutto insieme
finiremo col mescolare i sapori e questo
non renderà mai giustizia ad ogni piatto.
Il pane all'aglio, detto anche "garlic
bread": se vi è capitato di andare in un
ristorante italiano all'estero,
soprattutto in Olanda, in Germania, in
Belgio o anche oltreoceano, negli Stati
Uniti, molto probabilmente, vi sarà
capitato di aver ricevuto, prima delle
portate che avevate effettivamente
ordinato, una bella portata di pane
all'aglio, che in inglese è appunto detto
"garlic bread". Bene, dovete sapere che nessun
ristorante italiano, in Italia, offre
prima del pasto del pane all'aglio, né
durante e neanche dopo. Al massimo un
cestino di pane tradizionale, pane con le
olive,
tutt'al più, o integrale, ma non il pane
all'aglio. Il pane all'aglio è
un'invenzione tutta americana, che non ha
nulla a che fare con la cucina italiana.
Per carità, è buonissimo. Io lo amo e lo
preparo molto spesso,
ma, no, non è un piatto tipico italiano.
Un altro terribile errore riguarda la
nostra amatissima pizza. Eh sì, si sa, la
pizza è forse il cibo che ci
caratterizza di più nel mondo a pari
merito con la pasta ed è proprio per
questo che ci teniamo molto alla sua
ricetta e non vogliamo che il buon nome
della pizza venga infangato o che le si
manchi di rispetto.
La pizza si fa con passata o sugo di
pomodoro, mozzarella e altri condimenti,
ma le più tradizionali sono: la
margherita, servita qualche volta anche
con delle foglie di basilico fresco; la
prosciutto e funghi;
la quattro formaggi; la quattro stagioni;
la tonno e cipolla; l'ortolana, con
verdure grigliate; la diavola, con
salame piccante.
Ecco, la pizza surgelata, che trovate in
tutti i supermercati all'estero, non è
esattamente vicina a queste tipologie.
Diciamo che, chiamare quelle pizze "pizze"
è per molti italiani un insulto alla
vera pizza, soprattutto quando sulla
pizza c'è della pasta o dell'ananas o
del pollo al curry di cui parlavamo
prima.
Per un italiano è veramente molto strano
ordinare un tipo di pizza del genere,
figuriamoci mangiarlo. Però, è anche vero
che, mi dico, se i supermercati le
vendono è perché effettivamente c'è
qualcuno che le compra, ma se volete
essere rispettosi delle tradizioni
italiane,
beh, quelle non dovrebbero essere le
vostre scelte.
L'ennesimo sfregio alla nostra cucina,
alla cucina italiana (ve lo scrivo qui,
grande, in sovrimpressione, così non lo
dimenticate mai): la panna nella carbonara
non ci va e no, non mi interessa se la
rende più cremosa, se la dovete chiamare
"carbonara"
non dovete usare la panna. Categorico! Eh sì,
qui sono un po' arrabbiata, perché i nomi
devono essere rispettati,
le ricette devono essere rispettate.
Potete inventare tutti i piatti che
volete, metterci tutto quello che volete,
ma non dovete chiamarli come i piatti
della tradizione.
Se è "carbonara", è senza panna.
Chiedete ai romani, la ricetta per una
carbonara cremosa esiste, senza panna
(pensate un po'). Tutto sta nella giusta
proporzione tra tuorli, acqua di cottura
e pecorino.
Infine, non possiamo non menzionare il
caffé: un famosissimo errore che
tantissimi stranieri commettono è quello
di "annacquare" troppo il caffè. Ormai,
purtroppo o per fortuna, questo uso si è
diffuso così tanto, da avere anche in
Italia un suo proprio nome: caffè
americano.
In realtà, in questo caso, non sono per
niente arrabbiata, perché lo capisco, è
più che altro una questione di gusti. Ci
sono delle persone a cui il caffè
espresso così denso non piace, anche
perché, per poterlo apprezzare, serve
forse
il tempo giusto per abituarcisi. Quindi
ci sta, ma, anche qui, il nome è
fondamentale. Se volete il caffè con
molta acqua,
va benissimo, ma chiamatelo "caffè
americano" e, no, non si può definire
quello un espresso o anche solo un caffè,
perché in Italia "caffè" equivale a
"espresso". Ah, a proposito di caffè,
io e il mio ragazzo siamo andati in giro
per Roma per andare a cercare tutti i
caffè, ma proprio tutti i tipi di caffè,
che si possono ordinare qui in Italia:
caffè shakerato, caffè espresso, caffè
americano, crema al caffè e chi più ne ha
più ne metta. Se siete curiosi di
cercarli, di vederli tutti quanti, potete
cliccare sul link che trovate qui in
alto nella card o giù nella descrizione.
Se adesso volete studiare, invece,
qualcosa di più serio, quindi dedicarvi
alla grammatica o se volete cercare
delle altre lezioni di cultura,
potete trovare tutte le video lezioni
che desiderate sul nostro sito:
www.learnamo.com con tanto di esercizi.
Noi ci rivedremo prestissimo qui su
YouTube o anche sui nostri social per
tante altre chicche e contenuti
interessanti e cioè: su Instagram, su
Facebook, su Twitter
e, da un po' di tempo, anche su TikTok.
Quindi, se ce l'avete, non dimenticate di
seguire @learnamo.
A presto, ciao ciao!

WEBVTT
Kind: captions
Language: it
Ciao a tutti e bentornati su LearnAmo!
Dopo aver pubblicato più di 200 video sul canale,
ci siamo accorti di non avervi mai parlato della famiglia.
Quindi, in questo video abbiamo deciso di farvi un bel disegnino del mio albero genealogico,
così che possiate imparare qualcosa in più su di me e possiate anche conoscere delle nuove parole
riguardo proprio la famiglia, per poter parlare della vostra in italiano.
Ma... perché il tuo albero e non il mio?
Non ti ricordi? Abbiamo già affrontato questa questione da persone mature
Carta... sasso... forbici!
Ah si... ora ricordo...
Iniziamo!
Ma... prima di iniziare, vorremmo un secondo parlarvi di lingbe, lo sponsor di questo video
lingbe è un'app stratosferica,
che vi permette di praticare qualsiasi lingua ovunque voi siate nel mondo,
in maniera totalmente gratuita.
No! Non c'è nessun inganno!
Lingbe si basa su un'idea tanto semplice quanto geniale
in pratica,
lingbe vi permette di chiamare altre persone che stanno imparando la vostra stessa lingua straniera e praticare insieme.
Ora vi faccio vedere come funziona.
Ciao!
Ciao!
Riesci a sentirmi?
Sisi, tu?
Come stai?
Io sto bene, grazie. E tu?
Sto bene.
Da dove vieni?
Io sono della Somalia, tu?
Io sono italiana.
Italia!
Sì, sei mai venuta in Italia?
No, non ci sono mai stata.
Ma sei di Milano o di un'altra città?
Vivo a Bari, la conosci come città?
No.
è nel sud.
Vabbè, vabbè, basta così Graziana!
Lasciamo che i nostri LearnAmici scarichino e provino dai soli lingbe,
questa fantastica applicazione per praticare le lingue.
Allora, innanzitutto voglio presentarvi i miei nonni materni
Agnese e Raffaele
I miei nonni materni
hanno avuto tre figli:
Marco e Lucia, i miei zii, e Teresa, mia madre.
Teresa si è sposata con Francesco, mio padre, e da quest'unione sono nati:
Gianni, mio fratello maggiore,
Marzia, mia sorella minore, e Graziana, cioè io.
Mio zio Marco, invece, si è sposato con Paola, mia zia acquisita,
con cui ha avuto una figlia, mia cugina Maria Luisa.
Per quanto riguarda mia zia Lucia invece,
è zitella, cioè non ha figli, ma in compenso ha quattro nipoti:
Gianni, Marzia, Maria Luisa e io.
Anche i miei nonni ovviamente hanno quattro nipoti e sono felicissimi,
quando questi li vanno a visitare.
I miei nonni paterni invece,
hanno avuto solo due figli maschi:
mio zio Matteo e mio padre Francesco.
Mio zio e mio padre sono gemelli,
quindi spesso la gente li confonde.
In ogni caso, mio padre, come già sapete, si è sposato con Teresa, mia madre,
mentre mio zio Matteo è scapolo,
cioè non è sposato.
Tuttavia, siccome si sentiva spesso solo e depresso, ha preso due animali domestici:
un cane di nome Jack e un gatto di nome Lulù.
E con questo è tutto,
ora conoscete tutti i miei parenti.
In ogni caso, penso che potrebbe tornarvi utile conoscere anche altri vocaboli
relazionati con la famiglia, come:
LA SUOCERA, IL SUOCERO
sono i genitori del proprio partner
IL GENERO, LA NUORA
il marito, la moglie dei propri figli
IL COGNATO, LA COGNATA
sono dei parenti acquisiti, in quanto il marito o la moglie dei nostri fratelli,
oppure i fratelli del nostro partner
IL PADRINO, LA MADRINA
persona di famiglia ma non solo, che assiste durante le cerimonie religiose il battezzando o il cresimando,
cioè la persona che sta per ricevere il sacramento del battesimo o della cresima
LA MATRIGNA, IL PATRIGNO
la nuova moglie, il nuovo marito di uno dei propri genitori dopo che questi è rimasto vedovo o ha divorziato
FIGLIASTRO, FIGLIASTRA
figlio o figlia che il proprio partner ha avuto con un'altra persona
SORELLASTRA, FRATELLASTRO
persona con cui condividiamo uno dei genitori, oppure
figlio/figlia del nuovo partner del proprio genitore, avuto con un'altra persona
BISNONNO, BISNONNA
i genitori dei propri nonni
PROCUGINO, PROCUGINA
figli del proprio cugino o cugina, oppure figli degli zii dei propri genitori,
che per noi saranno prozii
FIDANZATO, FIDANZATA
un tempo indicava la persona con cui si aveva un vincolo di promessa di matrimonio,
ci si sarebbe sposati in futuro.
Oggi indica semplicemente la persona con cui si sta insieme,
ma con cui di solito non si convive
COMPAGNO, COMPAGNA
usato soprattutto dagli adulti, indica il proprio "fidanzato" o "fidanzata" con cui si vive insieme,
anche se non si ha intenzione di sposarsi
Quando un uomo una donna sono sposati si dice che sono MARITO e MOGLIE.
Altri termini per definire le persone sposate sono: CONIUGI, IL CONIUGE, LA CONIUGE o
CONSORTI, IL CONSORTE, LA CONSORTE, ma sono usati raramente.
Se due persone vivono insieme, ma non sono sposate, si dice che convivono,
dal verbo "convivere" e si chiamano CONVIVENTI.
Ora che conoscete la famiglia di Graziana,
ho un piccolo test per voi!
Quanti cugini ha Graziana?
Uno
Due
Quattro
Quanti nipoti hanno i nonni materni di Graziana?
Tre
Quattro
Cinque
Quanti nipoti ha zia Lucia?
Due
Tre
Quattro
Chi è Gianni per Graziana?
Il fratello
Il cugino
Il nipote
Quante sorelle ha la madre di Graziana?
Zero
Uno
Due
Quanti animali domestici ha zia Lucia?
Zero
Due
Tre
Quanti nipoti hanno i nonni paterni di Graziana?
Due
Tre
Quattro
Bene, ora prima di scappare via, perché non ci parlate un po' della vostra famiglia nei commenti?
Quanti figli avete? Quanti fratelli o quante sorelle? E come si chiamano i vostri genitori o i vostri zii?
Fateci sapere tutto nei commenti!
Noi vi salutiamo, ricordandovi che
se volete essere sempre aggiornati su tutti i nostri contenuti vecchi e nuovi,
potete seguirci su Instagram, su Facebook e su Twitter,
cercando LearnAmo o cliccando sui link che vi abbiamo usato in descrizione,
o andando direttamente sul nostro sito www.learnamo.com
Aah! Ma aspettate! Non andatevene così presto! Questa lezione, dopotutto, non era molto lunga!
Perché non guardate anche la nostra lezione sul vocabolario della frutta, della verdura e dei legumi?
Ne vale davvero la pena, fidatevi!
Il link è nella card e nella descrizone.
Ciao!
Ma da quando hai due fratelli? Non eri figlia unica?
Ho dovuto inventare qualcosina, perché altrimenti l'albero genealogico era un po' povero..
Ok, ci sta

WEBVTT
Kind: captions
Language: it
Vermut e Campari diventano quindi gli
alcolici più popolari di quel periodo e 
qualcuno ha avuto la geniale idea di
mescolarli, miscelarli e rendendosi conto 
di quanto fosse buono il risultato è
nato appunto il Milano-Torino.
Ciao a tutti e bentornati su LearnAmo!
In questo video mettiamo un attimo da
parte la grammatica per occuparci di
qualcosa di più frizzante, divertente e
interessante. Infatti, io so benissimo che
in periodi come quello che stiamo
vivendo, che ci costringono a passare
molto tempo a casa e ci impediscono
davvero di vedere liberamente i nostri
amici, andare insieme in un locale la
sera a bere un cocktail in compagnia,
tutto può diventare un po' più pesante,
più noioso, più duro. Bere un cocktail è
un po' una gioia nella vita, però in
questi casi è necessario anche saperli
preparare. Ma non vi preoccupate, perché
in questo video vi mostrerò come
preparare 5 dei più famosi cocktail
italiani e non vi preoccupate, le ricette
saranno veramente super semplici quindi
se io posso farlo anche voi potete farlo.
E in più andremo anche a vedere un po' di
storia e di curiosità su questi cocktail.
In fondo siamo ancora sul canale di
educazione e di apprendimento no?
Cominciamo! Il primo cocktail che vi
propongo è uno dei miei preferiti in
assoluto, è un cocktail fresco, è un cocktail
frizzante, che secondo me è
particolarmente indicato nella mattina,
magari per un brunch all'americana o per
un aperitivo, e si accompagna
perfettamente tanto al dolce quanto al
salato.
E sto parlando di lui, il Bellini! Ma
quali sono gli ingredienti per
preparare un buon Bellini? Soltanto 10
centilitri di prosecco e 5 centilitri di
polpa di pesca. Ovviamente se come me lo
dovete preparare fuori stagione o se
semplicemente siete troppo pigri per
lavorare con la polpa di pesca, potete
utilizzare un succo alla pesca,
possibilmente con almeno il 60-70 per
cento di polpa di pesca. Questo cocktail
è nato nel famoso Harry's bar di Venezia.
E' stato inventato dal capo barista di
questo locale, Giuseppe Cipriani, tra la
fine degli anni Trenta e l'inizio degli
anni Quaranta.
Sapete che l'origine di questo nome è un
po' artistica? Eh già! Infatti, dovete sapere
che Giuseppe Cipriani gli ha attribuito
questo nome perché il suo colore rosato
gli ricordava quello di una toga di un
santo in uno dei dipinti del pittore
Giovanni Bellini. Come tutte le ricette
tradizionali però, anche questa ha le sue
varianti, a partire da quella che
sostituisce il prosecco con lo champagne,
rendendo quindi il Bellini un Bellini
royal.
Si narra che questo cocktail fosse il
preferito di un assiduo frequentatore
del bar, Ernest Hemingway. Il prossimo
cocktail è forse il mio preferito in
assoluto,
e sto parlando dell'Aperol Spritz. Quali
sono gli ingredienti di questa deliziosa
bevanda? Tre parti di prosecco, due di
aperol, una di Seltz, il tutto servito
rigorosamente con ghiaccio e una fetta
di arancia. L'aperol in senso stretto è
una bevanda ottenuta dalla
macerazione nell'alcol di scorze di
arancia amara, genziana, rabarbaro e altre
spezie. L'aperol è stato creato dai
fratelli distillatori Barbieri ed è
stato presentato per la prima volta nel
1919 alla Fiera Internazionale di Padova.
A partire dagli anni 2000 poi l'Aperol
sfrutta un po' il fenomeno dell'happy hour,
aumentando notevolmente la sua
popolarità. Ma è nel 2008 che raggiunge
il suo vero boom, e cioè quando l'azienda
lancia il cocktail Aperol Spritz.
Il prossimo cocktail di cui voglio
parlarvi invece è il Milano-Torino.
Andiamo subito a vedere quali sono gli
ingredienti per preparare questo
cocktail molto interessante. 4 ml di Vermut
rosso, 4 ml di Campari, uno spicchio di
arancia e come sempre dei cubetti di
ghiaccio.
La storia del cocktail Milano-Torino,
chiamato anche MiTo, comincia nel 1786
quando Antonio Benedetto Carpano, a
Torino, riesce a realizzare un infuso di
erbe a cui aggiunge un goccio di vino
bianco, e così nasce il Vermut. Da quel
momento il Vermut diventa la bevanda più
bevuta, nonché il simbolo di Torino.
Ma milano era rimasta indietro, allora il
signor Campari, che si era recato in
Piemonte insieme al figlio per imparare
la distillazione dei liquori, nel 1860 dà
vita al Bitter Campari, un infuso
famosissimo con 60 erbe. E così nel suo
bar,
"Il camparino", in Galleri,  lancia il nuovo
cocktail amaro, il Campari. Vermut e
Campari diventano quindi gli alcolici
più popolari di quel periodo e qualcuno
ha avuto la geniale idea di mescolarli,
miscelarli e rendendosi conto di quanto
fosse buono il risultato, è nato appunto
il Milano-Torino.
Una curiosità, è che proprio da questo
cocktail nasce probabilmente il più
famoso cocktail Negroni. Proseguendo con
la nostra lista, troviamo il Pirlo. Lo
conoscevate? Generalmente qui si trovano
gli
ingredienti per prepararne un litro, e
cioè 400 ml di Campari o Aperol, 400 ml
di vino bianco secco e 200 ml di acqua
di Seltz o acqua molto gassata. Ovviamente
se non ne volete preparare un litro
potete fare come io ho fatto e cioè, due
parti del primo, due parti del secondo e
una del terzo. Il Pirlo è l'aperitivo
bresciano per eccellenza,
e non è solo una bevanda, ma è proprio un
concetto, il concetto di aperitivo della
città di Brescia. Il nome della bevanda
deriva dal dialetto della città, dove
"pirlare" significa "cadere", "ribaltare", e in
questo caso ovviamente si riferisce alla
caduta dolce, piacevole, del Campari nel
vino. A causa della sua somiglianza con
lo Spritz è nata una disputa tra Venezia
e Brescia per chi avesse inventato per
prima questo cocktail.
Ebbene, la Classificazione Internazionale
dei Cocktail, l'IBA, ha dichiarato il
Pirlo padre dello Spritz veneto,da cui
si distingue solo per l'uso del vino.
Nella versione bresciana si usa il vino
fermo e in quella veneziana il prosecco.
Curiosità: nel 2017 il Pirlo è stato
dichiarato il drink dell'anno dal New
York Times. Ultimo cocktail ma non per
importanza è il Garibaldi, più italiano
di così! Quali sono gli ingredienti per
preparare il Garibaldi?
Ebbene, 40 ml di Bitter Campari e 60 ml di
succo d'arancia.
Ovviamente deve essere servito con del
ghiaccio e con delle scorze di limone o
di arancia.
E' evidentemente un cocktail italiano,
italianissimo, che nel suo nome rende
omaggio al grande patriota italiano, un
po' il papà dell'Italia, Giuseppe
Garibaldi
L'omaggio all'eroe è dovuto sia al
colore della bevanda, rossa come la
camicia indossata da Garibaldi e dai
suoi mille, e ovviamente anche la scelta
di utilizzare un agrume tipico della
Sicilia,
l'arancia. Sicilia da cui Garibaldi
iniziò proprio la sua spedizione dei
mille.
Anche la scelta molto bella di unificare
nord e sud,
proprio come lui aveva fatto nella sua
vita, e cioè il Campari del nord e le
arance del sud.
Il drink è anche noto anche come Campari orange
per volontà della famosa azienda
milanese. Inoltre, piccola curiosità,
dovete sapere che c'è anche una versione
del centro Italia, che sostituisce il
succo di arancia con l'aranciata amara, e
questa versione si chiama Cardinale. E
bene, siamo giunti alla fine di questo
video.
Io spero vivamente che voi decidiate di
preparare uno di questi cocktail e se lo
fate per favore fate una storia su
Instagram,
fate una fotografia e mandatecela la così
la possiamo ripostare. Se non avete i
social potete tranquillamente mandarcela
per e-mail. Le aspetto, sono super curiosa
di vedere i vostri lavori!
Fatemi sapere anche nei commenti se
conoscevate tutti questi cocktail, se
conoscevate la loro storia, le loro
curiosità. A proposito di Garibaldi
invece, se non avete idea di chi sia o se
non avete le idee molto chiare sul suo
conto,
vi consiglio di dare un'occhiata al
nostro video dedicato proprio a lui e
alla storia dell'Unità d'Italia, è
veramente molto divertente è super utile.
Come sempre il link lo trovate qui in
alto nella card oppure giù
nella descrizione. Se invece volete delle
altre informazioni e delucidazioni sulla
grammatica o sulla cultura italiana,
potete passare dal nostro sito
www.learnamo.com. E non dimenticate come
sempre di seguire LearnAmo anche su
Facebook, su Instagram, su Twitter, su TikTok e su Pinterest. Io vi aspetto
prestissimo qui su YouTube con un nuovo
video,
ciao!

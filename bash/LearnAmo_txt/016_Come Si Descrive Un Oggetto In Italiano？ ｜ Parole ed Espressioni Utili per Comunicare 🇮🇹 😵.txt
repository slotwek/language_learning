WEBVTT
Kind: captions
Language: it
Come si descrivono gli oggetti in
italiano? Lo scopriamo in questo video!
Ciao a tutti e bentornati
su LearnAmo. Può sembrare una cosa banale,
perché la facciamo tutti sin da quando
siamo bambini; però, descrivere gli
oggetti in una lingua straniera può
risultare un po' difficile. Perciò in
questo video scopriremo come descrivere
un oggetto in italiano. Per fare maggiore
chiarezza, ho deciso di suddividere le
varie espressioni in base ai cinque
sensi; perché ovviamente la descrizione
può avvenire in base a come entriamo in
contatto con quella determinata cosa.
Cominciamo! Descrivere un oggetto
attraverso il tatto: in questo tipo di
descrizione
si utilizzano parole, espressioni per
identificare l'oggetto dal punto di
vista di come appare quando lo si tocca.
Si potrà quindi parlare
di Materiale: di legno, di metallo,
d'acciaio, di vetro, di carta, di cotone, di
plastica, di pelle, di gomma…
Temperatura: caldo, freddo,
ghiacciato, bollente, tiepido, a
temperatura ambiente, asciutto, bagnato,
fradicio, umido… Consistenza:
appuntito, soffice, duro,
malleabile, morbido, gommoso, spugnoso,
peloso,
appiccicoso, liscio, ruvido, unto…
Utilità: comodo, scomodo, pieghevole,
fragile, apri e chiudi, delicato… Per
esempio: proviamo a descrivere un
materassino da yoga attraverso il tatto.
È di
gomma (credo); è a temperatura
ambiente;
è asciutto, anche se diventa umido, un po'
bagnato, quando mi ci alleno sopra;
è
spugnoso, comodo;
è
pieghevole. Passiamo alla descrizione
attraverso la vista: in questo tipo di
descrizione si utilizzano parole per
identificare l'oggetto in base a come
appare ai propri occhi. Si potrà parlare
quindi
di Forma: rotondo, quadrato, a punta,
rettangolare, ovale, arrotondato,
tondeggiante, squadrato,
spigoloso… Colore o Fantasia: giallo, rosso,
verde, a fantasia, a fiori, a pois, a righe…
Dimensione: grande, piccolo, medio, alto,
basso,
sottile… Composizione: è compatto, è vuoto,
è svuotato, è ripieno… HA + nome
dell'oggetto (ha un manico, ha una
cerniera, ha un gancio, ha delle paillette…)
È FORMATO DA + nome dell'oggetto (è
formato da due elementi, è formato da tre
bastoncini e un
piano…). Per esempio: proviamo a descrivere
una
pentola attraverso la
vista.
È
rotonda;
grigia; piccola (forse media);
è compatta e ha due manici. Come si
descrive invece un oggetto attraverso
l'olfatto? In questo tipo di descrizione
si utilizzano parole, espressioni per
identificare l'oggetto in base a ciò che
percepisce il proprio naso. Si potrà
parlare quindi
di Odore: profumato, puzzolente, inodore…
Ha un odore molto forte, ha un odore
delicato, ha un cattivo odore, ha un tanfo
insopportabile… Cosa quell'odore ricorda:
ricorda un campo di lavanda, ricorda un
aranceto in Sicilia… Proviamo quindi a
descrivere una candela profumata
attraverso l'olfatto. È profumata;
ha un odore delicato, che ricorda un
aranceto in Sicilia. Cosa succede invece
se dobbiamo descrivere qualcosa
attraverso l’udito?
In questo tipo di descrizione, si
utilizzano parole ed espressioni per
identificare l'oggetto in base a ciò che
percepiscono le proprie orecchie. Tipo di
suono: rumoroso, silenzioso… Ha un volume
alto, basso… È un rumore forte, è un suono
delicato… FA + descrizione del suono: fa
beep, beep; fa drin, drin… Frequenza del suono:
SUONA PER + (tot) tempo e poi smette,
per esempio; oppure: è a intermittenza, è
costante… Ciò che il suono provoca in noi:
è un rumore fastidioso, è assordante, fa
venire il mal di testa, fa
rilassare… Per esempio, proviamo a
descrivere questo suono qui:
il suono di qualcuno che russa
attraverso
l'udito.
È un po' rumoroso;
è a intermittenza;
è un rumore fastidioso, che
fa innervosire chiunque gli stia accanto.
Come si descrive, invece, qualcosa
attraverso il gusto?
Chiaramente, in questo tipo di
descrizione si utilizzano parole ed
espressioni per identificare l'oggetto
in base a quello che percepisce la
propria bocca, o più precisamente le
proprie papille
gustative, e quindi si potrà parlare di
Tipo di gusto: dolce, amaro, piccante,
salato, speziato, aspro, rinfrescante,
insipido…
Ha un sapore delicato,
intenso… La reazione che il gusto provoca
in noi: fa rabbrividire, fa storcere il
naso, fa chiudere gli
occhi… Ovviamente, viene maggiormente
utilizzato per descrivere cibo. Per
esempio, ora proviamo a descrivere una
mela attraverso il gusto. Ok, non la
mangerò qui davanti a voi, però tutti
quanti conosciamo il sapore della mela,
no? È dolce,
rinfrescante; ha un sapore delicato. Ora,
oltre alla descrizione sensoriale, però,
possiamo descrivere un oggetto anche in
maniera più approfondita, in relazione al
suo utilizzo o ad alcune sue particolari
caratteristiche. Cosa succede per esempio,
se vogliamo descrivere un oggetto
attraverso l'utilizzo? Allora, dovremo
descriverlo in base
a: Si usa per cucinare, si usa per lavare,
si usa per scrivere, si usa per
decorare… Serve per non sporcare, serve
quando piove, serve quando si va al mare
o sulla neve, serve per proteggersi, serve
per
contare… Se poi si tratta di un oggetto
piuttosto complesso, particolare, allora è
possibile aggiungere alla descrizione
anche le sue particolari caratteristiche,
che lo rendono unico. Ha una lama
appuntita che serve per… È costituito da
diversi ingranaggi di varie
dimensioni… Riesce a tagliare ogni pezzo
in ugual modo… Dispone di un filtro che
può essere utilizzato
per… E infine, non dobbiamo mai
dimenticare di realizzare anche una
descrizione spaziale, dove possibile. E
cioè fornire la collocazione spaziale
dell'oggetto: dove si trova più spesso;
qual è il suo posto nel mondo. Si trova
in campagna, nelle grandi città, nel cielo.
È nel mare, sulla montagna, sulla
spiaggia. Generalmente lo si mette / lo
si tiene in bagno, nella propria camera,
in borsa… Lo si trova a scuola, in ufficio,
in
fabbrica… Ora, con tutte le conoscenze
acquisite proviamo a
descrivere questo. Sapete innanzitutto
come si chiama in
italiano? Si chiama il MARSUPIO, quindi
adesso proviamo a descrivere il mio
marsupio. Si tratta di un oggetto piccolo;
è nero, di pelle,
tondeggiante; morbido;
profumato, ma solo perché ha preso un po'
del mio
profumo, altrimenti sarebbe
inodore. Ha una cerniera
e delle borchie, ma anche una cinghia per
regolarlo. È
formato da due tasche: quella principale
e un'altra interna. Lo si usa quando si
esce e serve per conservarci tutte
quelle cose che si portano con sé quando
si è fuori casa (chiavi, cellulare, carte,
contanti e così via).
Facile, no? Adesso ho un giochino per voi,
un piccolo test: vi descriverò un oggetto,
nel modo più accurato possibile. Siete in
grado di determinare di quale oggetto si
tratta? Avrete tre possibilità, fermerò la
descrizione in tre momenti e vediamo
quando riuscite a scoprire di quale
oggetto si
tratta. Vuoi migliorare il tuo italiano
con l'aiuto di insegnanti madrelingua?
Prova Italiano Intensivo: il nostro corso
di lingua italiana, ideato per
permetterti di esercitarti e studiare on
con i nostri professori qualificati. Le
lezioni sono individuali e fatte su
misura per te. In più, ti offriamo la
massima comodità possibile: l'orario e il
giorno delle lezioni lo scegli tu. Scopri
di più. Clicca sul link che trovi in
descrizione e inizia a studiare con i
nostri
insegnanti! Questo oggetto è piuttosto
grande, in genere bianco o grigio. Ha una
forma
rettangolare. Si tratta di un oggetto
compatto, duro e di acciaio. In genere è a
temperatura ambiente, ma può diventare
caldo all'occorrenza.
Avete già
capito?
No? Continuiamo! Ha un grande buco al suo
interno, che viene chiuso da un coperchio.
Inoltre,
ha diversi bottoni e diverse
luci. In teoria è inodore, ma quando
viene utilizzato diventa
profumato. Adesso avete capito? No?
Continuiamo! In teoria è silenzioso, ma in
alcuni momenti durante il suo utilizzo
diventa rumoroso; si tratta di un suono
costante e forte che dura per circa 2
minuti e poi si interrompe. Non si tratta
di un rumore
assordante, no, ma sicuramente può
risultare un po' fastidioso. Si tratta di
un oggetto che si trova in una casa, ma
si può anche pagare per usarlo in luoghi
più pubblici. E generalmente in una casa
si trova in bagno o in cucina. E adesso
avete capito? Ancora no? Nessun problema,
vi darò due indizi in più che vi
toglieranno ogni dubbio! Funziona con
l'elettricità e serve per lavare i capi
d'abbigliamento. Scrivete nei commenti di
quale oggetto si tratta e quando lo
avete capito! Se dopo la prima parte, dopo
la seconda, dopo la terza o dopo gli
ultimi due indizi. Fatemelo sapere, sono
molto curiosa, vediamo se sono stata
brava con la
descrizione. La risposta è alla fine del
video. Ma prima volevo ricordarvi, che
se avete voglia di imparare tutto il
vocabolario della casa in italiano,
potete guardare il video dedicato
proprio a quell'argomento, che trovate
come sempre qui in alto nella card o giù
in descrizione. Non dimenticate di
seguire LearnAmo anche su Instagram, su
Facebook, su Twitter, su Pinterest, su
TikTok e su Telegram per tutti gli altri
contenuti esclusivi. Non dimenticatevi di
iscrivervi alla newsletter di LearnAmo per
ricevere tutte le ultime notizie e se il
video vi è piaciuto, lasciate un bel Mi
piace; iscrivetevi al canale se ancora
non lo avete fatto. Non dimenticate anche
di passare dal nostro sito, per tutti gli
altri contenuti di grammatica e di
cultura italiana: learnamo.com. Con questo
è tutto, io vi saluto ma vi aspetto
prestissimo in un nuovo video!

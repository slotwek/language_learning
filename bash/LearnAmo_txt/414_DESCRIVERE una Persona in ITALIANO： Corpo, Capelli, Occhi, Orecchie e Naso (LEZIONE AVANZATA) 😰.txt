WEBVTT
Kind: captions
Language: it
Ciao a tutti e bentrovati su LearnAmo!
Sapete come descrivere una persona in italiano?
Immagino che ora tutti starete pensando di
sì!
Alto, basso, magro, grasso...
Ma se vi dicessi che ci sono tantissimi altri
aggettivi che potete usare per non essere
ripetitivi e scontati?
Eh già...
Questa lezione non è solo per i principianti,
anzi!
Sono sicura che il 90% di voi non conosce
tutte le parole che vedremo oggi!
Scommettiamo?
[sigla] Bene… Cominciamo subito!
Non c’è tempo da perdere: ci sono tantissime
parole da vedere!
Partiamo dall’ALTEZZA!
Come esprimereste l’altezza di una persona?
Immagino che usereste gli aggettivi ALTO oppure
BASSO!
Ma ci sono molte altre variabili!
Innanzitutto, potete aggiungere parole come
“abbastanza”, “piuttosto”, “molto”.
Piuttosto basso, abbastanza alto, molto basso
e così via...
E se una persona non è né alta né bassa?
Allora sarà DI MEDIA ALTEZZA.
Ovviamente, se la conoscete, potete essere
più precisi e dire la reale altezza di quella
persona.
In Italia, l’unità di misura per esprimere
l’altezza è il metro.
Per esempio: “Io sono alta 1 metro e 70”
“Rocco è alto 1 metro e 75” e così via...
Infine, in riferimento all’altezza potete
anche utilizzare gli aggettivi: SLANCIATO,
usato in senso positivo per indicare non solo
che una persona è alta, ma anche il suo essere
agile ed elegante nel portamento, oppure ALLAMPANATO,
usato negativamente in riferimento a una persona
molto molto alta ma anche molto molto magra
e leggermente curva, proprio come un lampione
insomma!
Bene!
Passiamo ora alla CORPORATURA!
Ovviamente questo è un tema un po’ delicato
e, se non fate attenzione, rischiate di offendere
qualcuno!
I termini di base sono MAGRO e GRASSO, ma
non sono molto carini da usare...
Fortunatamente esistono varie alternative:
alcune gentili (per fare bella figura), altre
offensive che è sempre meglio conoscere perché,
se ve le dicono, saprete che non vi stanno
facendo un complimento!
Partiamo con le alternative gentili per MAGRO!
Potreste dire, per esempio: SNELLO, che è
un sinonimo di “magro” ma con una sfumatura
di significato decisamente più positiva!
Oppure MINUTO, che è generalmente riferito
alle donne bassine, con la vita stretta, molto
magre e nel complesso carine.
AVERE UN FISICO ASCIUTTO significa invece
avere un fisico senza grasso in eccesso.
Mentre ESSERE IN FORMA è di solito riferito
a quelle persone che hanno un fisico bello,
magro, armonico a seguito di esercizi e di
allenamento fisico!
Infine MUSCOLOSO o AITANTE sono due modi tipicamente
usati per descrivere gli uomini in maniera
molto positiva...
Dopotutto, a chi non piacciono gli uomini
muscolosi?
Vediamo adesso invece le alternative gentili
per GRASSO, che è davvero un termine di cattivo
gusto che io personalmente detesto!
Allora...
PAFFUTO, è un termine perfetto soprattutto
per i bambini piccoli, perché associato con
l’idea di essere sani e di avere una vita
gaia e spensierata!
IN CARNE, invece, significa che non ci sono
solo ossa, ma che c’è anche della sostanza,
della carne appunto.
Poi abbiamo FORMOSA, al femminile perché
è generalmente utilizzato solo per le donne
e indica l’avere delle belle curve, delle
belle forme!
Molto simile è anche l’aggettivo PROCACE,
che insiste di più sull’idea di essere
provocante!
Passiamo invece ora a vedere le alternative
decisamente più offensive per MAGRO.
MINGHERLINO è un aggettivo piuttosto offensivo,
soprattutto se riferito agli uomini perché
indica un’accentuata magrezza associata
a debolezza...
ESILE e GRACILE indicano una persona molto
magra e un po’ malaticcia, che sembra possa
svenire da un momento all’altro.
OSSUTO oppure PELLE E OSSA indicano una persona
tanto magra che le si vedono le ossa.
Con un significato simile abbiamo anche SCARNO
e SCHELETRICO.
Altri due termini sono ANORESSICO e SOTTOPESO:
entrambi provengono dall’ambito medico,
dove sono utilizzati per descrivere due seri
problemi di salute...
Ma passiamo ora alle alternative offensive
per GRASSO!
Già GRASSO, come dicevo prima, è piuttosto
offensivo, ma c’è anche di peggio!
Come per esempio CICCIONE, che indica appunto
qualcuno che ha molta ciccia, cioè molta
carne...
TOZZO, invece, si usa in riferimento a persone
basse e robuste.
Poi anche qui abbiamo due termini medici da
evitare, che sono OBESO e SOVRAPPESO.
È arrivato il momento di parlare di capelli!
I colori più comuni per descrivere i capelli
sono: BIANCO, GRIGIO, BRIZZOLATO, cioè un
colore non uniforme, ma nero misto a grigio
misto a bianco, BIONDO PLATINO, che a me piace
moltissimo ma penso che sembrerei un fantasma
se me lo facessi.. voi che dite?
Poi abbiamo BIONDO MIELE, BIONDO CENERE, ROSSO
RAMATO, ROSSO MOGANO, CASTANO CHIARO, CASTANO
SCURO, NERO.
Soprattutto per le donne, ci sono anche vari
modi in cui portare i capelli!
Per esempio: con la FRANGIA, con il CIUFFO,
A CASCHETTO, TRECCE, CODA, CODINI, TUPPO o
CHIGNON.
La tipologia dei capelli, invece, è: LISCI,
MOSSI o ONDULATI, RICCI, AFRO.
Il COLORE DELLA PELLE è anche un argomento
un po’ delicato!
Quindi io vi suggerisco comunque di mantenervi
neutri per quanto riguarda i due estremi,
utilizzando semplicemente gli aggettivi CHIARA
oppure SCURA, per una via di mezzo, invece,
potreste usare gli aggettivi MEDITERRANEA
o OLIVASTRA!
Sugli OCCHI non c’è molto da dire... tutti
conosciamo i colori.
Però ho due aggettivi da aggiungere che probabilmente
non conoscete: NOCCIOLA (cioè un marrone
molto chiaro) e CERVONI (cioè verdi ma con
delle sfumature gialle e marroni).
Il NASO, invece, può essere, oltre che grande
o piccolo, anche STORTO, ALL’INSÙ, A PATATA,
un po’ come il mio, AQUILINO, un po’ come
Dante, SCHIACCIATO.
Per le LABBRA, invece, non c’è molta scelta.
Sono SOTTILI o CARNOSE!
E le ORECCHIE?
Anche qui non c’è molto da dire: possono
essere GRANDI o PICCOLE oppure, forse questo
non lo conoscete, A SVENTOLA!
Ora però tocca a voi!
Descrivete nei commenti voi stessi o il vostro
partner reale o ideale!
Io risponderò a tutti come sempre!
Ci vediamo in un altro video!
Ciao ciao!

WEBVTT
Kind: captions
Language: it
Ciao a tutti e bentornati su LearnAmo.
Questa mattina i miei capelli erano un  
disastro, per questo ho deciso di andare
dalla mia parrucchiera di fiducia: AnnaGrazia
con la speranza che lei potesse
sistemarli e fare un miracolo.
Venite insieme a me e scopriamo insieme
quali sono tutte le parole e le
espressioni
italiane più utilizzate quando si va dal
parrucchiere.
Pronti? Ma prima di tutto qualche
precisazione.
Anna Grazia, come dicevo, è una
parrucchiera. La PARRUCCHIERA o il
parrucchiere, se si tratta di un uomo, è
la persona che si occupa di tagliare e
sistemare i capelli alle donne.
Il BARBIERE
invece, o la barbiera, si occupano dei
capelli degli uomini. É sempre più comune,
comunque, vedere parrucchieri unisex, che
hanno come clienti sia uomini che donne.
Il luogo in cui queste persone
lavorano prende il nome dalla loro
professione. Diremo quindi: “Ha aperto un
nuovo parrucchiere in centro” oppure, “Vado
dal parrucchiere”. Ma ci si può anche
riferire a questo luogo come a un salone
da parrucchiere.
“Salve buongiorno, sono qui per dare una
sistemata ai capelli.” “Certamente! vuole
soltanto dare una SPUNTATINA oppure
vuole un TAGLIO vero e proprio?” “No, no,
sono già abbastanza corti così. Vorrei
semplicemente dare una spuntatina e FARE
UNA bella PIEGA.” “Perfetto, allora si
accomodi sul salottino. Non appena arriva
il suo turno la chiamo per fare lo
shampoo.”
DARE UNA SPUNTATINA
significa tagliare solo le punte dei
capelli di un paio di centimetri, solo
per ridare vita al taglio e alla chioma
in generale. Un TAGLIO di capelli, invece,
significa tagliare i capelli di poco o
di molto, fino a dar loro la lunghezza e
la forma desiderate. FARE LA PIEGA o la
messa in piega, significa invece dare una
forma liscia,
ondulata, o riccia ai capelli dopo che
sono stati lavati. Per fare questo si
utilizzeranno alcuni strumenti come ad
esempio: il PETTINE, l'ASCIUGACAPELLI,
la PIASTRA. O ancora il FERRO, la SPAZZOLA,
i BIGODINI, e così via. FARE LO SHAMPOO,
invece, significa lavare i propri capelli
con dei prodotti specifici per la
pulizia, come appunto lo shampoo ed
eventualmente anche il BALSAMO, che li
rende più morbidi.
Lo so, lo so, tutte queste parole ed
espressioni sembrano impossibili da
ricordare. Molti miei studenti, infatti, mi
chiedono spesso come fare per
memorizzare a lungo termine tutti i
contenuti che imparano, soprattutto le
coniugazioni dei verbi. Cercando un po’
una possibile soluzione a questo
problema
ho trovato FORBRAIN, uno strumento tanto
semplice quanto geniale a cui sono
profondamente grata per avermi aiutato a
migliorare le mie capacità mnemoniche e
per aver sponsorizzato questo video.
All'apparenza potrebbero sembrarvi delle
normali cuffie, molto leggere, pratiche,
maneggevoli. Ma in realtà contengono un
potere che va ben oltre la semplice
comodità, e cioè quello di migliorare le
vostre capacità intellettive e mentali,
ripetendo la vostra stessa voce in
maniera amplificata,
direttamente nelle vostre orecchie. É
stato infatti scientificamente provato
che riascoltare la propria voce in
tempo reale e a frequenze amplificate
aiuta a migliorare le proprie capacità
cognitive, la propria memoria,
concentrazione, funzione cerebrale. Tra
l'altro, usare FORBRAIN è facilissimo.
Pensate che lo ha persino utilizzato mia
madre.
I consumatori che giungono al supermercato...
è troppo forte la voce!
I meccanismi messi in atto dagli
specialisti della vendita... è come se
la mia voce viene ripetuta e io
la percepisco meglio.
Dovrete semplicemente
ripetere a voce alta, così, quello che vi
serve memorizzare. Per chi studia lingue
straniere, per esempio, FORBRAIN è
veramente un ottimo alleato. Per
memorizzare liste di parole,
coniugazioni verbali... se vi va di
provarlo potete acquistarlo attraverso
il link che vi ho lasciato in
descrizione, e pensate che se utilizzate
anche il codice coupon LEARNAMO40
riceverete uno sconto del 40%.
Fidatevi, è una genialata da comprare
assolutamente.
“Bene bene, allora, li accorciamo solo un
po’?” “Sì esatto, poi vorrei dargli anche un
tocco diverso,
non so secondo lei cosa dovrei fare?
Forse una TINTA?”
“Ovviamente io posso farle una tinta, ma
sarebbe un cambiamento troppo drastico,
non trova? Piuttosto posso suggerirle
degli altri trattamenti, come le MECHES, i
COLPI DI SOLE, lo SHATUSH, che ne dice?” “Ah
sì, mi piacerebbe tanto avere i capelli
come le star di Hollywood,
vada per i colpi di sole allora.” “Perfetto,
ottima scelta! Li schiariamo quindi?” “Sì,
forse dei riflessi color miele?” “Andata.” “E
mi raccomando, non mi metta delle
EXTENSION come l'ultima volta che ci ho
messo tanto e ho sofferto tantissimo per
toglierle.” “No, no, no, oggi una PERMANENTE,
che ne dice?
Sto scherzando, sto scherzando, non si
preoccupi.”.
FARE LA TINTA, o il colore, indica il
trattamento che permette di cambiare il
colore dei propri capelli. Le MECHES con
la pronuncia francese, sono invece quel
trattamento che consente di colorare
solo alcune ciocche di capelli.
Nella maggior parte dei casi si tratta
di rendere intere ciocche di capelli di
un colore più chiaro rispetto a quello
naturale.
Si parlerà di
DECOLORAZIONE, ma in realtà ultimamente
si vedono meches di colori completamente
diversi da quelli naturali: blu, verde,
fucsia eccetera. Ma esistono anche i
COLPI DI SOLE e questo nome fantasioso
si riferisce a un tipo di trattamento
specifico con cui i capelli vengono
scuriti o schiariti solo su alcune parti
o solo su alcune ciocche,
generalmente molto più piccole rispetto
a quelle che si prendono per fare, invece,
le meches. Inoltre, a differenza delle
meches, con i colpi di sole
i colori sono meno intensi. Lo SHATUSH,
invece, è un trattamento che consiste
nella schiaritura dei capelli nella
parte inferiore.
Questo va quindi a creare una sfumatura
nella lunghezza con tre gradazioni
differenti, e l'effetto è sicuramente più
naturale rispetto a quello delle meches,
per esempio. Con EXTENSION, invece, ci
riferiamo al trattamento che consente di
allungare a proprio piacimento i capelli
e renderli più folti
attraverso l'applicazione di ciocche
finte che si possono rimuovere quando si
vuole. La PERMANENTE invece è un
trattamento che rende i capelli ricci e
vaporosi per un certo periodo di tempo
piuttosto lungo, cioè qualche mese.
“Bene, dopo questa bella piega vuole anche
un’ACCONCIATURA? Li vuole RACCOGLIERE?” “No,
no, raccogliere no. Mica devo partecipare
a qualche evento.
Forse solo uno CHIGNON, che ne dice?
magari qualcosa di semplice però
elegante.” “Lasci fare a me!”.
L'ACCONCIATURA indica il modo di
pettinare o raccogliere, cioè legare i
capelli, per creare un determinato stile.
Le acconciature più famose sono lo
CHIGNON, detto anche CROCCHIA o
CIPOLLOTTO. Questa è un’ acconciatura
realizzata raccogliendo i capelli in un
nodo sulla nuca o sulla parte posteriore
o superiore della testa
attraverso degli strumenti, come degli
ELASTICI, o dei FERMAGLI, delle FORCINE.
Esiste però anche il MEZZO CHIGNON, che
ha la stessa forma ma semplicemente non
raccoglie tutti i capelli, bensì solo una
parte. Per TRECCIA invece, intendiamo
quell'acconciatura che consiste nel
prendere 3 ciocche di capelli e andare a
intrecciarle facendole passare l'una
sopra le altre, in modo da creare un
unico elemento. Ne esistono tanti diversi
tipi: A TRE FILI, FRANCESE, OLANDESE, A CODA
DI PESCE, A CASCATA, IN CORDA. Per CODA DI
CAVALLO
invece, intendiamo quell'acconciatura che
consiste nel raccogliere i capelli in
un'unica ciocca e legarli nella parte
posteriore della testa. La coda può
chiaramente essere alta o bassa, a
seconda di dove andiamo a legare i
nostri capelli.
I CODINI, invece, sono la versione più
piccola della coda di cavallo,
generalmente sono due. Si va quindi a
dividere in due grandi ciocche o anche
ciocche più piccole i capelli, e si vanno
a creare uno sul lato destro e l'altro
sul lato sinistro.
I DREAD, invece, sono delle ciocche di
capelli che vengono lavorate e
annodate con un uncinetto. Per RASTA,
invece, non si intende soltanto la ciocca
di capelli lavorata all'uncinetto,
bensì in generale la persona che li
porta, quindi nel suo complesso. Per
FRANGIA si intende il ciuffo di capelli
tagliati corti che ricadono sulla fronte
fino, più o meno, all'altezza delle
sopracciglia.
Può essere A TENDINA,
BERLINESE, LUNGA. Il CIUFFO invece è una
grande ciocca di capelli, più o meno
lunga, che ricade lateralmente sulla
fronte. La RIGA, detta anche DIVISA, è
invece la linea che separa i nostri
capelli. Quando siamo dal parrucchiere è
molto probabile che, soprattutto con chi
ha i capelli lunghi,
il parrucchiere possa chiederci: “Dove
porta la riga?” e in quel caso le risposte
possibili sono tre: al centro, a destra, o a
sinistra.
La CRESTA, invece, è un’ acconciatura
caratterizzata dai capelli rivolti tutti
verso l'alto,
generalmente realizzata con il gel.
“Quanto le devo?” “Dunque, sono 50€.”
“Accidenti, avete aumentato i prezzi?” “In
realtà no, però prima mentre le stavo
lavando i capelli ho notato che lei
aveva un po’ di FORFORA, e per questo ho
deciso di utilizzare un prodotto per
combattere questo problema. E questo ha
aumentato un po’ il prezzo.” “Ah, avrebbe
anche potuto avvisarmi però. In ogni caso
tenga, ecco a lei.” “Grazie. Senta, se vuole
lei può anche acquistare il nostro
shampoo, proprio per capelli grassi, a
soli 15€.
Vedrà che non se ne pentirà.”
“E va bene, lo proverò, me lo dia. Però io la
avverto eh, se la forfora non va via, la
prossima volta il taglio me lo fa gratis.”
Quando si parla di capelli ci possono
essere diversi problemi, ecco i più
comuni.
La FORFORA, che indica scaglie bianche e
secche che si staccano dal cuoio
capelluto e si infilano tra i capelli,
causate tra le altre cose da stress,
eccessiva produzione di sebo o shampoo
particolarmente aggressivi. Le DOPPIE
PUNTE che si verificano quando i capelli
sono molto indeboliti e quindi le punte
si aprono i due. I CAPELLI GRASSI, che
sono capelli
tendenzialmente lucidi e oleosi, che
hanno molto spesso un aspetto quasi come
se fossero bagnati. I CAPELLI SECCHI, che
si presentano frequentemente come spenti,
opachi, aridi,
generalmente noi diciamo “effetto paglia”.
Questo tipo di capelli tende anche a
spezzarsi molto facilmente e a dare vita,
molto facilmente, alle doppie punte.
I CAPELLI PIATTI, che sono capelli
schiacciati,
attaccati alla testa, senza volume. I
CAPELLI CRESPI, che al contrario dei
precedenti sono troppo gonfi, elettrici e
in generale spenti, senza lucentezza. I
CAPELLI FINI, che sono capelli
sottilissimi, più sottili del normale e
tendenzialmente più deboli e più
difficili da gestire, perché non
mantengono quasi mai la messa in piega.
Bene, insomma, che ne pensate della mia
messa in piega di oggi? Secondo voi Anna
Grazia è promossa o bocciata?
Scrivetelo nei commenti.
Per quanto riguarda voi invece, come vi
piace acconciare i vostri capelli? Se poi,
ora che avete imparato tutto il lessico
legato all'esperienza dal parrucchiere,
volete saperne di più a proposito di
quelle parole, quelle espressioni, che
invece si utilizzano in Italia al
supermercato,
non perdetevi il video che abbiamo
realizzato io e la mia amica Angela
dedicato proprio a questo argomento, e
che come sempre trovate in alto nella
card o giù nella descrizione.
Se invece cercate un qualsiasi altro
argomento di grammatica o di cultura
italiana e volete saperne di più, potete
passare dal nostro sito learnamo.com. Lì
troverete tutto quello che vi serve.
Non dimenticate, inoltre, di seguire
LearnAmo anche su tutti i social, su Instagram
su Facebook, su Twitter, su Pinterest, su
TikTok per tutti gli altri contenuti.
Io vi aspetto invece nel prossimo video,
ciao ciao!

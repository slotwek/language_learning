WEBVTT
Kind: captions
Language: it
Ciao a tutti e bentornati su LearnAmo.
[Musica] 
In questo video sarete nostri ospiti
per cena.
Sette sere, sette ristoranti, sette cene diverse.
Quale sarà la migliore?
Lo scoprirete.
Infatti, abbiamo deciso di inserirle
in ordine, dal settimo al primo posto,
salendo via via fino a quella
che ci è piaciuta più delle altre.
Ci teniamo a precisare che non è
un video sponsorizzato, i nostri giudizi
sono al cento per cento onesti
e oggettivi!
All'ultimo posto una cena che, forse,
non è davvero completa al cento per cento,
lo sappiamo, per questo è all'ultimo posto
ma comunque non è niente male.
La nostra destinazione è: "Gelateria Santa Trinità",
vicino all'omonimo ponte.
Sì, un giorno abbiamo davvero cenato solo con un gelato.
- Che gusti hai preso oggi?
- Oggi ho preso pistacchio, che è il mio gusto preferito
e "Santa Trinità",
o "Trinità", non mi ricordo se è "Santa" o no,
però, praticamente,
c'è, cioccolato, latte... il latte credo ci sia in tutti i gusti.
- Oddio.
- Sì, stai tipo perdendo il gelato.
Comunque, questo gelato è per noi la cena.
Vogliamo ricordare che noi non abbiamo mangiato
nulla da pranzo e questa è la nostra
cena, però è grande.
- Sì, è in grado di saziarti, più o meno.
- Come cena secondo me va bene.
Come al solito, io sono molto più rapido
di Graziana a finire il gelato, non lo so perché,
perché io lo mangio credo, non me lo gusto nemmeno.
- No, infatti, lo divori.
Volete sapere quanto costa questo gelato?
Ecco a voi lo scontrino.
"Gelateria Santa Trinità", vicino all'omonimo ponte.
- È il mio gelato preferito.
- Sì, a Firenze penso sia il migliore.
Questo è il ponte
successivo a Ponte Vecchio.
La nostra tradizione è di mangiare
questo gelato sul ponte.
Credo che non sia solo la nostra tradizione,
molta gente prende il gelato
per mangiarlo lì sul ponte, no?
Il sesto posto lo merita "Paszkowski".
Si tratta di uno dei locali più storici
di Firenze.
Fondato nel 1903
come birreria dall'omonima famiglia polacca,
il locale è diventato presto
un caffè concerto
conosciuto in tutto il mondo.
Tutt'ora c'è musica dal vivo quasi ogni sera.
Per motivi di copyright
non possiamo farvela sentire, ma anche quel giorno
c'era un bravissimo cantante.
Pensate che in questo Caffè sono venuti intellettuali
come: Gabriele D'annunzio,
Eugenio Montale, Vasco Pratolini,
Gaetano Salvemini, Umberto Saba.
Qui è possibile solo bere qualcosa
ma anche avere un vero e proprio pasto completo,
come noi abbiamo fatto.
Ecco la nostra cena: abbiamo ordinato, per cominciare,
una classica bruschetta
e abbiamo avuto qualche piccolo problemino
con l'olio.
Per dopo: fiori di zucca ripieni di formaggio
su crema di piselli e risotto alla zucca
con formaggio caprino e amaretti
che, sì, sono dei dolci,
ma su questo risotto ci stavano da Dio.
Siccome dicono che questo, insieme al bar
che gli sta accanto,
produce i dolci artigianali più buoni di Firenze,
non potevamo non provarli.
Ci siamo affidati completamente al nostro cameriere,
fiorentino, sulla scelta del dessert.
Questa la sua selezione:
tarte tatin di mele e crostatina con crema
e more fresche.
Abbiamo adorato la crostatina,
ci è piaciuta un po' meno la tarte tatin,
che era servita con della panna montata.
Il conto? Un po' salato, come diciamo in italiano,
cioè un po' costoso.
Ma la posizione e il servizio di questo locale
sono davvero di alta qualità, così come
grande è la sua fama.
In quinta posizione abbiamo deciso di mettere
la cena presso la "Trattoria Zazà".
Questo ristorante ha un menù davvero lungo
e variegato, ogni palato sarà soddisfatto.
Hanno opzioni di pizza, primi
e secondi di carne e pesce,
opzioni vegetariane e un'intera sezione
dedicata al tartufo, quella sera abbiamo
deciso di assumere un po' di proteine,
in pieno stile fiorentino.
Così, abbiamo ordinato due diversi tipi di carne.
In particolare:
controfiletto all'aceto balsamico
e petto di pollo al tartufo,
entrambi accompagnati da una porzione
di patate al forno.
Che dire? Buonissimi. Ci è piaciuta molto
l'idea di unire la carne a questi due
diversi condimenti, una cosa un po'
fuori dal comune a Firenze, dove di solito
la carne è semplicemente arrosto,
ma abbiamo apprezzato l'originalità.
Poi, siccome eravamo estasiati dal tartufo,
abbiamo anche ordinato
una tagliata di manzo con la stessa salsina
al tartufo.
Tutto sommato, possiamo dire che qui
c'è un ottimo rapporto qualità-prezzo,
come è confermato dalla fila che ogni giorno
si trova davanti all'entrata
del locale.
Al quarto posto quello che è diventato
uno dei nostri posti di fiducia: "Move on".
Pensereste subito che sia un locale da scartare
perché in un posto super turistico,
di fronte al Battistero e alla Basilica,
per intenderci, quindi
pensereste che il cibo sia scadente
e lo pensavamo anche noi, ma ci siamo fidati
e ne è valsa assolutamente la pena.
La maggior parte della gente ci va per bere qualcosa
ma anche la cucina è incredibile.
Ci siamo stati spesso
ed è tutto squisito. Per questo video
abbiamo preso una pizza.
Questa è un po' diversa dal solito,
ha un impasto più croccante e più spesso.
È un incrocio tra la pizza e la pinsa romana.
Insieme alla pizza abbiamo ordinato
una caprese.
- Guardate la precisione, come divide
ogni singolo pomodoro in numero uguale,
come ha già fatto con la mozzarella.
Ed ecco il momento della verità:
lo scontrino.
Abbiamo speso
34 euro in totale
e in più,
una cameriera che lavora qui,
molto gentile, ci ha offerto...
se n'è andato lo scontrino. Ci ha offerto
due digestivi, superalcolici, due amari.
Al terzo posto una cena speciale, con una sopresa!
Questa serata, infatti, l'abbiamo trascorsa
con un nostro studente da Boston:
John, che ci ha invitato, prima,
per un aperitivo, e poi, per una cena.
La terrazza dell'aperitivo era
letteralmente incredibile.
Era panoramica e si poteva vedere
tutta Firenze illuminata
dall'alto.
L'atmosfera era molto elegante
e piacevole,
così come il cibo e lo Spritz.
Uno dei posti più belli di Firenze.
Dopo l'aperitivo una buonissima a cena
in un locale molto tradizionale.
Abbiamo cominciato con le cipolle
ripiene di formaggio, un piatto tipico
del ristorante, che io avevo scoperto su internet
e che ho voluto assolutamente
provare.
Com'è?
La specialità della casa?
Beh, potete ringraziarmi
per aver studiato.
Come primi abbiamo preso:
pici cacio e pepe,
tagliatelle al tartufo
e spaghettoni al pomodoro.
Parlando di tradizione, non poteva,
ovviamente, mancare a Firenze
la bistecca alla fiorentina.
E il conto? Eccolo qui.
Beh è un prezzo, per quello che abbiamo mangiato,
diciamo... piuttosto ragionevole, no?
Comunque, dobbiamo essere sinceri, oggi offre
il nostro studente dagli Stati Uniti: John,
nostro studente
privato, possiamo dire.
John, vuoi dire qualcosa?
Facci fare bella figura col tuo italiano.
Mi sento fortunato
di avere i migliori insegnanti di italiano del mondo.
Wow, grazie John!
È stata una bellissima serata.
La serata si sarebbe dovuta concludere
perfettamente con un buon gelato ma...
- Allora, abbiamo appena preso due gelati,
anzi tre, uno per John, però guardate
quello di Graziana dove è finito.
Ora ne devi prendere un altro.
In seconda posizione
una cena superba, un perfetto connubio
tra ottima location, vista mozzafiato,
cibo delizioso, vino gustoso, prezzi ragionevoli.
Il ristorante in questione
si chiama "Signorvino".
Abbiamo voluto provare un po' di cose,
così da mostrarvi più piatti.
Hamburger con panino al vino rosso
e patate al forno.
Focaccia ripiena di caprino, torta salata
alle verdure, bruschette miste con polpo
e pesto, pomodoro e stracciatella,
e prosciutto e formaggio.
Tutto era veramente delizioso,
penso che le nostre facce parlino da sole, no?
Il conto? Come vi dicevo prima,
vista la qualità dei piatti,
i prezzi sono veramente giusti.
Al primo posto non poteva non esserci
la cena per il compleanno di Graziana, cioè io.
♪ Tanti auguri a te ♪
Beh, primo perché era, appunto, il mio compleanno,
e secondo, perché... beh, le immagini
parlano da sole. Eravamo ancora una volta
su una terrazza.
La terrazza dell'Hotel Baglioni
nel centro di Firenze e la vista da qui
è qualcosa di spettacolare.
Anche il cibo era degno di nota.
Noi abbiamo optato per un menù fisso
e questo è quello che ci hanno portato.
Prima di tutto, un aperitivo con degli stuzzichini,
che non solo erano molto belli
da vedere, ma erano anche
molto buoni.
Accompagnati da lui: un bello Spritz,
immancabile.
In seguito, ci hanno servito
un bel piatto di pasta con ragù toscano.
Per concludere la serata: un semifreddo
con cioccolata e lamponi.
Il tutto al prezzo di: ecco qua!
Come avrete notato, abbiamo passato
la serata con un altro nostro studente:
Robert, forse la sua faccia
vi dirà qualcosa.
Infatti, con lui abbiamo già realizzato
un'intervista qualche mese fa,
molto interessante. Se ve la siete persa,
correte a dare un'occhiata al video.
Non siete curiosi di sapere quale sia
il suo livello? Il link è, come sempre, in alto
nella card e giù, nella descrizione.
Qual è stata la vostra cena preferita?
Quella che vi ha incuriosito di più
e vi ha causato l'acquolina in bocca?
Scrivetecelo nei commenti.
Avete già provato questi posti?
Vorreste provarli? E, soprattutto,
pensate che possiamo diventare
dei critici gastronomici?
Se invece cercate una qualsiasi altra lezione
di grammatica o di cultura italiana,
non dimenticate di passare
dal nostro sito: learnamo.com
Non dimenticate di seguire LearnAmo
anche su Instagram, su Facebook, su Twitter
su Pinterest e su TikTok e di iscrivervi,
se ancora non lo avete fatto,
al canale Telegram. Noi ci rivedremo prestissimo
in un nuovo video. Ciao!

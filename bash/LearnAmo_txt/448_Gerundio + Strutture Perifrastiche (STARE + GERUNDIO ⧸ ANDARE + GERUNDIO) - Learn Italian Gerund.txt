WEBVTT
Kind: captions
Language: it
Scommetto che avete sempre cercato una spiegazione
chiara e completa sul gerundio, non è vero?
E potevamo noi non accontentarvi: rimanete
fino alla fine del video per scoprire tutti
i segreti sul gerundio! Prima di iniziare
con la spiegazione però, vi ricordiamo, alla
fine del video, di fare tutti gli esercizi
sul gerundio che trovate sul nostro sito!
E, se volete imparare ogni giorno cose nuove,
seguitici su Facebook, Instagram e Twitter!
Allora, il gerundio è un modo verbale piuttosto
semplice, direi, che si compone soltanto di
due tempi: presente e passato! Il presente
dei verbi in -ARE si forma con la desinenza
-ANDO (mangiare --&gt; mangiando / parlare --&gt; parlando);
il presente dei verbi in -ERE, invece, si
forma con la desinenza -ENDO (leggere --&gt; leggendo
/ scrivere --&gt; scrivendo). E, per concludere,
il presente dei verbi in -IRE si forma con
la desinenza -ENDO (come quelli - precedenti
- in -ERE, quindi abbiamo: partire --&gt; partendo
/ finire --&gt; finendo). Il passato, invece,
si forma con il gerundio presente degli ausiliari
(essendo e avendo) + il participio passato
del verbo! Sì, per esempio: "essendo andato"
oppure "avendo fatto" e così via... Ma il
vero problema è quando e come si usa il gerundio?
Dunque, dovete sapere che solitamente si usa
nelle frasi subordinate quando il soggetto
della principale e quello della subordinata
coincidono. Ci sono eccezioni, ma queste le
vedremo verso la fine del video! Bene, assodato
questo punto, direi che possiamo vedere in
quali casi possiamo usare il gerundio. Innanzitutto,
lo usiamo per esprimere la MANIERA in cui
avviene qualcosa: "Sono dimagrito mangiando
solo verdura", cioè "Sono dimagrito (in che
modo?) mangiando solo verdura". Si usa, inoltre,
per esprimere una CAUSA: "Avendo avuto la
febbre, Marta non è uscita per giorni" è
come dire "Poiché aveva avuto la febbre,
Marta non è uscita per giorni". Esatto! Ancora,
è possibile utilizzare il gerundio per esprimere
una CONDIZIONE. Certo, possiamo dire, ad esempio:
"Ascoltando i consigli di chi ha più esperienza,
si arriva lontano", sarebbe come dire "Se
si ascoltano i consigli di chi ha più esperienza,
si arriva lontano". Il gerundio, inoltre,
può anche assumere un SIGNIFICATO TEMPORALE:
"Facendo la doccia, Laura pensa alle sue esperienze
passate", equivale a dire: "Quando fa la doccia,
Laura pensa alle sue esperienze passate" oppure
"Andando in bici, ho incontrato Paolo", vale
a dire "Mentre andavo in bici, ho incontrato
Paolo". E, infine, non dobbiamo dimenticare
che il gerundio può esprimere una CONCESSIONE.
Ad esempio: "Pur non avendo fame, ho mangiato",
sarebbe come dire "Nonostante non avessi fame,
ho mangiato". Attenzione, però! In quest'ultimo
caso, si aggiunge sempre PUR prima del gerundio,
se volete maggiori delucidazioni su questo
uso, vi consiglio di guardare la nostra lezione
dedicata proprio alle congiunzioni concessive!
Ora, come avrete notato, il soggetto della
principale e il soggetto della subordinata
coincidevano in tutti gli esempi. Eh già!
Infatti, quando i soggetti sono diversi tra
subordinata e principale tendiamo a non usare
il gerundio! Ad esempio: Facendo la doccia,
Laura pensa alle sue esperienze passate. Il
soggetto è sempre Laura, quindi usiamo il
gerundio. Ma: Quando io faccio la doccia,
Laura pensa alle sue esperienze passate. In
questo caso, essendo i soggetti diversi tra
principale e subordinata, tendiamo a non usare
il gerundio. Attenzione però! In realtà
potremmo anche utilizzare il gerundio in presenza
di due soggetti diversi, ma in questo caso
dobbiamo esplicitarli! Sì, per esempio: Avendo
Marta avuto la febbre, siamo andati tutti
a trovarla. Oppure: Pur non avendo io fame,
mia madre ha mangiato. Questa struttura potrebbe
risultare meno scorrevole, ma è comunque
corretta! E non è finita qui! Il gerundio
lo possiamo anche trovare in due importanti
strutture perifrastiche. La prima è: STARE
+ gerundio, che si usa per esprimere un'azione
in corso di svolgimento in un determinato
momento. Sì, per esempio, se ci chiedono
"Che fai?" possiamo rispondere "Sto mangiando
un panino". Mentre se vogliamo esprimere un'azione
in corso di svolgimento al passato utilizziamo
il verbo STARE all'imperfetto + il gerundio
presente sempre (attenzione!), non il gerundio
passato! Dunque diremo: Quando mi ha chiamato,
stavo facendo la doccia. La seconda struttura
perifrastica è: ANDARE + gerundio. Ma questa
è un po' difficile da definire... Non è
vero? Sì, in effetti non è molto semplice,
però possiamo provare a spiegarla! Si usa
per esprimere un'azione in un tempo non ben
definito, un'azione che dunque è iniziata
in qualche momento nel passato, continua nel
presente e si protrae verso il futuro. Sì,
per esempio possiamo dire: Giovanni va dicendo
che la sua fidanzata lo tradiva. Esatto! In
questo caso, non sappiamo esattamente il momento,
quando Giovanni ha cominciato a dire questo,
e nemmeno fin quando lo farà, però sappiamo
che, in un determinato momento che non sappiamo
nel passato, lui ha cominciato a dire questo,
lo continua a fare e lo farà anche nel futuro.
Se invece avessimo voluto esprimere che Giovanni
lo sta dicendo proprio ora, cioè in un determinato
momento, avremmo usato la perifrasi STARE
+ gerundio. Avremmo detto dunque: Giovanni
sta dicendo che la sua fidanzata lo tradiva.
Adesso però tocca a voi! Divertitevi a commentare
usando il gerundio! Risponderemo a tutti,
come sempre! Alla prossima! Ciao!

WEBVTT
Kind: captions
Language: it
Ciao a tutti e bentornati su LearnAmo.
Noi italiani siamo piuttosto famosi nel 
mondo per la nostra abilità di
gesticolare mentre parliamo. Gesticoliamo 
per dare più enfasi a quello che stiamo
dicendo, per sottolineare i concetti, per
farci capire meglio. Ma lo sapevate che
noi italiani siamo addirittura capaci di
fare intere conversazioni senza le
parole ma usando solo i gesti? E no, non
sto scherzando,
anzi, può capitare molto spesso,
soprattutto in alcuni casi: per esempio
se ci troviamo in un luogo dove non si
può parlare come in chiesa o in
biblioteca; oppure se vogliamo comunicare
qualcosa di molto rapido a una persona
che è piuttosto lontana da noi e non
possiamo urlare a squarciagola;
o ancora, se siamo in un luogo troppo
rumoroso, come per esempio una discoteca
e quindi le altre persone non potrebbero
comunque sentire quello che noi diciamo.
Spesso gli studenti stranieri di
italiano si sentono "estranei" a questo
tipo di conversazioni perché non le
capiscono...
Così in questo video ho deciso di
mettervi alla prova. Vi presenterò una
serie di frasi - "frasi" - utilizzando solo i
gesti;
dopodiché vi lascerò tre alternative di
frasi e un po' di tempo per pensare e
provare a capire quello che sto
effettivamente comunicando con i gesti.
Alla fine di ogni video ci sarà poi la
soluzione. Mi raccomando, non dimenticate
di segnare quante risposte giuste e
quante risposte
sbagliate avrete fatto perché poi alla
fine ci sarà il risultato e scoprirete
quale livello di conoscenza dei
gesti italiani voi avete. Siete pronti?
Ehi, hai fame? Io ne ho un po'. Andiamo a
mangiare due spaghetti? Sì? Andiamo allora!
Come scusa? Non ho capito... AAAh, una foto?
A me? No no no no no no no!
Che cosa vuoi da me? Io non ne so nulla!
Chiedi a loro!
Vieni qua! E' tardi!
Dobbiamo andare via! Non mi importa!
Vieni qua!
Chi? AAh! Tutto a posto!
Ci ho pensato io! EEh se solo sapessi! Qualche
manovra qua e là e l'ho mandato via.
Ehi, i bambini dove sono? Come? Lassù? Ma
com'è possibile? Ma sei impazzito? Ma non
è possibile! Assurdo!
Ce l'abbiamo fatta! Non so come ma ce
l'abbiamo fatta!
Esatto! Eravamo in una situazione
difficilissima!
Vabbè, non importa! Quello che conta è che
ce l'abbiamo fatta!
Che bello!
Ora dobbiamo andare a mangiare in un
posto buonissimo! Tu non puoi neanche
immaginarlo!
Io e lui insieme? Non esiste! Sei
completamente fuori di testa anche solo
a pensare a una cosa del genere!
Lui con me ha chiuso completamente!
Ooh, che carini!
Quasi mi commuovo! Mi sto emozionando
tantissimo!
Cosa?! Ma davvero?! Che tragedia!
Questo sì che è un problema! Sarà
sicuramente un duro colpo!
Sei proprio furbo! Ne sai una più del
diavolo!
Me ne sono accorta. Vabbè non fa niente!
Bene. Ora che avete fatto, effettuato, il
test, quello che vi consiglio di fare è
tornare un'altra volta a questo video,
adesso o magari tra qualche ora o tra
qualche giorno, e provare a mimare i
gesti mentre io li faccio. Questa pratica
vi consentirà di farli un po' vostri. E
perché no, questa cosa vi darà la spinta,
l'impulso per utilizzarli nella vostra
prossima conversazione con un italiano.
L'importante sta nel non mollare.
Continuate a praticare, a provare da soli,
davanti allo specchio o registrandovi in
un video con questi gesti perché più li
fate più vi sembreranno naturali.
Se poi volete saperne di più proprio sui
gesti italiani vi ricordo che ho
realizzato un video dedicato proprio a
questo argomento che come sempre trovate
in alto nella card e giù nella
descrizione.
Se invece cercate tutti gli altri
argomenti di grammatica o di cultura
italiana potete passare dal nostro sito
learnamo.com dove ci saranno
anche gli esercizi per poter verificare
che abbiate effettivamente compreso la
lezione. E non dimenticate anche di
seguire LearnAmo su Instagram, su Facebook,
su Twitter, su Pinterest, su Tiktok.
Ci sono tanti altri contenuti utili,
interessanti, divertenti.
Io, invece, vi aspetto nel prossimo video.
Ciao!

WEBVTT
Kind: captions
Language: it
Ciao a tutti e bentornati su LearnAmo!
In questo video, come avrete potuto 
intuire dal titolo, ci andremo ad
occupare di due paroline veramente molto 
utilizzate nella lingua italiana
e sto parlando di... "migliore" e "meglio"! Sì, 
sì lo so, sembrano un gioco da ragazzi,
ma sono sicura che almeno una volta
nel vostro apprendimento dell'italiano,
vi siete chiesti quando si debba
utilizzare l'una piuttosto che l'altra, in
quali contesti vanno adoperate e
soprattutto qual è la differenza tra
loro. Non è vero!?
Bene, siete nel posto giusto, sono qui per
rispondere a tutti questi interrogativi
quindi, se siete pronti, cominciamo dopo
la sigla!
Partiamo subito dalle basi, che cos'è
migliore? Migliore è un aggettivo
qualificativo e, in quanto tale,
serve per accompagnare un sostantivo, un
nome, andando a descriverne una qualità,
una caratteristica. Si tratta, infatti,
della forma del comparativo di
maggioranza dell'aggettivo "buono", insomma
per intenderci "più buono", ma come
sicuramente ricorderete,  o se non ve lo
ricordate sto per dirvelo,
il paradigma di "buono" è un po irregolare,
a differenza di altri aggettivi come
"intelligente", "triste" e così via.
Infatti, sarebbe "buono", aggettivo di grado
positivo, "migliore", aggettivo di grado
comparativo di maggioranza, e "ottimo",
aggettivo di grado superlativo assoluto.
La forma "migliore" è identica al
singolare sia per il maschile sia per il
femminile, invece, al plurale migliore
diventerà "migliori",
anche in questo caso uguale sia per il
maschile sia per il femminile.
Vediamo alcuni esempi:
"Questa giacca è migliore di quella,
perché è di cotone" oppure "La pizza
napoletana,
secondo me, è migliore di quella romana".
Aggiungendo poi l'articolo determinativo
"il", o chiaramente "la" al plurale "gli","le",
davanti all'aggettivo "migliore" o
"migliori", questo diventerà un superlativo
relativo, per intenderci un po come
l'inglese "the
best", che quindi esprime la cosa o le
cose più buone all'interno di un gruppo,
vediamo degli altri esempi. "In quel
ristorante fanno la pizza migliore della
città", "Casa propria è il posto migliore
del mondo",
"Il cane è il migliore amico dell'uomo",
"In questa trasmissione vengono premiati
i migliori pasticceri d'Italia"
e così via. In alcuni casi, poi,
l'aggettivo "migliore" può essere
sostantivato, questo significa che può
essere utilizzato da solo come nome, come
sostantivo. L'esempio più comune è: "Grazie,
sei il migliore". E... "meglio", invece? "Meglio"
dovete sapere che è un avverbio e
pertanto affianca un verbo. Si tratta del
grado comparativo dell'avverbio "bene", il
cui paradigma è anche irregolare, e sarà
"bene", grado positivo, "meglio", grado
comparativo, "ottimamente" o "benissimo",
grado superlativo. Come già detto "meglio"
si utilizza insieme ai verbi, con il
significato di "in modo migliore",
vediamo qualche esempio. "Se non avete
capito,
provate a rileggere meglio", "Maria sa
parlare portoghese
molto meglio di me". Aspettate, aspettate,
aspettate! Adesso starete per dire tutto
qui? È facilissimo!
Non esattamente. Il fatto è che, ahimé,
nell'italiano parlato, molto spesso, si
tende a utilizzare "meglio" al posto di
"migliore" e quindi con la funzione di
aggettivo, nonostante "meglio" sia un
avverbio. In effetti, se provate ad
ascoltare italiani che parlano in una
conversazione, se provate a guardare un
film, una serie in italiano, vi
accorgerete che nell'italiano
colloquiale, di tutti i giorni "meglio" è
molto più utilizzato di "migliore". Vediamo
alcuni casi in cui si utilizza più
frequentemente "meglio" rispetto a
"migliore": "Come calciatore, Giacomo è
meglio di suo fratello", "Ho notato che il
tuo tedesco è molto meglio rispetto a
qualche mese fa", "Il prosecco è buono, ma
secondo me il rosé è meglio", "Ho
assaggiato le lasagne sia al pesto sia
ai funghi, ma devo dire che sono meglio
quelle ai funghi". Per offrirvi, ovviamente,
tutte le risposte del caso
sono andata un po a spulciare sul sito
dell'Accademia della Crusca e vi posso
assicurare che l'utilizzo dell'avverbio
"meglio", in frasi come queste, è
completamente accettato.
Insomma, se state parlando in italiano
potete tranquillamente sostituire
l'aggettivo "migliore", nel grado
comparativo, con l'avverbio "meglio".
Attenzione, però, a non farlo quando,
invece, volete utilizzare "migliore" come
superlativo relativo, come
"the best", vi ricordate? In questo caso è
sempre necessario utilizzare "migliore", "il
migliore, la migliore, i migliori, le
migliori".
È importante notare, anche, che tutto
quello che ho appena detto per "migliore"
e "meglio", si può applicare, anche, a
"peggiore" e "peggio", ovvero i contrari di
"migliore" e "meglio" e anche in questo caso,
l'avverbio "peggio", soprattutto
nell'italiano colloquiale, può sostituire
l'aggettivo "peggiore" nel grado
comparativo.
Vediamo adesso un dialogo nel quale
"migliore, meglio, peggiore e peggio"
appaiono più volte: "Hai visto il film che
hanno mandato ieri sera sul cinque? No, me
lo sono perso.
Meglio così, non ti sei perso niente. Per
carità, non voglio dire che fosse brutto,
però ho decisamente visto film migliori.
Maria l'ha visto e le è piaciuto
moltissimo! Ha detto che è stato uno dei
film migliori che abbia mai visto!
Beh, non esageriamo... secondo me non è così
bello... ma ora che ci penso ho visto di
peggio. Sì, dai, sicuramente non sarà il
peggior film del mondo. Forse farei
meglio a guardarlo. Ah, peggio per te! Non
sai quanto ti annoierai! Sopravviverò. Io
stasera guardo un film sul 2.
Non ho ancora letto la trama, ma sono
sicura che sarà meglio di quello di ieri.
Sicuramente esiste un film peggio di
quello, dai. Scusami ma si è fatto tardi, è
meglio che vada. A presto! Ciao!". Domandina
per voi, siete riusciti a scovare gli
unici casi in cui "meglio"
e "peggio" sono utilizzati come
aggettivi?
Vi do un indizio, dovete sempre andare
alla ricerca del secondo termine di
paragone, se questo è presente allora
significa che abbiamo a che fare con un
aggettivo o con un avverbio in funzione
di aggettivo.
Quindi se io dico: "Il caffè è meglio del
tè" è evidente che "meglio" è utilizzato
come aggettivo, perché ho il secondo
termine di paragone "tè". Se, invece, non è
presente il secondo termine di paragone
allora gli avverbi "meglio" e "peggio" sono
utilizzati proprio come avverbi. Tuttavia,
fate attenzione,
qualche volta il secondo termine di
paragone non è espresso, e cioè è
sottinteso, in questo caso di conseguenza
sta a voi andare a riconoscerlo e ad
aggiungerlo mentalmente.
Ad esempio, se dico: "Ho mangiato spaghetti
che erano meglio" il secondo termine di
paragone, sottinteso, è "di questi", di
conseguenza in questo caso comunque
"meglio" è utilizzato in funzione di
aggettivo.
Ebbene, questo video finisce qui, come
avrete notato questo argomento
apparentemente è semplice, ma in realtà,
beh, crea difficoltà anche a chi ha un
livello avanzato e io credo fermamente
nell'idea che per parlare italiano quasi
perfetto, insomma, in maniera molto, molto
naturale sia importante conoscere anche
queste piccole cose, che per quanto
piccole, possono veramente fare la
differenza. Come sempre,
scrivetemi nei commenti tante frasi,
tanti esempi io li leggo tutti! Spesso
non abbiamo
il tempo materiale per rispondere a
tutti i commenti perché altrimenti non
riusciremo a produrre tutti i contenuti
che produciamo, però vi garantiamo che vi
leggiamo tutti. Ovviamente, scriveteci
anche se avete delle domande, degli
spunti per nuovi video, tutto quello che
volete.
Un'altra piccola cosa che però potrebbe
fare veramente la differenza nel vostro
italiano, soprattutto quello scritto, è la
differenza tra lettere maiuscole e
lettere minuscole, perché spesso una
stessa parola scritta con una lettera
maiuscola l'inizio o una minuscola può
fare la differenza perché può assumere
due significati completamente diversi. Se
questo argomento ancora non vi è chiaro,
vi suggerisco di andare a guardare i
video dedicato proprio a lui, come sempre
lo trovate qui in alto nella card
oggi nella descrizione. Se invece avete
degli altri dubbi su altri argomenti di
grammatica o di cultura italiana e,
soprattutto, se volete fare degli
esercizi passate dal nostro sito lernamo
.com, perché stiamo aggiungendo molti,
molti nuovi esercizi interattivi,
automatici e fatemi anche sapere se vi
piacciono.
Noi ci rivedremo prestissimo qui su
YouTube, ma non dimenticate di seguire
LearnAmo anche su Facebook, su Instagram,
su Twitter, su Pinterest, su TikTok.
A presto, ciao!

WEBVTT
Kind: captions
Language: it
Ciao a tutti e bentornati su LearnAmo!
"Leggere": c'è forse
qualcosa di più bello nella vita?
"Leggere" è molto utile per migliorare le proprie abilità
linguistiche, perché consente di entrare in contatto e acquisire dimestichezza con una serie di strutture,
parole e regole grammaticali della lingua target, della lingua che stiamo imparando.
Tra l'altro, vedere con gli occhi
consente una migliore
memorizzazione; questo significa che conserveremo per più tempo, nella nostra mente, quello che apprendiamo.
Ma tutto questo voi già lo sapete, perché ricevo molto spesso domande come: "quale libro in italiano
consigli per il mio livello?" Oppure: "cosa dovrei leggere per migliorare il mio italiano e passare al livello successivo?"
È per questo che, in questo video, vi consiglierò alcuni titoli di libri per ogni livello di italiano!
Siete pronti?
Cominciamo subito! [sigla]
Ho mentito, non cominciamo subito, perché prima vorrei fare con voi un piccolo esercizio di vocabolario legato alla lettura.
Le soluzioni saranno poi alla fine del video.
Ma ora iniziamo sul serio e partiamo con il Livello Principiante, quindi A1- A2.
Diciamo che non è mai facile
consigliare alcuni libri per questo livello, perché, ovviamente, gli scrittori italiani scrivono per un pubblico di
italiani e quindi quando gli stranieri cominciano a leggere qualcosa, spesso si scoraggiano perché non capiscono nulla.
Ma, infatti, questo è assolutamente normale e quello che conta di più per un principiante è cominciare ad
avvicinarsi alla lingua, e non capire ogni singola parola!
Inoltre, sento di dover dire alcune cose: 1) NON COMINCIATE CON LE FIABE PER BAMBINI, perché è vero che si suppone siano
semplici, proprio perché sono destinate ai bambini, ma è anche vero che sono piene zeppe di
"passato remoto", un tempo verbale che si studia tra il livello B2 e C1 e, soprattutto, sono ricche di
vocabolario "di fantasia", quindi parole che, in realtà, non potrete mai utilizzare nella vita di tutti i giorni.
2) NON COMINCIATE CON I CLASSICI PER RAGAZZI come, per esempio, Italo Calvino.
Ovviamente, questa è solo la mia
personale opinione, ma ritengo che una trilogia, come quella più popolare di Calvino, abbia un lessico
troppo complesso e troppo settoriale, quindi poco
utilizzabile per un principiante.
3) EVITATE I CLASSICI, soprattutto quelli scritti tra la fine dell'800 e gli inizi del '900, perché, ovviamente,
potrebbero avere un italiano troppo vecchio e quindi difficile e, ancora una volta, poco utilizzabile.
Se non vi sentite, poi, abbastanza
coraggiosi da cominciare da subito con un libro interamente in italiano,
allora vi suggerisco 3) I LIBRI BILINGUE oppure I "libri per adulti"
ma in versioni ADATTATE PER BAMBINI. I libri bilingue sono quelli in italiano con testo a fronte
nella vostra lingua madre come, per esempio, questo qui: "Un'estate senza
precedenti". In questo caso, l'autrice non è italiana, quindi non è un libro "originale",
però penso sia comunque un buon modo per cominciare e, tra l'altro, anche la storia è piuttosto semplice.
Invece, un esempio molto
divertente, per quanto riguarda le versioni "per bambini" di libri che, invece, in origine erano scritti per adulti è la:
"Divina Avventura", ossia la Divina Commedia di Dante, ma vista attraverso gli occhi dei bambini.
Stessa cosa vale, per esempio, per Iliade, Odissea ed Eneide.
Vi ricordo che se avete voglia di
dare un'occhiata o acquistare questi libri, vi ho lasciato tutti i link di affiliazione Amazon nella descrizione!
Ma, adesso, passiamo invece a qualche titolo originale per Principianti:
il primo libro che sento di consigliarvi è questo qui:
"Tre cavalli" di Erri De Luca.
Come potete vedere, è veramente molto sottile, quindi non vi porterà via troppo tempo,
infatti ha solo 109 pagine, quindi potreste magari rileggerlo anche due, tre volte, per fissare meglio nella vostra mente
tutte le strutture o le nuove parole.
Sento di suggerirvelo perché è scritto in uno stile
veramente molto semplice e chiaro! Pensate che sono abbastanza
sicura di non aver mai incontrato un passato remoto, durante la lettura di questo libro:
è tutto scritto al presente, con qualche passato prossimo.
E anche la trama la trovo, poi, molto interessante, molto... vera!
Infatti, racconta di un uomo che si è trasferito in Argentina per amore e,
dopo la morte della sua amata,
decide di unirsi alla lotta contro la dittatura.
Per tutto il libro vengono affrontate tematiche molto forti e, soprattutto, sempre attuali, come la solitudine
l'immigrazione, la forza di volontà.
Una delle parti che più mi ha colpito del libro è quando il protagonista parla dell'America del Sud:
capisce, si rende conto che quello è il cappello e non le scarpe del mondo!
Il prossimo libro che vi suggerisco è questo qui: "Ma le stelle quante sono" di Giulia Carcasi, che è,
praticamente, un romanzo sentimentale che racconta la storia di Carlo e Alice.
Lui imbranato, lei diversa, nel senso di non omologata.
Si fanno sedurre da persone che sono molto più diverse da loro, che sono più
estroverse, più intriganti, più sicure di sé.
E poi... beh, il resto lo lascio scoprire a voi! La
particolarità che più mi ha intrigato e affascinato di questo libro è che si presenta come una storia "a due voci", a due prospettive,
a due sessi...
letteralmente!
Infatti, nello stesso libro, trovate sia la versione di Alice che quella di Carlo. Infatti, qui, come vedete, c'è la versione di Alice,
poi vi basterà rovesciare il libro e qui c'è, invece, la versione di Carlo.
Dai, è troppo divertente questa cosa! Non so voi, ma io non l'ho mai
vista da nessun'altra parte! Fatemi sapere nei commenti se conoscete un altro libro
costruito proprio in questo modo.
E in generale, anche la scrittura è veramente molto semplice: quasi tutto al presente,
con qualche passato prossimo e
sono sicura che potreste anche imparare molte espressioni colloquiali e, perché no, forse notare delle
differenze tra il modo di pensare di un ragazzo e quello di una ragazza.
Passiamo adesso, invece, al Livello Intermedio B1-B2
A questo livello, i consigli che sento di darvi sono solo... uno, in realtà:
Osate! Osate! Abbiate coraggio!
Uscite dalla vostra zona di confort, non abbiate paura di cominciare un libro e,
soprattutto, non temete se non riuscite a capirne ogni singola parola!
Sperimentate! Mettetevi alla prova e non mollate! La costanza e l'impegno,
a questo livello, saranno il gradino che vi permetterà di accedere al livello successivo!
Se volete leggere un qualsiasi
romanzo italiano a questo livello, allora
dovrete fare i conti con il tanto temuto "passato remoto" e io vi consiglio di avvicinarsi gradualmente
a questo tempo verbale. E, a questo proposito, vi consiglio di cominciare con questo libro qui...
con questo libro qui! Eh no, tranquilli! Non sono pazza, non vi sto prendendo in giro, è vero che questo è un libro per bambini
che anche io ho letto a nove o dieci anni, ma vi garantisco
che è il libro perfetto per cominciare ad avvicinarsi al passato remoto! Si tratta, ovviamente, di una storia molto, molto
leggera e semplice che, però, contiene tutti i passati remoti dei verbi più comuni in italiano.
C'è anche una curiosità legata a questo libro, perché pensate che la storia è stata inventata
dall'autore, Mario Lodi, che fa il maestro, insieme ai suoi ragazzi, appunto, cioè insieme ai suoi alunni,
guardando fuori dalla finestra della loro aula e, per questo, il protagonista di questa storia è Cipí, un uccellino.
Il prossimo libro che invece vi consiglio è: "La vita che volevo" di Lorenzo Licalzi.
Se io vi chiedessi: "quella che stai vivendo, è veramente la vita che volevi"? Come
rispondereste? Alzi la mano chi è pronto a rispondere di sì! Quante volte, infatti, ci sarà capitato di
rimpiangere un'occasione persa o di pentirci per una scelta sbagliata o di desiderare una vita
perfetta, che era proprio come quella che noi volevamo!
Ebbene, questi pensieri accomunano anche i protagonisti di questo libro: tante persone e tante storie diverse, ma tutte accomunate
dallo stesso scontro tra sogni e realtà;
perché, anche se la nostra vita non è male, c'è sempre quella cosa lì che avremmo voluto fare e che non abbiamo fatto
o il contrario. Tante sono, anche, le domande che il libro lascia e su cui dà la possibilità di riflettere.
E se, invece, la vita che avremmo voluto la stessimo vivendo in un altro universo?
E se, invece, il caso che domina le nostre vite fosse lì, proprio per una ragione?
Insomma, è un libro che offre vari livelli di lettura: al primo livello c'è ovviamente una struttura leggera,
semplice, che ci dà l'opportunità di conoscere le storie dei protagonisti e farci qualche risata.
Ma a un livello di lettura più profondo ci dà l'opportunità di cominciare a
riconoscere noi stessi e, quindi, a chiederci chi siamo, chi saremmo potuti essere e, quindi,
decidere chi saremo in futuro.
Il prossimo libro che sento di
consigliarvi è, invece: "Bianca come il latte, rossa come il sangue" di Alessandro D'Avenia.
Anche questo libro affronta il tema dell'amore
adolescenziale, ma...
preparate i fazzoletti! Sì, c'è da piangere e no, non ho pianto solo io, che in genere ho la lacrima facile.
Conosco anche uomini forti e vigorosi che hanno pianto alla lettura di questo libro!
Il protagonista di questo libro è Leo, un sedicenne come tanti altri, con le stesse passioni di moltissimi altri
ragazzi. Il nuovo supplente di storia e filosofia, a scuola, lo incoraggia a seguire i suoi sogni e lui un sogno molto
forte ce l'ha ed è legato al colore rosso: si tratta di Beatrice, la ragazza di cui è innamorato
che ha dei bellissimi capelli rossi. Il bianco, invece, è il colore che Leo proprio
detesta, per via della sua assenza di significato e di
espressione e che arriverà ad odiare, ancora di più, quando si renderà conto che è
proprio associato anche alla malattia di Beatrice. Ma non vi dico altro, perché sta a voi
scoprirlo e vi garantisco che un libro che merita tantissimo, a tutte le età!
Tra l'altro, nel 2013 hanno realizzato anche un film ispirato al libro che mi è piaciuto tantissimo, perché
rispettava fedelmente proprio la trama del libro. Però, se prima di avventurarvi con il libro, preferite a farvi un'idea
della storia, potete cominciare dal film anche se io, personalmente, preferisco sempre prima leggere il libro.
E adesso, passiamo a Livello Avanzato C1-C2
Beh, a questo livello siete quasi madrelingua, quindi avete tutte le competenze necessarie per
leggere qualcosa di più forte, per leggere tutti i romanzi italiani, ma anche i saggi, i
classici e, soprattutto, a questo livello, non dovete mollare e non dovete
smettere di praticare! Il primo libro di cui voglio parlarvi è questo qui: "Il rumore dei tuoi passi" di
Valentina D'Urbano.
Ho deciso di riservare la lettura di questo libro al livello più avanzato
(ma ciò non significa che tu, Intermedio, non possa leggerlo, anzi) non perché abbia trovato in generale la scrittura troppo
complessa ma, più che altro, perché ci sono
molti passati remoti e perché ci sono anche alcune espressioni colloquiali che sono piuttosto
forti, piuttosto crude, proprio come cruda è la storia di questi due ragazzi, i protagonisti.
La storia è ambientata in un quartiere ai margini della società, un quartiere
immaginario, nel senso che non esiste davvero nella realtà, chiamato "la Fortezza": dove la gente normale è
mischiata ai criminali, dove si spaccia la droga, dove ci sono storie di omicidi,
alcolismo e violenza. In questo contesto così forte, i due protagonisti,
Beatrice e Alfredo, sono due ragazzi cresciuti insieme sin da bambini e, per questo, chiamati da tutti "i gemelli".
Infatti, vivono nello stesso palazzo e il padre di Alfredo ha
un passato, una storia di alcol e violenza, quindi spesso lui e i suoi fratelli sono
ospitati dalla famiglia di Beatrice.
Quest'ultima è segnata dalla povertà dei suoi genitori, i quali però hanno sani valori,
mentre Alfredo è segnato dai comportamenti del padre e trova nell'eroina l'unica forma di consolazione.
"La Fortezza" diventa, quindi, la
rappresentazione di molti quartieri-ghetto che ancora esistono in Italia e dove, veramente, sembra che nessuno possa avere
un futuro brillante, dove tutti debbano avere una fine tragica e dove soltanto
pochi riescono ad avere il coraggio, la forza, di opporsi e di cambiare la propria vita! Ma adesso
passiamo, invece, a un libro decisamente più soft rispetto al precedente: "Il giorno in più" di Fabio Volo.
Vi è mai capitato di avere un colpo di fulmine con qualcuno, su un mezzo pubblico?
Non so, uno scambio di sguardi,
un sorriso, un gesto gentile... penso sia capitato più o meno a tutti.
Ebbene, questo romanzo nasce da un'esperienza simile. I protagonisti di questo libro sono un uomo e una donna,
Giacomo e Michela, i quali non si conoscono, ma si incontrano tutti i giorni sul tram che li porta ai rispettivi lavori.
Si guardano, si sorridono, si ammiccano ma non si rivolgono mai la parola.
Un giorno però Michela prende coraggio e parla a
Giacomo e gli confessa che sta per lasciare la città e sta per trasferirsi a New York. Questa cosa
sconvolge Giacomo, il quale decide, per la prima volta, di osare nella sua vita e di
rintracciare Michela.
Cosa succederà dopo, lo lascio scoprire a voi, così come anche il motivo per cui il libro si chiama "Il giorno in più".
Ma in ogni caso, dopo la lettura del libro, se ne avete voglia, potete anche guardare il film diretto e interpretato
dallo stesso Volo.
E il prossimo libro che sento di consigliarvi è: "Homo Stupidus Stupidus:
l'agonia di una civiltà" di Vittorino Andreoli.
L'ho conosciuto molti anni fa, quando ho ricevuto in regalo, per il mio
quattordicesimo compleanno,
questo libro qui: "Lettera a un adolescente". È veramente incredibile come Andreoli riesce a penetrare, a
entrare, nella mente di un adolescente e nonostante sia stato scritto
vari anni fa, è comunque un libro che io considero sempre attuale!
Andreoli è uno psichiatra e, quindi, non è un caso se riesce davvero, in maniera divina, a
penetrare nella nostra mente. Penso che tutti i suoi libri siano interessanti, ma voglio consigliarvi "Homo Stupidus Stupidus"
perché è una delle sue opere più recenti,
con la quale vuole lanciare un allarme e vuole invitarci a riflettere sui problemi che stiamo vivendo nei nostri tempi,
i quali rischiano di spazzare via le conquiste e
i progressi che hanno segnato la storia dell'Occidente. E lui individua, in particolare, tre
comportamenti che potremmo considerare come dei segni, a cui dovremo prestare attenzione.
Discutendo di questi tre temi, egli arriva a dire che l'uomo debba essere considerato "stupidus". Il perché lo lascio scoprire a voi.
interessanti e fatemi sapere, nei commenti,
se avete già letto qualcuno di questi libri o quale avete intenzione di leggere nel futuro imminente.
Purtroppo, non abbiamo il tempo per rispondere a tutti, altrimenti non potremo più produrre nuovi contenuti; però vi
garantisco che leggiamo tutti i vostri commenti, che siete sempre molto
gentili e una grande fonte di ispirazione per nuovi video! Grazie!
Se, invece, oltre alla lettura, volete anche praticare un po' di ascolto,
allora vi consiglio di guardare il nostro video, dedicato ai migliori canali Youtube e podcast
italiani, per mettere alla prova la vostra comprensione orale
dell'italiano. Come sempre, trovate il video qui in alto, nella card, o giù, nella descrizione.
Non dimenticate di seguire LearnAmo anche su tutti i social: su Instagram, su Facebook e su twitter! E per tutte le altre lezioni,
non dimenticate di andare sul nostro sito
www.learnamo.com!
Ci vediamo prestissimo!

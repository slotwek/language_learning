WEBVTT
Kind: captions
Language: it
Ciao a tutti e bentornati su LearnAmo!
Tutti saprete sicuramente
cosa significa il verbo:
VENIRE, ma vi è mai capitato di
imbattervi nei suoi "cuginetti"?
Sto parlando di: "pervenire",
"prevenire", "avvenire", "divenire",
"intervenire" eccetera, eccetera...
Eh già, la famiglia è molto
numerosa, ma oggi vi parlerò di tutti i suoi membri,
presentandovi tutte le loro
peculiarità! Ma prima...
sigla!
Ma adesso, torniamo alla nostra lezione e partiamo subito da una buona notizia!
Infatti, dovete sapere che tutti i verbi, derivati dal verbo "venire" seguono la stessa
coniugazione di quest'ultimo! Dunque...
non dovrete stare a studiare nuove, e noiosissime, coniugazioni!
La brutta notizia,
invece, è che il loro significato cambia molto, rispetto a quello del verbo "venire".
Dunque, dovrete fare attenzione
a non
confonderli! Per esempio, consideriamo subito il verbo:
"avvenire".
Questo verbo, utilizzato principalmente in ambito giornalistico,
indica le coordinate spaziali e temporali
dell'evento. Per esempio: "ieri sera, nella piazza principale della città, è AVVENUTO un incidente
verso le 20.30".
Diamo, invece, un' occhiata a:
"convenire".
Questo verbo in realtà ha più significati ma, nella vita di tutti i giorni, lo utilizziamo
principalmente, per indicare l'utilità o i vantaggi che qualcosa
apporta.
Per esempio: "CONVIENE andare al nuovo supermercato: ci sono moltissime le offerte
vantaggiose!". Ah e poi, ovviamente, c'è:
"divenire".
"Divenire" ha lo stesso significato di
"diventare", vale a dire:
trasformarsi in qualcos'altro.
Ma è un po' meno utilizzato rispetto a "diventare".
Per esempio: "molti cantanti SONO DIVENUTI famosi, grazie alla visibilità ottenuta su Youtube".
Passiamo, ora, al verbo:
"intervenire". Anche questo, come "convenire" ha molti significati.
Tra questi, troviamo:
1) intromettersi, spesso, nel tentativo di risolvere una questione piuttosto complessa.
Come, nella frase: "la polizia È INTERVENUTA,
per placare le proteste".
Ma, può anche voler dire: 2) partecipare,
prendere parte in qualcosa.
Ad esempio: "il presidente durante la cerimonia È INTERVENUTO con il consueto discorso".
Adesso,
attenzione: infatti, i prossimi tre verbi sono molto simili tra loro, quindi dovete prestare molta attenzione,
per non confonderli!
Iniziano con:
"pervenire".
Questo verbo, che non è molto usato nella lingua parlata,
significa: giungere,
arrivare. Per chiarire le cose, ecco un esempio:
"dopo una faticosa
arrampicata, gli scalatori SONO PERVENUTI alla cima della montagna.
Stiamo entrando nella casa
del mistero!
Cosa ci sarà mai... ah, un subscribe!
Abbiamo, poi:
"prevenire".
Questo verbo significa: prendere in anticipo
tutti i provvedimenti necessari,
al fine di evitare un evento (di solito dannoso).
Per esempio: "sebbene il virus fosse molto
contagioso, parecchia gente è riuscita a PREVENIRE il contagio
vaccinandosi".
Espressione del giorno:
"PREVENIRE è meglio che curare!".
Questa espressione indica che è, sicuramente, meglio prevedere e cercare di evitare che una situazione negativa
si verifichi.
Ad esempio, mia madre quando fa freddo mi dice spesso:
mettiti il giubbotto pesante, sennò
ti raffreddi:
PREVENIRE è meglio che curare!
Come darle torto?
Adesso, però, bisogna dare un'occhiata anche al verbo "provenire".
Questo verbo può, principalmente, assumere due
significati. Il primo è: venire da un luogo, cioè essere
originari di, come nella frase: "i miei nuovi vicini PROVENGONO dall'Islanda";
oppure: avere origine, derivare da. Per esempio: il termine
"poliglotta" PROVIENE dal greco".
Perfetto, ci avviciniamo verso la fine di questa lista, con il verbo:
"rinvenire",
che, anche lui, ha molti significati!
Tra questi, abbiamo:
1) ritrovare, scoprire, spesso a proposito di un'indagine.
Per esempio, nella frase: "la polizia HA RINVENUTO l'arma del delitto,
dopo aver setacciato, per ore, l'appartamento",
oppure può significare, anche: 2) riprendere i sensi, a seguito, per esempio, di uno svenimento.
Per esempio: "dopo il forte spavento ci è voluta un'ora
affinché
rinvenisse!".
E a quest'ultimo significato si collega l'ultimo verbo della nostra lista, e cioè:
SVENIRE che significa, appunto,
perdere i sensi.
Ecco a voi un esempio, per fugare ogni dubbio:
"subito dopo l'incidente,
Fabio È SVENUTO, per poi rinvenire nel letto di ospedale:
insomma, stava per rimetterci le penne!".
Prima di salutarci, vi ricordo di dare un'occhiata alla playlist, che abbiamo realizzato sulle "espressioni idiomatiche
italiane". Da non perdere!
Spero che questa lezione vi sia stata d'aiuto e che d'ora in avanti, non abbiate più dubbi nell'utilizzo di questi verbi!
Quale era, per voi, il verbo più
problematico?
Bene, ora tocca alla nostra rubrica
ChiediAmo! Cominciamo con la prima domanda di oggi, di Machis Tro:
"Ciao ragazzi... cosa vuol dire NE VA DELLA NOSTRA REPUTAZIONE? Grazie".
Allora, "ne va della nostra reputazione"
significa che la nostra reputazione è messa in discussione, è
compromessa.
Per esempio: "se gli studenti di LearnAmo parlano male in Italiano, NE VA DELLA NOSTRA REPUTAZIONE!",
cioè vuol dire, la nostra reputazione di bravi insegnanti
è compromessa, è messa in discussione.
Prossima domanda,
di Leon Guerrero:
"Ciao ragazzi, per cominciare, mi sembra che voi siate, se non I migliori insegnanti di italiano,
perlomeno sarete dei migliori, perché, allora, quelli veramente migliori, non li conoscerei! C'è, anche, qualcosa che mi piacerebbe molto chiedervi:
potreste fare una differenza tra il MILIONE e il MILIARDO? Questo mi renderebbe felice!".
Allora Leon, la differenza tra un "milione" e un "miliardo"
sono tre zeri!
Spero di averti reso felice!
Prossima domanda, di Melissa Necchio: "Perché uso LE SCRIVO per chiederLE e dopo LA ringrazio?
Perché una è
LE e un'altra è LA? Grazie mille per l'aiuto!".
Allora, Melissa, la differenza è che quando usiamo "le"
vuol dire che il verbo è
intransitivo, quindi stiamo usando un complemento
indiretto; quel "le" sostituisce "a lei". Invece, quando usiamo "la", vuol dire che il verbo è transitivo,
quindi usiamo il complemento
diretto; "la"sta per "lei".
In ogni caso, se vuoi maggiori informazioni su questo argomento,
abbiamo realizzato un video dedicato, proprio, a questo e lo trovi... il link lo trovi in descrizione.
Ultima domanda per oggi... Svetlana, che mi dice: "Stai da dio, Graziana (o diva er il femminile?)".
Allora, in realtà, il
femminile di "dio" è "dea", però, in questa espressione,
usiamo comunque il maschile, sia per gli uomini sia per le donne.
Spero di esservi stata d'aiuto!
E, mi raccomando,
fate... continuate a farci delle domande ma non dimenticate l'hashtag
#ChiediAmo, così possiamo trovarle più facilmente! Le aspetto, alla prossima!

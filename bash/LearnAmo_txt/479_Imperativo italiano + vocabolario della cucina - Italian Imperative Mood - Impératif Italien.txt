WEBVTT
Kind: captions
Language: it
Ciao!
Dopo il successo del nostro primo video su
tutti i modi per dire “prego”, oggi ho
di nuovo il piacere di avere qui con me Angela.
Ciao a tutti!
Angela, qual è l'argomento della lezione
di oggi?
La lezione di oggi è piuttosto particolare,
direi.
Prima di tutto vedremo come formare l'imperativo
italiano e successivamente lo utilizzeremo
per preparare una buonissima ciambella.
Allora, oggi, impareremo anche un po' di vocabolario
legato alla cucina.
Esatto!
Rimbocchiamoci le maniche e iniziamo subito!
[Musica] L'imperativo serve per dare: comandi,
ordini, indicazioni e, ricordate bene, si
usa sempre senza pronomi personali.
Già, non è tanto difficile a dire il vero.
Infatti con le persone “tu” e “voi”
segue la stessa e identica coniugazione del
presente indicativo.
Per esempio: “Graziana, PRENDI il mio cellulare,
per favore!"
"Certo, ecco a te!"
"Grazie!”
oppure, un altro esempio può essere: “SEGUITE
attentamente la lezione di oggi!”... molto semplice!
L'unica eccezione è la seconda persona singolare
dei verbi in “-are”.
Per esempio, voi dovete dire: “MANGIA!", "STUDIA!", "CANTA!”.
Avete notato?
Angela ha usato, per questa persona, la radice
del verbo + “-a”, mentre al presente indicativo
avremmo dovuto dire: “TU MANGI", "TU STUDI",
"TU CANTI”.
Esattamente.
Invece, per formare l'imperativo con il pronome
“noi”, si usa il congiuntivo presente,
infatti, se ricordate bene, all'inizio della
lezione ho detto: “INIZIAMO subito!”.
Esatto.
E si usa il congiuntivo presente anche con
il pronome formale “lei”, quindi, per
esempio, se un uomo vuole far passare prima
una donna... se si trovano entrambi all'ingresso
di un locale, ed entrambi devono entrare,
allora lui può utilizzare l'espressione:
“ prego, VADA avanti!”.
Per quanto riguarda “l'imperativo negativo”,
si mette il “non” prima del verbo all'imperativo
per la terza persona singolare quando utilizziamo
il pronome formale “Lei”.
Quindi, per esempio: “NON VADA da quella
parte!”
Per la prima persona plurale, ovvero con il
pronome “noi”: “NON PERDIAMO tempo!”
e anche alla seconda persona plurale, ovvero
con il pronome “voi”, per esempio: “NON
TORNATE tardi!”.
Attenzione, però!
Per quanto riguarda la formazione dell'imperativo
negativo, fa eccezione la seconda persona
singolare.
Alla seconda persona singolare si usa sempre
e solo “non” + infinito.
Già, quindi, per esempio: “NON ANDARE al
mare!”, “NON PRENDERE il taxi!”, "NON
DORMIRE oggi pomeriggio!”.
Inoltre, quando l'imperativo è accompagnato
da un “pronome complemento”, questo si
unisce al verbo e formano una sola parola.
Esatto, per esempio: “PRENDI la penna → PRENDILA”,
oppure, un altro esempio può essere: “METTETE
mi piace al nostro video!
→ METTETELO!”.
Molto facile!
Però, alla forma negativa, il pronome complemento
può anche andare tra la negazione ed il verbo.
Esattamente, per esempio: “non chiamarLO!"
→ "non LO chiamare!”, “non parlateMI”
→ “non MI parlate”.
Prima di proseguire, diamo un'occhiata a questa
tabella con i verbi che hanno un imperativo
irregolare.
Come vedete “essere”, “avere” e “sapere”
sono completamente irregolari, sia alla seconda
persona singolare, sia alla seconda persona
plurale, quindi abbiamo: “sii”, “siate”,
“abbi”, “abbiate”, “sappi”, “sappiate”.
Invece “dare”, “fare”, “stare”
e “andare”, alla seconda persona singolare
hanno due forme possibili, una irregolare:
da', fa', sta', va'
con l'apostrofo, e una regolare.
Mentre, alla seconda persona plurale, come
vedete, sono completamente regolari.
“Dire”, invece, ha una sola forma irregolare,
con “tu”, quindi di', con apostrofo,
mentre è regolare con “voi”.
Attenzione, però!
Quando usiamo questi ultimi verbi con dei
pronomi complemento, nella seconda persona
singolare, dobbiamo prendere la forma irregolare,
togliendo l'apostrofo e raddoppiando la consonante,
ad esempio: “daMMelo”, “faCCelo”,
“diLLe”.
L'unico pronome che non raddoppia è “gli”:
“daGLI”, “faGLIela”, “diGLIelo”
e così via.
Perfetto, ora è giunto il momento di mettere
in pratica quello che abbiamo imparato e di
preparare la nostra deliziosa ciambella allo
yogurt.
Si!
Indossiamo il grembiule e cuciniamo!
Cominciamo!
Allora, FAI sciogliere cento grammi d burro
a temperatura ambiente e poi MESCOLALO con
una spatola oppure con un cucchiaio di legno
in una ciotola.
[Musica] Ora AGGIUNGI duecento grammi di zucchero,
due uova...
mmm.. che profumo!
Un vasetto di yogurt e duecentocinquanta
grammi di farina
Adesso, PRENDI la farina e SETACCIALA,
usando un colino e aiutandoti
con un cucchiaio, proprio come, adesso, faccio io
e intanto MESCOLA sempre.
Mentre stai ancora setacciando la farina,
AGGIUNGI il latte
e CONTINUA sempre a mescolare.
Ecco un succo di frutta per dissetarvi!
Grazie Teresa!
Grazie mamma!
Ecco a te!
Grazie, cin-cin.
Quando il composto risulta omogeneo, termina
con del lievito per dolci e SETACCIA anche questo!
Adesso, PRENDI una teglia precedentemente
imburrata e infarinata e VERSA il composto
ottenuto in questa teglia...
e AIUTATI con una spatola.
Prendi!
Grazie.
Bene, ora INFORNA a centottanta gradi per
venti o venticinque minuti in un forno preriscaldato.
Andiamo!
Adesso, mentre aspettiamo che la ciambella
sia pronta, ecco un consiglio: per dare un
aroma in più alla ciambella, puoi aggiungere
una bustina di zucchero vanigliato assieme
allo zucchero iniziale.
Trascorso questo tempo, per assicurarti che
la ciambella sia cotta, fai la prova dello
stuzzicadenti, inserisci lo stuzzicadenti
nella ciambella, se esce pulito è cotta altrimenti
aspetta ancora un po'.
Il nostro è pulito, quindi è cotta.
Bene, la nostra ciambella è pronta per essere
servita.
A questo punto, se vuoi, puoi cospargere dello
zucchero a velo, come faccio io.
Adesso vado a prendere un coltello... si,
così possiamo mangiarla finalmente.
Uso questo coltello per tagliare la nostra
ciambella.
Ecco a te, un tovagliolo.
Grazie!
Allora, se questa nuova tipologia, un po' particolare,
di video vi è piaciuta, fatecelo sapere nei
commenti, così possiamo preparare un'altra
lezione molto simile.
Certo, possiamo presentarvi una fantastica
ricetta, ovvero... la focaccia barese... molto
tipica della nostra regione.
Allora, Angela, che ne dici, mangiamo?
Certo!
Intanto lasciateci un mi piace e iscrivetevi
al nostro canale.
Ecco a te!
Grazie!
Buon appetito!
Buon appetito!
Vediamo com'è.
Provatela!

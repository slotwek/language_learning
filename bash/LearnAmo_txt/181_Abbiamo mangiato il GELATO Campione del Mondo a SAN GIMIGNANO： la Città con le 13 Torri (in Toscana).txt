WEBVTT
Kind: captions
Language: it
Ciao a tutti e bentornati su LearnAmo!
Prendete valigia e passaporto, vi 
portiamo in viaggio con noi! Ci troviamo
alla stazione di Firenze Santa Maria
Novella, con destinazione San Gimignano.
Sarà un viaggio... interessante, visto che
dovremmo prendere 2 mezzi per
percorrere 60 km.
Avete mai preso un treno in Italia?
Questo su cui noi siamo, è chiamato: treno
regionale.
I treni regionali sono quei treni che
collegano le varie città
all'interno di ogni regione italiana.
I treni che, invece, collegano città che
si trovano in regioni diverse sono
chiamati Intercity o frecce, che sono più
veloci e hanno sempre un posto assegnato.
Dopo circa un'ora di treno,
siamo arrivati a Poggibonsi. Però sembra
carino.Sembra buono l'odore che si respira in
questo paese, sembra pura l'aria. Perché è in altura, è vero.
Piccolo paesino da cui abbiamo preso un
autobus per San Gimignano.
Guarda la fontana che per risparmiare
l'acqua non supera i 10 centimetri.
Quando salite su un qualsiasi autobus
italiano,
non dimenticate di obliterare il vostro
biglietto. Cioè di inserirlo in queste
apposite macchine che lo timbrano con la
data e l'ora, per indicare che è stato
utilizzato.
E dopo altri 20 minuti circa,
siamo finalmente arrivati a san gemini...
quasi! L'autobus ci ha lasciati in
campagna, quasi. È necessario camminare
ancora per circa una decina di minuti,
la passeggiata, però, è piacevole visto
che si può ammirare un panorama
mozzafiato, perfetto per scattare qualche
foto e respirare aria pura. San Gimignano,
infatti, sorge su una collina a
un'altezza di circa 324 metri.
Ed eccoci finalmente, entrate con noi! Vedi
Graziana come se la crede! Potete
vedere le mura di cinta di questo
bellissimo borgo medievale.
Già! Avete sentito bene, borgo. In italiano
un piccolo centro abitato
si chiama paese, i borghi, invece, pur
essendo dei piccoli centri abitati, si
distinguono dai paesi perché hanno delle
caratteristiche piuttosto specifiche.
Devono essere antichi, con l'architettura
originale dell'epoca e ben riconoscibile,
devono curare il decoro del centro
urbano, devono offrire luoghi di
interesse turistico o eventi di
interesse culturale, avere prodotti DOC,
DOP,DOCG o IGP e disporre di
strutture di alloggio e di ristorazione
aperte tutto l'anno.
San Gimignano rispetta, praticamente,
tutte queste caratteristiche.
Come dicevo, infatti, risale al medioevo e
l'architettura dell'epoca è rimasta
praticamente intatta come potete vedere
dalle mura, ai palazzi, alle torri,
ecco le torri! Le torri sono, forse, la
cosa più famosa di San Gimignano in
origine
ne erano 72, una per ogni famiglia ricca
della zona.
Oggi ne sono rimaste solo 13 e sono
considerate il simbolo dell'architettura
medievale toscana,
inoltre dal 1990 sono anche patrimonio
dell'umanità UNESCO.
Insomma, per visitare San Gimignano non
si devono avere problemi o dolori al
collo, perché è d'obbligo essere sempre
con la testa in su ad ammirare queste
bellissime torri. Ognuna di loro è bella
e particolare,
ma tra le più famose c'è quella che si
trova nei pressi di piazza della
cisterna, vicino alla chiesa. Si chiama
torre del diavolo perché secondo la
leggenda quando il proprietario torno da
un lungo viaggio, trovò la torre più alta
di quando era partito, da qui la torre è
stata vista come opera del diavolo, da
cui prende il nome.
Altra piccola curiosità, sapevate che San
Gimignano è praticamente attraversata
dalla via Francigena? Cosa?? Si, la via
Francigena è un antico e importante
itinerario che unisce il nord Europa
a Roma, le cui origini risalgono al
Medioevo.
Si tratta di un percorso di circa 1.800
chilometri che parte da Canterbury,
percorre la contea del Kent, arriva alla
Manica, prosegue lungo le regioni
francesi, varca la frontiera svizzera ed
entra in Italia, qui attraverso a sette
regioni fino a raggiungere Roma, la città
eterna.
In ogni caso, noi siamo delle buone
forchette, sai che novità,
e dopo aver fatto le nostre ricerche ci
siamo resi conto che non potevamo
visitare San Gimignano e non provare il
gelato più buono del mondo!
Si, ok, ogni volta che si prova
gelato che sembra buonissimo lo si
definisce il più buono del mondo, ma
quello a cui noi ci riferiamo lo è
davvero! È il gelato della gelateria
Dondoli che ha vinto moltissimi premi e
per questo ha sempre una fila
lunghissima di persone.
Noi abbiamo incontrato il proprietario,
il padre del gelato pluripremiato, che è
stato così gentile da realizzare un
video esclusivo per i LearnAmici, vi
lasciamo alle sue parole. Qui abbiamo
con noi
il proprietario della gelateria Dondoli,
Sergio Dondoli, Sergio Dondoli. Sergio
Dondoli raccontaci un pò. Allora
guardi, i premi che abbiamo vinto sono
molto importanti, il più importante è
sempre l'ultimo, così lo considero,
io sono stato premiato lo scorso anno e
2020 a gennaio al senato della
repubblica come Ambasciatore del made in
Italy.
Fantastico! Quindi sono uno dei cento ambasciatori
secondo il senato della Repubblica del made in
Italy. E invece nel 2016 un premio che aveva
preparato il nostro presidente Sergio
Mattarella, come tesoro vivente nazionale,
per quello che riguarda gli artigiani,
del mondo della gelateria. E di più non si
può dire, è un
riconoscimento alla qualità del gelato,
spero, ma di sicuro all'età che è già
avanzata. Questi riconoscimenti
vengano quando uno è vecchio!
Allora siamo onorati di poter provare il
vostro gelato! Questo mi farà piacere,
avrete la sorpresa 
di avere un gelato che è fatto
esclusivamente con le materie prime
eccezionali del territorio a cominciare
dal latte, che è un latte crudo biodinamico
e quindi abbiamo adottato le mucche una
fattoria di poggio di Camporbiano, faccio
pubblicità perché è una cosa
meravigliosa di grande salute, porta
salute addirittura a mangiare il nostro
gelato perché fatto con queste materie
prime eccezionali e la frutta per il 90
per cento è biologica. Ovviamente non
abbiamo aromi, ovviamente non abbiamo
coloranti, quindi tutte materie prime
eccezionali. Cioè lei ci rende orgoglioso
del made in Italy, no? Io spero di si, io
ne sono, io ne sono. Grazie, grazie.
Venite presto a San Gimignano
Vi s'aspetta eh sotto le torri, ma c'è anche il
gelato! Grazie.
Ma in generale il cibo a San Gimignano è
molto buono,
guardate voi stessi. Noi abbiamo fatto un
aperitivo. Ah e ovviamente se siete qui
non potete non provare il vino tipico
del borgo "la vernaccia", unico vino bianco
della Toscana.
Insomma, perdersi tra i vicoli di questo
incantevole borgo medievale, è una delle
esperienze più belle che potrete fare in
toscana, garantito! Ah, e come se questo non
bastasse, San Gimignano offre dei punti
panoramici incredibili, come per esempio
quelli nel Parco della Rocca da cui
potrete ammirare i colli toscani e
scattare delle foto acchiappa like.
Ah la foto proprio!
Purtroppo, come tutte le cose belle, anche
la nostra gita San Gimignanoo si è
conclusa! Abbiamo ripreso l'autobus, preso
il treno e siamo tornati a Firenze a
fine giornata. Un viaggetto come quello
che abbiamo fatto noi, cioè fuori dalla
propria città, ma comunque non troppo
lontano della durata di una sola
giornata,
si chiama in italiano "gita fuori porta",
perché appunto la si fa fuori dalla
porta della propria città. Anche voi ne
fate qualcuna?
Fatecelo sapere nei commenti! Secondo noi
sono perfette per chi non ha molto tempo
libero o molti giorni di vacanza o
molti soldi e fateci sapere anche se
avete provato il gelato Dondoli o se
avete voglia di provarlo. Se invece
volete sapere di più riguardo la storia
dell'antica e ricchissima e famosissima
famiglia medici di Firenze,
non dimenticate di guardare il video che
abbiamo realizzato dedicato proprio a
questo argomento, sarà super interessante,
garantito e potrete vedere anche alcune
bellissime immagini della splendida
Firenze. Come sempre trovate il link in
alto nella card e giù nella descrizione.
Se invece avete voglia di ripassare un
qualsiasi argomento della grammatica
italiana o avere maggiori informazioni
sulla cultura italiana,
non dimenticate di passare dal sito
learnamo.com, dove troverete tutto
questo e molto altro, come dei
praticissimi esercizi automatici per
ripassare quanto avete appreso durante
la lezione. Non dimenticate, inoltre, di
seguire LearnAmo anche su Instagram, su
Facebook, su Twitter, su TikTok e su
Pinterest. Noi ci rivedremo prestissimo
qui su YouTube,
ciao!

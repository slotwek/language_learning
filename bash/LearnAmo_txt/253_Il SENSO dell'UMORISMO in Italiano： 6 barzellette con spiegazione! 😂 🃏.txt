WEBVTT
Kind: captions
Language: it
Ciao a tutti e bentornati su LearnAmo!
Questo video sarà un po' diverso dagli altri,
infatti vi parlerò del senso dell'umorismo nella lingua italiana.
Ovviamente l'umorismo è una capacità che prescinde dalla lingua parlata,
ma oggi voglio spiegarvi a grandi linee come funziona l'umorismo in italiano:
vi dirò alcune barzellette, e vedremo se le capirete prima che io ve lo spieghi.
Siete pronti? Allora... Iniziamo!
L'enciclopedia Treccani
definisce così l'umorismo:
La facoltà, la capacità e il fatto stesso di percepire, esprimere e rappresentare,
gli aspetti più curiosi, incongruenti e comunque divertenti
della realtà, che possono suscitare il riso e il sorriso con umana partecipazione,
comprensione e simpatia.
Insomma, se avete anche solo un briciolo di senso dell'umorismo,
sapete di che cosa stiamo parlando.
Capire l'umorismo in una lingua straniera è particolarmente difficile, perché a volte
occorrono delle conoscenze
implicite, cioè non espresse da chi parla, che solo un parlante nativo possiede.
Quindi, se state studiando una lingua straniera, saprete già che
capire una barzelletta o una battuta in quella lingua può essere piuttosto complesso.
Quindi a volte, per esempio, avrete bisogno che qualcuno vi spieghi quella barzelletta, e noi lo sappiamo benissimo
che una volta che una barzelletta viene spiegata... non fa più ridere.
Bene! Allora, oggi faremo proprio questo: io vi racconterò, o perlomeno proverò
a raccontarvi delle barzellette,
perché non sono una grande comica, però vedremo come andrà,
e vi lascerò un po di tempo per provare a capirle.
Dopodiché, ve le spiegherò, così vedremo se avete veramente capito il loro senso oppure no.
E magari, nel frattempo, spero di potervi far divertire un po'.
La prima barzelletta che voglio raccontarvi appartiene al gruppo "Cosa fa...?"
Questo tipo di battuta, infatti, comincia proprio così, sempre con "Cosa fa...?" o "Cosa fanno...?"
e si compone di una domanda e di una risposta.
Ce ne sono tantissime, ma la mia preferita è questa:
"Cosa fanno due sassi uguali?"
"S'assomigliano!"
L'avete capita? Beh, io ve lo spiego comunque.
L'ironia sta nella risposta, che dovrebbe essere "si assomigliano"
dal verbo "assomigliarsi", ma, con l'elisione della vocale "i"
diventa "s'assomigliano",
creando, praticamente, quando la si pronuncia,
la parola "sasso", che riprende il soggetto della domanda.
Quindi, a livello uditivo, cioè in base a quello che ascoltiamo,
ci accorgiamo subito dell'assonanza, cioè della somiglianza di suono delle parole...
e questo crea l'ironia!
La seconda barzelletta appartiene allo stesso tipo:
"Cosa fa un pasticciere quando gli muore la moglie?"
"La crema!"
Anche in questo caso l'umorismo è dato dalla risposta, ma in particolare è dato dall'intera risposta,
che può assumere due significati: il primo è dato da un sostantivo, "crema",
preceduto dall'articolo determinativo "la".
E, beh, questo segue perfettamente la logica, perché la crema è qualcosa che un pasticcere fa
praticamente tutti i giorni.
Il secondo significato invece si ha se si considera la risposta in una maniera completamente differente
"La" diventa un pronome diretto complemento oggetto in riferimento alla moglie,
mentre "crema" diventa la terza persona singolare del verbo "cremare",
che vuol dire "ridurre in cenere un cadavere".
Quindi, secondo questo significato, "il pasticciere crema la moglie",
che, non dimenticate, è morta!
La terza barzelletta che vi propongo oggi
appartiene a un altro tipo, quello delle barzellette che cominciano con "Perché..."
E anche questo tipo è composto da una domanda e una risposta, vediamo se la capite!
"Perché il pomodoro non riesce a dormire?"
"Perché l'insalata russa!"
Anche in questo caso, l'ironia si gioca sul doppio significato della risposta,
e in particolare sulla polisemia della parola "russa",
cioè sul fatto che questa parola abbia due ben distinti significati:
in un caso, "russa" può essere la terza persona singolare del verbo "russare",
e cioè "emettere durante il sonno suoni cupi e profondi",
il che ci dà un chiaro motivo per cui il pomodoro non riesce a dormire.
Nell'altro significato, invece, "russa" può essere un aggettivo femminile singolare riferito alla parola "insalata"
L'insalata russa, infatti, è un piatto molto diffuso in Italia,
fatto con patate, carote, sottaceti, piselli bolliti, tutti mescolati con la maionese.
Voi l'avete mai assaggiata? Ve la consiglio, è piuttosto deliziosa.
La quarta barzelletta è ancora dello stesso tipo:
"Perché il pane non ha mai problemi?" - "Perché li-evita!"
L'ironia, ancora una volta, si gioca sul doppio significato della risposta
Nel primo caso, si scrive infatti come due parole staccate: "li evita"
e significa "il pane evita i problemi"
quindi "li" sarebbe ancora una volta un pronome diretto complemento oggetto
quindi: "il pane evita i problemi, motivo per cui non ne ha".
Nel secondo caso invece si scrive tutto attaccato: "lievita"
ed è la terza persona singolare del verbo "lievitare", quindi fa riferimento ad una proprietà del pane,
e cioè quella di aumentare il suo volume per effetto della fermentazione del lievito, un suo ingrediente.
Quindi, di conseguenza, il pane... "li-evita."
La quinta barzelletta appartiene a una categoria di lavoratori in particolare,
in questo caso appartiene alla categoria del dottore,
anche se ce ne sono tantissime su quasi ogni categoria di lavoratori
"Dottore, dottore! Ha qualcosa contro la tosse?"
"No, no! Tossisca pure!"
L'avete capita? Questa è un pochino più complessa.
Ve la spiego subito: la scenetta comincia con un paziente o una paziente che va dal suo medico
e gli chiede se abbia "qualcosa contro la tosse", ma questa frase può avere due significati.
Il primo caso è quello che vorrebbe la logica e cioè il paziente che chiede al dottore
se abbia qualcosa, cioè qualche medicinale "contro la tosse", cioè per combattere la tosse,
per curarla.
Invece il secondo caso gioca un po' sul doppio significato dell'espressione
"avere qualcosa contro qualcuno o qualcosa"
che significa "dare fastidio".
Quindi, se il paziente chiede al dottore: "ha qualcosa contro la tosse?" sembra quasi che gli stia chiedendo
"le dà fastidio la tosse?" ed è proprio a questa seconda versione che il dottore risponde,
dicendo: "no no, tossisca pure", come per dire "non si preoccupi, può tossire tranquillamente, perché non mi dà fastidio!"
Ed è qui, un po', l'ironia, cioè il fatto che il dottore risponda non alla versione che la logica vorrebbe,
ma a quella più "metaforica".
La sesta barzelletta, invece, appartiene a quella categoria di barzellette che cominciano con "Dove...?"
e ancora una volta si compone di una domanda e una risposta.
Questa barzelletta, in particolare, fa:
"Dove vanno a scuola i bambini egiziani?"
"All'asilo Nilo!"
Anche in questo caso, l'ironia è nella risposta, che soprattutto a livello di suono richiama l'asilo nido,
e cioè il luogo, la scuola, in cui si recano i bambini fino all'età di tre anni.
Nella barzelletta, però, viene pronunciato con la lettera "L" invece della lettera "D",
quindi "Nilo" invece di "nido", che è, come tutti voi ben saprete, il nome in italiano
per il fiume che scorre in Egitto.
Bene! Queste erano le mie sei barzellette preferite!
Spero che vi abbiano fatto sorridere almeno un po'.
Però, se voi conoscete delle altre barzellette in italiano, per favore scrivetemele nei commenti,
perché così ci facciamo qualche risata tutti insieme!
Se invece volete divertirvi ancora un po', allora non perdetevi il video
in cui preparo la parmigiana di melanzane con mia madre!
Ce ne sono delle belle, perché per me è la prima volta a friggere, a preparare la parmigiana... Fidatevi!
Il link come sempre lo trovate qui in alto della card e giù nella descrizione
Se invece vi piacerebbe continuare a seguirmi ogni giorno, allora non dimenticatevi di cercare
LearnAmo anche su Instagram, su Facebook e su Twitter, dove pubblico altri contenuti esclusivi ogni giorno.
A presto!

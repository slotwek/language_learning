WEBVTT
Kind: captions
Language: it
Sono felice! Ho vinto la lotteria!
Sono felice! Domani mi sposo! 
Sono felice! Ho comprato una casa nuova!
Sono felice! Domani è il mio compleanno!
Basta,
abbiamo capito che siete felici
e mi rallegro per voi se è così,
ma in italiano ci sono
tantissimi altri modi per dire:
"sono felice", quindi perché non usarli?
Così, in questo video ho deciso che andremo a vedere
tutte le alternative
all'espressione "Sono felice"
per tutte le situazioni,
così che possiate portare il vostro italiano
a un livello decisamente più avanzato
e che possiate dichiarare
tutte le sfumature della vostra felicità.
E, tra l'altro, sono ottime
per superare la parte orale degli esami di certificazione.
Quindi, fate come me e prendete appunti.
Cominciamo subito con la prima espressione.
"Sono al settimo cielo!"
Quando siamo veramente tanto, tanto, tanto felici,
possiamo utilizzare questa espressione
per esprimere la nostra immensa gioia.
Ma perché settimo cielo?
Cosa c'entra il cielo e il settimo
con la felicità?
Bella domanda!
L'origine di questa espressione risale al medioevo
e fa riferimento alla convinzione secondo la quale
la terra era al centro dell'universo
e intorno alla terra c'erano 10 cieli:
luna, mercurio, venere,
sole, marte, giove, saturno,
il cielo delle stelle fisse, detto "firmamento",
il primo mobile e il decimo cielo, la casa di Dio.
Di questi dieci cieli, però,
soltanto i primi sette erano accessibili agli uomini.
Perciò, il settimo cielo
rappresentava il più alto grado di avvicinamento a Dio
e, quindi, alla gioia suprema.
Ahh... Io sono al settimo cielo
perché ho appena comprato
la borsa dei miei sogni.
"Tocco il cielo con un dito!"
Questa espressione è simile alla precedente.
Ha sempre delle origini religiose.
Infatti, il cielo è da sempre associato
a Dio.
Quindi, se noi uomini siamo capaci
di arrivare a toccarlo con un dito
significa che siamo arrivati vicino a Dio.
Quindi, ancora una volta,
il massimo di quanto potessimo sognare e desiderare.
E, quindi, la massima gioia.
"Sto toccando il cielo con un dito!"
"Che bello! Che succede?"
"Guarda cosa ho trovato al supermercato!
Le mie merendine preferite
di quando era una bambina!
Non li mangio da anni!"
"Oh wow... Ti basta poco per essere felice!"
"Sono entusiasta!"
Molto semplice.
Questa espressione sottolinea che siamo molto contenti
per qualcosa che è accaduto a qualcuno,
anche a noi stessi.
Oppure esprime soddisfazione
per qualcosa che abbiamo
o che abbiamo fatto.
"Sono entusiasta! Ho appena completato un cruciverba!"
"Brava! Quanto tempo ci hai messo?"
"Eh, circa una settimana,
ma non ho barato controllando su internet."
"Ne sono entusiasta!"
"Sono felice come una Pasqua!"
E anche questa espressione, ovviamente,
indica grande gioia.
Ma perché è proprio "Pasqua" e non..."Natale"?
A me piace di più il Natale.
Ancora una volta l'origine è da ricercare
nella religione cristiana.
Nonostante sia preceduta da un periodo
di digiuno e di astinenza,
la Pasqua è una festa che rappresenta
la gioia della rinascita,
della vittoria della vita sulla morte.
Proprio perché celebra
la risurrezione di Gesù Cristo
tre giorni dopo la sua morte.
"Ho appena preparato questi taralli
ai frutti di bosco.
Sono venuti buonissimi! Sono felice come una pasqua!
Ma lo senti proprio il sapore del lampone?"
"Ma non li avevi comprati al supermercato?"
"Sono raggiante" o "Sono euforica"
Ci momenti in cui è impossibile
nascondere la nostra felicità
e questa sarà evidente sulla nostra faccia,
nelle nostre espressioni
e nei nostri atteggiamenti.
Quindi in questi casi, in queste situazioni,
possiamo dire che siamo raggianti, euforici.
"Perché sei così euforica?"
"Sono raggiante!
Ho appena prenotato il mio viaggio alle Bahamas!"
"Faccio i salti di gioia!"
In questo caso,
l'espressione indica che l'emozione forte
che si sta provando,
l'immensa gioia, la si dimostra
in maniera un po' esuberante.
Perché no? Anche saltando,
letteralmente.
"Ho fatto i salti di gioia
quando mi hanno regalato questo libro."
"Mh... posso immaginare."
"È importante pensare alla salute!"
"Va tutto a gonfie vele!"
Oppure "Mi sento appagata".
Queste due espressioni
indicano che siamo felici,
nel senso che siamo sereni su più fronti.
Quindi, tutto va come previsto,
si sta attraversando un periodo particolarmente positivo,
anche nel senso di tranquillo,
senza problemi in famiglia, al lavoro, con gli amici.
Le vele sono quelle della barca a vela.
Se le vele sono gonfie,
significa che il vento soffia nella giusta direzione
e questo consente alla barca di muoversi.
Il significato quindi è, più o meno,
lo stesso anche in senso metaforico
e cioè: nella nostra vita, se tutto va bene,
va come deve andare,
se riusciamo
a proseguire sulla nostra strada,
significa che il vento è favorevole.
"Tutto bene?"
"Sì, va tutto a gonfie vele: ho gli snack,
la tisana,
la coperta,
ho finito il mio lavoro per la settimana,
ho spento il mio cellulare
e adesso sono pronta per una maratona su Netflix!
Mi sento appagata!"
"Sto da Dio!"
Eh già, ancora una volta,
la felicità è associata alla sfera religiosa
e, in particolare, alla figura di Dio.
Questa espressione significa semplicemente
che siamo al massimo grado di gioia,
di felicità, di serenità.
Niente va male e non abbiamo nessun motivo
per cui lamentarci.
"Pronto? Pronto? Graziana, mi senti? Ciao, ciao!"
Non puoi neanche immaginare, queste vacanze
stanno andando benissimo, sto da Dio!
Mi senti? Mi senti? Non ti sento.
Pronto? Pronto?"
"Gongolo" o "sto godendo"
anche queste due espressioni
indicano felicità, ma attenzione:
generalmente il senso è che noi stiamo
esultando per qualcosa,
stiamo manifestando
una certa soddisfazione,
un compiacimento,
con un pizzico di meschinità e malvagità.
Siamo felici per qualcosa
associata un po' alla cattiveria.
Perché magari vogliamo dimostrare che avevamo ragione.
Quindi, siamo felici che gli altri abbiano torto.
O siamo felici
perché gli altri hanno sbagliato,
qualcosa del genere.
Non so, la persona che odiamo ha perso la lotteria,
qualcosa del genere.
"Sto godendo troppo!"
"Sì, infatti. Posso vedere che gongoli, ma perché?"
"Ti ricordi quando mi avevi detto
che non mi avrebbero mai preso
per il ruolo da protagonista dello spettacolo?
Ebbene, sono stata scelta!
Diteglielo anche voi che sono brava a recitare!
Scrivete nei commenti se vi piace Annagrazia."
"Non sto più nella pelle"
o "Non vedo l'ora".
Queste due espressioni
indicano quella sensazione di gioia,
di emozione, di felicità tipica dell'attesa
di quando stiamo aspettando
qualcosa di bello nel futuro, il cui solo pensiero ci emoziona.
Perché l'attesa del piacere
è essa stessa il piacere!
Perfettamente!
"Non sto più nella pelle!
Domani è il mio compleanno
e io non vedo l'ora di festeggiare."
"Mi si scalda il cuore"
o "Mi si riempie il cuore di gioia".
Queste espressioni si utilizzano
quando vogliamo indicare che siamo felici,
nel senso che siamo emozionati.
Perché abbiamo visto qualcosa
o ci hanno fatto qualcosa che ci ha fatto commuovere,
ci ha fatto emozionare,
nel senso che ci ha fatto tanto, tanto piacere.
È più legato proprio alla sfera emotiva.
"Ho appena visto un bambino
mettersi a palleggiare in strada con un senzatetto.
Mi si scalda il cuore quando vedo queste scene."
"Hai ragione."
Bene, io sono stanca.
Me ne vado a dormire.
Vai, vai. Ma non devi dire che sei stanca:
Ci sono tantissimi altri modi per dirlo
risultando più originali
e mostrando di avere
una certa conoscenza della lingua italiana.
Se anche voi siete curiosi di sapere
quali sono queste alternative
così che evitiate di risultare banali
come Annagrazia, potete guardare il video dedicato
proprio a questo argomento che trovate,
come sempre, in alto nella card
o giù, nella descrizione.
E non dimenticate di scrivermi nei commenti
per quale motivo voi oggi siete felici.
Anche una piccola cosa, non so,
perché c'è il sole, perché avete mangiato della cioccolata...
Qualsiasi cosa. Scrivetemelo nei commenti,
evitando di usare l'espressione "sono felice".
Se invece cercate un qualsiasi altro argomento
di grammatica o di cultura italiana
non dimenticate di passare
dal nostro sito learnamo.com
Seguite LearnAmo anche su Instagram, su Facebook,
su Twitter, su Pinterest e su TikTok
e iscrivetevi al canale Telegram.
E se il video vi è piaciuto,
non dimenticate di lasciare un bel "Mi piace".
Noi ci rivedremo prestissimo
In un nuovo video.
Ciao ciao!

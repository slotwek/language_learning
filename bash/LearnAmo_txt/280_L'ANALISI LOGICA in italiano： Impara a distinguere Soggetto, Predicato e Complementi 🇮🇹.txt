WEBVTT
Kind: captions
Language: it
Ciao a tutti e ben... (risata)
Ciao a tutti e bentornati sul LearnAmo! Per capire il significato di una frase, è spesso necessario
comprendere il ruolo che svolge
ciascun elemento che la compone.
In questo video, pertanto, parleremo dell'ANALISI LOGICA,
usata per individuare le funzioni che svolgono i diversi elementi all'interno della frase:
soggetto, predicato
complemento e così via. Non si tratta, quindi, di
analizzare le parole della frase, una per una, come avviene nell' ANALISI
GRAMMATICALE (di cui vi abbiamo parlato in un'altra lezione e se volete
vederla, vi abbiamo lasciato il link qui in alto, nella card, o giù, nella descrizione),
ma di analizzare le parti di cui la frase si compone... che possono quindi essere formate anche da più parole!
Prima di entrare nel vivo dell'ANALISI LOGICA,
dobbiamo chiarire che in una frase o
"proposizione", come chiamata la frase in analisi logica, ci sono alcuni elementi fissi,
imprescindibili, che non possono mancare, e altri elementi che
aggiungono informazioni e precisazioni al nucleo della frase, ma che sono
facoltativi, cioè possono esserci, oppure no. Gli elementi FISSI sono il "soggetto" e il
"predicato". Gli elementi
FACOLTATIVI sono i "complementi", gli "attributi" e le
"apposizioni". Vediamoli tutti, nel dettaglio, partendo dagli elementi fissi.
Il SOGGETTO è l'elemento di cui il predicato, costituito dal verbo, esprime qualcosa
Il "soggetto" può indicare: 1) la persona, o la cosa, che compie l'azione
2) la persona, o la cosa, di cui viene espressa una qualità 3) la persona, o la cosa, cosa che subisce l'azione.
Il "soggetto" può essere: - un sostantivo, proprio o comune
- un pronome o
- sottinteso, quando è un pronome, ma non è necessario renderlo esplicito perché  scontato o già noto
all'interlocutore.
Il PREDICATO è l'elemento che dice qualcosa a proposito del soggetto:
chi è, com'è, cosa fa, cosa subisce. Il "predicato" può essere:
- nominale, ossia formato dal verbo essere chiamato
"copula" + un sostantivo o un aggettivo,
chiamato "nome del predicato",
oppure formato da un "verbo copulativo", cioè un verbo che non ha un significato da solo, ma ha bisogno di un
aggettivo o di un nome per assumere un significato compiuto, come:
sembrare, diventare, dire, chiamare,
soprannominare, nominare, eleggere, ritenere, giudicare + un sostantivo o un aggettivo, chiamato
"predicativo del soggetto".
Ma il "predicato" può anche essere: - verbale, cioè formato da un qualsiasi altro verbo, che non sia
essere o un copulativo.
[Fatte queste precisazioni
sugli elementi imprescindibili e fondamentali,
possiamo passare, ora, agli elementi facoltativi.]
Il COMPLEMENTO arricchisce e completa il contenuto della frase, dando informazioni aggiuntive.
Purtroppo ci sono davvero tanti complementi,
ma, per fortuna, è generalmente possibile riconoscerli attraverso una domanda.
- Complemento OGGETTO risponde alla domanda: Chi?/ Che cosa?
- Complemento DI SPECIFICAZIONE
risponde alla domanda: Di chi?/ Di che cosa?
- Complemento DI TERMINE risponde alla domanda: A chi? A che cosa?
- Complemento D'AGENTE (per le persone) o complemento DI CAUSA EFFICIENTE (per le cose)
rispondono alla domanda: Da chi? Da che cosa?
- Complemento DI CAUSA risponde alla domanda: Per quale motivo?
- Complemento DI FINE risponde alla domanda: Con quale scopo?/ Con quale fine?
- Complemento DI MEZZO risponde alla domanda: Per mezzo di chi?/ Per mezzo di cosa?
- Complemento DI COMPAGNIA (per le persone) o UNIONE (per le cose) rispondono alla domanda:
Insieme a chi?/ Insieme a che cosa?
- Complementi DI LUOGO 1) stato IN luogo risponde alla domanda: Dove?/ In che luogo?
2) moto A luogo risponde alla domanda: Verso dove?/ Verso quale luogo?
3) moto DA luogo risponde alla domanda: Da dove/ Da quale luogo?
4) moto PER luogo risponde alla domanda: Per dove?/ Per quale luogo?
[Ah, piccola parentesi, se vi piacciono le nostre magliette, vi ricordiamo che potete
acquistarle nel nostro negozio on-line LearnAmo Collection! Il link è nella descrizione.
Riprendiamo con il video?]
- Complemento DI ORIGINE risponde alla domanda: Da chi?/ Da che cosa?/ Da dove?
- Complemento DI TEMPO 1) tempo DETERMINATO risponde alla domanda: Quando? In quale momento?
2) tempo CONTINUATO risponde alla domanda: Per quanto tempo?
- Complemento DI PARAGONE risponde alle domande:
Più/ Meno di chi? Più/Meno di che cosa?
Come chi?/Come che cosa? Quanto chi?/ Quanto che cosa?
- Complemento DI MODO risponde alla domanda: Come?/ In che modo?
- Complemento DI ARGOMENTO risponde alla domanda: Di quale argomento?/
A proposito di chi?/ A proposito di che cosa?
- Complemento DI QUALITÀ risponde alla domanda: Con quale qualità?/ Con quali caratteristiche?
- Complemento DI MATERIA risponde alla domanda: Di quale materiale?
- Complemento DI ETÀ risponde alla domanda: A che età/ Di quanti anni?
- Complemento DI LIMITAZIONE risponde alla domanda: In quale ambito?/ Entro quali limiti?
- Complemento DI VANTAGGIO e SVANTAGGIO rispondono alle domande:
A vantaggio di chi?/ A vantaggio di che cosa? A danno di chi?/ A danno di che cosa?
- Complemento DI COLPA e PENA rispondono alle domande:
Di quale colpa?/ Per quale colpa? A quale pena? Con quale pena?
- Complemento DI ABBONDANZA e PRIVAZIONE rispondono alle domande:
Di cosa abbonda? Di cosa è privo?
- Complemento DI DENOMINAZIONE risponde alla domanda: Di quale nome?
- Complemento PARTITIVO risponde alla domanda: Tra chi?/Tra che cosa?
- Complemento DI ALLONTANAMENTO
risponde alla domanda: Da chi? Da che cosa?/ Da dove?
Gli ATTRIBUTI non sono altro che
aggettivi uniti a un sostantivo, i quali, in analisi logica,
prendono questo nome.
Possono svolgere la funzione di attributo gli aggettivi di ogni specie:
qualificativi, dimostrativi,
interrogativi, numerali ecc.
Le APPOSIZIONI,
invece, sono quei sostantivi che si uniscono ad altri sostantivi per
determinarli e precisarli meglio. Si possono riferire al soggetto, al nome del predicato o a un complemento
e possono essere: "semplici", ossia costituite da una sola parola o
"composte" ossia costituite da due o più parole.
Ora non ci resta che darvi solo qualche altra piccola indicazione e poi potremo finalmente
esercitarci con l'analisi logica di alcune frasi!
1) I verbi SERVILI (dovere, potere, sapere, volere)
e i verbi FRASEOLOGICI (cioè tutti i verbi che oltre ad avere un significato proprio, possono
accompagnare un verbo di modo indefinito,
come: fare, lasciare, stare per, sforzarsi di, provare a, cercare di...)
formano un "predicato verbale unico" con i verbi che seguono.
2) L'ARTICOLO fa tutt'uno con il nome che accompagna.
3) Le CONGIUNZIONI, gli AVVERBI e le ESCLAMAZIONI
vanno solamente definiti come tali.
4) Alcuni AVVERBI possono essere usati anche COME COMPLEMENTI
(soprattutto di tempo o di modo): in questo caso è opportuno precisare
che si tratta di avverbi e dire quale complemento rappresentano.
5) Il PRONOME RELATIVO va scomposto per capire che funziona logica assume.
6) I pronomi DIRETTI e INDIRETTI e le particelle
CI e NE vanno studiati attentamente
per capire a quale complemento corrispondono.
Bene, adesso analizziamo 5 frasi insieme: Comparirà una frase per volta sullo schermo,
passeranno 5 secondi e poi ci saranno le soluzioni.
Quindi, se volete mettervi alla prova e
cimentarvi, per vedere se avete capito quanto spiegato,
mettete pausa al video, non appena compare la frase e fate ripartire il video solo dopo aver finito di analizzarla!
Via!
Com'è andata? Eh già, non è proprio così semplice però non vi preoccupate
perché vi servirà solo un po' di pratica e poi vedrete che le cose verranno da sé! Se invece volete
continuare ad ampliare le vostre conoscenze linguistiche..
beh, allora dovete dare un'occhiata alla nostra
video-lezione sull'analisi del periodo!
Trovate, come sempre, il link qui in alto, nella card, o giù, nella descrizione!
Oppure, potete andare sul nostro sito
www.learnamo.com,
dove troverete una marea di video lezioni di grammatica e cultura italiana,
dove potrete anche esercitarvi con alcuni esercizi
automatici. Si, oppure, non dimenticate di seguire LearnAmo anche sui social: su Instagram, su Facebook e su Twitter,
per tanti altri contenuti extra! A presto!

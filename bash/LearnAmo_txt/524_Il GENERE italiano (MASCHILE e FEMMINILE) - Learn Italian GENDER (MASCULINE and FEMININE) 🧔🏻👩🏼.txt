WEBVTT
Kind: captions
Language: it
Ciao ragazzi!
Bentrovati con un nuovo argomento della grammatica
italiana!
Oggi parliamo di genere.
Sicuramente saprete che in italiano esistono
due generi: genere femminile e genere maschile.
Allora, cosa possiamo dire a riguardo?
Di solito non è difficile determinare il
genere dei nomi di esseri animati (cioè persone
o animali) perché in quel caso il genere
è sempre determinato dal loro sesso.
Quindi, “il gatto” maschile, “la gatta”
femminile; “il postino” è un uomo, quindi
maschile, “la postina” femminile.
Veramente per nomi, appunto, di esseri animati
il problema non si pone.
Per quanto riguarda invece gli altri nomi,
quindi quelli che non si riferiscono ad esseri
animati… allora, purtroppo, il genere è
convenzionale.
Cosa significa?
Significa che è stato determinato una volta
per tutte e che non ci sono regole per poterlo
identificare.
Bisogna semplicemente impararlo così com’è.
Vedete per esempio: “il ricordo” maschile,
“la fiaba” femminile.
Quindi in questo caso io vi consiglio sempre,
una volta che trovate appunto una parola che
non conoscete, un nome che non conoscete,
vi consiglio sempre di scriverlo da qualche
parte assieme all'articolo.
Comunque di impararlo sempre assieme all'articolo,
così eventualmente nella scrittura o quando
ne avete bisogno, potete già sapere di che
genere si tratta, perché lo avrete appunto
precedentemente imparato con l'articolo.
Ora, c'è una regola più o meno generale
che si è affermata e cioè quella secondo
cui i nomi che terminano in -a siano femminili
e quelli che terminano in -o siano maschili.
Ragazzi (vedete qui un punto interrogativo)
fate molta attenzione a questa regola, perché
è, diciamo, generale, ma non sempre valida!
Anzi, possiamo dire che si tratta di una consuetudine,
quindi quasi sempre è così, ma non sempre.
Ci sono anche delle altre consuetudini (come
vedete qui) cioè delle tendenze.
Ciò che di solito è vero, ma che non è
vero in tutti i casi (come sempre purtroppo
nella lingua italiana).
Per esempio, i nomi di frutti tendono ad essere
femminili: la mela, la pera, la pesca;
i nomi di scienze e discipline, come la medicina,
la chimica, la fisica e via dicendo;
i nomi di attività militari: la guardia,
la polizia, la pattuglia;
i nomi di città, isole, regioni, stati, continenti
e associazioni sportive, quindi: la Corsica
(una regione francese), La Francia (che invece
è appunto uno stato), la Juventus (un'associazione
sportiva, in questo caso di calcio).
Per quanto riguarda invece le tendenze al
maschile, tendono ad essere al maschile, al
contrario, i nomi di alberi quindi: il melo,
il pero, il pesco (i frutti erano femminili,
gli alberi tendenzialmente sono maschili);
ancora, i nomi di metalli ed elementi chimici:
l’oro, appunto il metallo, l'ossigeno, lo
iodio e così via (per intenderci quelli della
tavola periodica degli elementi);
i nomi di mesi e giorni (se per esempio avete
bisogno di utilizzare un aggettivo per un
mese o un giorno, dovete sapere che è maschile).
“Un bel sabato” (per esempio “è stato
un bel sabato” o “un bel settembre”
e così via);
ancora, i nomi di mari, monti, laghi e fiumi:
il Mediterraneo, il Po, il Garda e via dicendo.
E, nel caso dovessero servirvi, anche i nomi
di preghiere, vini e punti cardinali sono
maschili: il Chianti, il Padre Nostro, il
Sud…
Però, ecco come vi dicevo prima, ci sono
chiaramente delle eccezioni e quindi quei
nomi per esempio maschili che terminano in
-a.
Ecco perché vi dicevo prima: sì, è una regola
generica, ma da prendere con le pinze.
Quindi “il problema”… avremo “il problema”
e “il tema”, per esempio.
Ovviamente non sono molti, però sono comunque
delle eccezioni.
Al contrario, nomi femminili in -o, per esempio:
la mano, o l’eco (eh già, anche l'eco è
femminile!)
Poi ovviamente rientrano tra le eccezioni
quei nomi che terminano per consonante e qui
è veramente molto difficile identificare
il genere.
Ovviamente, con la pratica, con l'uso, alla
fine lo imparerete.
È anche in questo caso convenzionale.
Il bar, lo sport, l'email (email che è, ragazzi,
femminile!).
Per passare invece da un nome maschile ad
un nome femminile, come dobbiamo fare?
Ecco qui la soluzione!
Dovete sapere che la formazione del femminile
può avvenire in diversi modi in italiano.
Però il più comune, il più generico per
ottenere appunto il femminile è sempre sostituire
la desinenza del maschile in -o oppure in
-e con quella del femminile in -a.
Questa è la regola più comune, quella generica,
più diffusa, quasi sempre valida.
E quindi impiegato sarà impiegata; signore
sarà signora.
Ma non sempre è così!
Alcuni nomi maschili, infatti, formano il
femminile con -essa.
Per esempio:
professore – professoressa;
poeta – poetessa;
principe – principessa;
leone – leonessa;
studente – studentessa;
conte – contessa;
barone – baronessa;
dottore – dottoressa.
In realtà questi che formano il plurale,
ehm, scusatemi il femminile con -essa non
sono molti e dovrebbero essere tutti qui,
per fortuna.
Vediamo adesso però una eccezione, cioè
questo qui: dottore – dottoressa.
Perché è una eccezione?
Perché di solito i nomi maschili in -tore
terminano al femminile in -trice.
Però, “dottore” è un eccezione e invece
il femminile sarà “dottoressa”.
Allora, quindi abbiamo detto i nomi maschili
in -tore formano il femminile in -trice:
attore – attrice;
imprenditore – imprenditrice;
lettore – lettrice;
pittore – pittrice;
traduttore – traduttrice;
Ora, ci sono dei casi molto particolari (anche,
diciamo, poco frequenti) in cui il femminile
si forma con -ina.
Sono veramente pochi.
Più o meno sono soltanto questi:
eroe – eroina;
gallo – gallina;
re – regina;
zar – zarina.
Adesso abbiamo un'altra particolarità.
I cosiddetti nomi di genere comune, che invece
hanno un'unica forma sia per il maschile che
per il femminile.
Quindi, come facciamo a capire se si tratta
di un nome maschile o femminile?
Se ci stiamo riferendo ad un uomo o ad una
donna?
Grazie alla presenza eventuale di articoli
o aggettivi dalla desinenza ovviamente maschile
oppure femminile.
Ecco quindi il ruolo fondamentale di questi
due elementi.
Per esempio: giornalista – giornalista è
valido sia per il sesso femminile che per
il sesso maschile.
Quindi avremo bisogno di dire: il giornalista
– la giornalista.
Stessa cosa per “turista”: il turista,
la turista.
O per insegnante; se avessi messo “l'insegnante”
non si sarebbe notata la differenza.
Qui si nota di più: “un” sarà maschile,
“un’” con l'apostrofo invece femminile,
perché, come vi dicevo nel video sugli articoli,
questo deriva da “una” però la vocale
in questo caso cade per lasciare il posto
all’apostrofo.
Stessa cosa per “giudice”: il giudice
– la giudice… E così via.
Invece, ci sono quei nomi (e ho deciso di
lasciarli alla fine) che al femminile cambiano
del tutto, cambiano completamente.
“Dio” al femminile sarà “dea”.
Ora, ci sono una serie di nomi tendenzialmente,
diciamo, di sesso maschile o femminile, quindi:
marito, diventa moglie;
fratello – sorella;
uomo – donna;
maschio – femmina (e questo è molto semplice:
maschile – femminile…);
padre – madre.
E anche alcuni nomi di animali: “cane”
sarà “cagna”, “maiale” sarà “scrofa”,
“toro” sarà “vacca”.
Per il resto, gli altri nomi di... sia uomini
che donne (per esempio zio – zia) saranno
sempre molto regolari.
Anche per gli animali (avete visto gatto – gatta)
non cambierà molto.
Sono soltanto queste delle eccezioni, appunto,
che al femminile cambiano completamente.
Allora, la nostra lezione finisce qui!
Ma, se vi è piaciuto il video, lasciate un
“mi piace” e sottoscrivete al canale.
E continuate a seguirci su Youtube, ma anche
su Facebook, Instagram e Twitter.
Per le spiegazioni complete e gli esercizi,
andate su www.learnamo.com.
E, se volete chiederci informazioni o darci
una richiesta di video per esempio, potete
mandarci una mail a info@learnamo.com.
And, if you think your Italian isn’t so
good, you can of course send us an email even
in English, don’t worry.
Spero di risentirvi presto!
Alla prossima, ciao!

WEBVTT
Kind: captions
Language: it
Ciao a tutti e bentornati su LearnAmo.
La bocca è una delle parti del nostro corpo 
più importanti, che ci permette, tra le
altre cose, di mangiare e di parlare.
Ma con la bocca emettiamo anche diversi
suoni per esprimere dei sentimenti.
E questi suoni ovviamente sono descritti
da determinati verbi, che però pochi
stranieri conoscono, e questo può essere
un problema quando si legge, per esempio,
un libro in italiano, perché nei libri
questi verbi vengono sempre utilizzati
per descrivere ciò che le persone fanno
con la bocca. Ma in realtà sono anche
utili quando si sta parlando e si vuole
per esempio raccontare una storia e
quindi parlare delle emozioni, delle
reazioni di una persona. Quindi in
questo video vi presenterò proprio tutti
quei verbi italiani utilizzati per
descrivere i suoni che emettiamo con la
nostra bocca, con l'aiuto di Annagrazia
che realizzerà questi suoni per noi.
Grazie.
Canticchiare. A chi non è mai successo di
avere una determinata canzone o melodia
in testa che proprio non vuole andare
via? Bene, in quei casi ci ritroviamo
molto spesso a
canticchiare quella canzone o melodia.
Quindi cosa significa canticchiare?
Che non è cantare in senso stretto, è
piuttosto un cantare a voce molto bassa e
senza reale impegno quella determinata
canzone.
E spesso ci ritroviamo a canticchiare
mentre facciamo una qualsiasi altra
attività: mentre facciamo le pulizie,
mentre lavoriamo, mentre facciamo la
doccia... Molto spesso quando canticchiamo
significa che siamo di buon umore, perché,
diciamocelo, quando siamo di cattivo
umore abbiamo tante cose per la testa ma
certamente non delle canzoni.
Sono brava, vero?
Fischiare, che è certamente uno dei suoni
che si fanno con la bocca più popolari,
soprattutto quando si è dei bambini. Che
significa emettere un suono
soffiando tra i denti o tra le labbra.
E il risultato è (se si è bravi) un suono
acuto e stridulo che non si può ignorare.
Infatti viene molto spesso utilizzato
quando vogliamo richiamare l'attenzione
di qualcuno. Ma in realtà fischiare ha
anche un altro utilizzo.
Infatti, è possibile
fischiare a qualcuno per esprimere la
propria disapprovazione.
Per esempio il pubblico
fischia quando non gli piace uno
spettacolo o una canzone, o il pubblico
fischia durante le partite, perché magari
la squadra avversaria ha segnato un
punto, e così via.
Sbuffare.
Chi di voi non lo fa almeno una volta al
giorno?
Io mi ritrovo a farlo molto molto spesso,
e non è mai un buon segnale! Significa
infatti che è arrivato il momento di
cambiare qualcosa.
Sbuffare significa espirare, soffiare
forte con la bocca, e lo facciamo quando
non siamo particolarmente felici, ma
siamo piuttosto
annoiati,
impazienti, oppure particolarmente
infastiditi, non ne possiamo più di una
situazione o di una persona, siamo
arrivati ai limiti della sopportazione.
Quindi mi raccomando, se vedete qualcuno
sbuffare dovete immediatamente cambiare
quello che state facendo o dicendo.
E spero che voi non sbuffiate troppo
spesso quando guardate i video di
LearnAmo, fatemelo sapere nei commenti.
Russare. Vi è mai capitato di dormire
nella stessa stanza con qualcuno che
russa? Oddio, io direi anche nella stessa
casa con qualcuno che russa? Non è
particolarmente piacevole, e soprattutto
non è l'ideale per il nostro sonno.
Ma cosa significa russare? Significa
emettere dei suoni
rochi, un po' fastidiosi per chi sente,
durante il sonno, quindi mentre si dorme.
Poi, molto frequentemente, chi russa non
se ne rende conto. Chiaramente non è
colpa loro, perché in realtà succede
qualcosa durante la respirazione, e cioè
l'aria non riesce a passare
correttamente attraverso il naso o la
bocca perché trova un ostacolo e di
conseguenza produce delle vibrazioni,
che sono proprio il russare.
Gemere. Le persone gemono, o emettono
gemiti, quando provano un dolore forte,
sia fisico che emotivo. Quindi, si
lamentano a causa di questo dolore
emettendo questi suoni, appunto gemiti, che
sono un po' soffocati, vengono realizzati
tenendo le labbra chiuse, e spesso
possono portare al pianto o sono
mischiati al pianto. Per esempio, quando
può capitarci di gemere? Quando sbattiamo
il mignolo del piede contro il comodino,
o la porta.
Sgranocchiare. Amo questo verbo, mi piace
tantissimo non solo per il significato
che esprime, ma anche proprio per la
parola in sé, il suo suono: sgranocchiare.
Ed è proprio quello che succede quando
si mangiano dei cibi croccanti, come
biscotti, come taralli, come patatine,
noccioline. Quindi sgranocchiare indica
proprio il suono che noi facciamo quando
andiamo a mordere e subito dopo
masticare questi cibi che si sbriciolano
nella nostra bocca e, essendo croccanti,
causano questo rumore.
Digrignare o sfregare i denti. Un altro
rumore abbastanza comune che facciamo
con la nostra bocca, in particolare
quando muoviamo la mascella da una parte
all'altra ripetutamente, spesso senza
accorgersene. È una cosa che mi fa sempre
venire un po' i brividi, ma non soltanto
in realtà produce un rumore fastidioso
per chi ascolta, ma può anche causare dei
problemi ai denti. Non fatelo!
Gridare, urlare.
Probabilmente questi due sono
verbi che voi già conoscevate prima di
guardare questo video, perché sono
abbastanza comuni. Ed entrambi
significano emettere suoni o parole a
voce molto alta per farsi sentire meglio,
per attirare l'attenzione di qualcuno o
semplicemente per sfogarsi, perché è
successo qualcosa di molto positivo o
molto negativo.
Questo. Proprio questa cosa che sto facendo, così.
Come si chiama?
Sussurrare. Un po' il contrario dei verbi
che abbiamo visto precedentemente. E cioè
dire qualcosa a voce molto bassa, quasi
sottovoce, per non farsi sentire.
Per esempio, si può sussurrare un segreto
all'orecchio di qualcuno, si sussurra
quando si è in luoghi in cui non si
dovrebbe parlare come in biblioteca, al
museo o in chiesa.
Starnutire. Questo è un altro verbo che
mi piace molto, soprattutto nel suono, e
che tutti i miei studenti tendono a
dimenticare, perché generalmente si usa
solo quando c'è questa determinata
azione, ma credetemi, è molto importante
conoscerlo. Starnutire significa emettere
aria dal naso e dalla bocca in maniera
improvvisa e rumorosa. Generalmente
succede quando abbiamo l'influenza,
quando siamo raffreddati o siamo
allergici. A me spesso capita anche
quando guardo il sole per troppo tempo,
capita anche a voi? Sapete cosa si dice
in Italia quando qualcuno
starnutisce? Si dice "Salute!", e sembra
questa abitudine risalga al Medioevo,
e cioè il periodo della peste nera.
Starnutire era uno tra i primi sintomi
della peste nera, quindi dire alla
persona che aveva starnutito "salute!"
significava augurarle di rimanere in
buona salute e quindi di non aver
contratto la malattia. Lo sapevate?
Singhiozzare. Il verbo singhiozzare ha
due significati in realtà. Il primo però
è quello originale, e significa avere il
singhiozzo. Ma cos'è il singhiozzo?
Il singhiozzo è quel suono che sembra quasi
come un "hic"
e che emettiamo in maniera ripetuta,
continua, con una certa frequenza, a causa
di contrazioni ripetute e
involontarie del diaframma. E purtroppo
non possiamo controllarlo, non sappiamo
quando ci verrà e difficilmente
riusciamo a controllarlo o a farlo
andare via. Spesso succede dopo aver
mangiato troppo o troppo velocemente, o
ancora dopo aver bevuto troppi alcolici,
ma anche per bruschi sbalzi di
temperatura. Generalmente c'è chi dice
che passa trattenendo il respiro per
qualche secondo o bevendo acqua
velocemente a piccoli sorsi, però
generalmente è qualcosa che appunto, come
dicevo prima, non si riesce totalmente a
controllare.
Singhiozzare però viene anche utilizzato
molto frequentemente per indicare
"piangere in maniera molto molto forte",
perché in effetti quando piangiamo
tendiamo a emettere dei suoni che
possono ricordare il classico suono "hic" del
singhiozzo, molto frequenti, ripetuti,
continui.
Ridere.
Finalmente un suono veramente positivo!
Ridere significa
manifestare una spontanea e qualche
volta
improvvisa reazione di allegria, gioia,
felicità, con il classico suono "hahaha".
E il verbo ridere non va confuso con
"sorridere", che indica invece
semplicemente
un'espressione facciale, come questa,
che è appunto completamente
silenziosa, non emette nessun suono,
quindi questa è la differenza tra ridere
e sorridere.
Borbottare. Borbottare significa parlare
in modo un po' sommesso, basso, sordo ed
estremamente
confuso. Quindi in realtà noi stiamo
parlando, ma la gente intorno a noi non
riesce a capire a distinguere tutte le
parole che stiamo utilizzando, ma anche
perché non è quello il punto. Quando noi
borbottiamo, lo facciamo perché magari
siamo arrabbiati ma vogliamo sfogarci
con noi stessi, quindi parliamo e ci
lamentiamo, ma quasi lo facciamo solo con
noi stessi.
Per questo suono non esiste davvero un
verbo in italiano, diciamo semplicemente
bere rumorosamente, e vi ricordo che
nella cultura italiana a tavola bere o
mangiare rumorosamente è considerato
come qualcosa di poco elegante, maleducato.
No no, mi dispiace mi rifiuto
di fare questo, mi rifiuto totalmente, non
voglio che resti una traccia mia facendo
questo. No! Arrangiati!
Capisco perché Annagrazia non volesse
riprodurre questo suono perché
questo è veramente molto molto
maleducato, è considerato molto scortese
a tavola ma in realtà in qualsiasi altro
contesto. Il verbo è ruttare,
e significa emettere dell'aria dal
nostro corpo in maniera vibrata, più o
meno rumorosa, soprattutto dopo aver
mangiato o bevuto. E sì, nella scala di
galateo in Italia questo è peggiore di
bere o mangiare rumorosamente.
Sussultare.
E come avete notato sussultare non
indica soltanto un suono che mettiamo
con la bocca, ma c'è anche un po' un
movimento del corpo, quasi come un salto,
un piccolo salto. Infatti
sussultiamo quando siamo improvvisamente
spaventati da qualcosa o qualcuno.
Ansimare. Ansimare significa respirare a
fatica, rumorosamente,
affannosamente.
Soprattutto questo ci capita dopo aver
fatto
uno sforzo fisico intenso, per esempio
un'attività fisica o, se siete come me,
anche dopo aver corso per 5 minuti.
Schioccare la lingua, che diciamo in
italiano non ha un reale significato,
spesso viene usato come
intercalare per prendere un po' di fiato,
per prendere del tempo per pensare a
cosa dire dopo, ma qualche volta nelle
conversazioni, soprattutto quelle
informali, questo suono ha un po' il
significato di "no" o "ma per favore!". A me
capita spesso di far schioccare la
lingua quando sono annoiata, quando sono
da sola,
per una sorta di divertimento.
Così.
E infine questo suono sono certa che
esista in tutte le lingue, ma non so se
in ogni lingua esista un verbo per
descriverlo. In Italia, in italiano, non
c'è non possiamo in nessun modo
descriverlo, quindi non potreste trovare
una descrizione nei libri ma soltanto la
riproduzione del suono, che generalmente
è scritta con "tsk",
qualcosa del genere.
Fatemi sapere se nella vostra lingua
questo suono
ha infatti un verbo per descriverlo,
scrivetelo nei commenti. E fatemi anche
sapere se vi è piaciuto questo video con
tante parole che sono certa vi saranno
utili la prossima volta che leggerete un
libro in italiano o la prossima volta
che guarderete un film con i sottotitoli,
perché non dimentichiamoci che questi
verbi sono molto molto popolari anche
nei sottotitoli, eh già! Per descrivere
appunto quello che gli attori stanno
facendo con la loro bocca.
Se ti piacciono i nostri contenuti e hai
voglia di aiutarci a produrne di nuovi
puoi farlo attraverso il bottoncino con
il cuore su YouTube oppure cliccando sul
link che trovi in descrizione. Grazie per
il tuo sostegno, te ne siamo grati!
Se poi volete tante tante altre parole
ed espressioni da utilizzare nella
vostra vita quotidiana in Italia, allora
non perdetevi il video in cui vi porto
con me a comprare un paio di scarpe da
ginnastica in un negozio di scarpe, così
potete imparare un po' quello che i
commessi potrebbero dirvi e quello che
voi dovete rispondere loro. Lo trovate
come sempre qui in alto nella card o giù
nella descrizione. Se il video vi è
piaciuto lasciate un bel mi piace,
iscrivetevi al canale se ancora non lo
avete fatto e non dimenticate di seguire
LearnAmo su Instagram, su Facebook, su
Twitter, su Pinterest, su TikTok e su
Telegram. Invece passate dal nostro sito
learnamo.com se cercate un qualsiasi
altro argomento di grammatica o di
cultura italiana. Con questo è tutto, vi
saluto e vi aspetto nel prossimo video.
Ciao ciao! 

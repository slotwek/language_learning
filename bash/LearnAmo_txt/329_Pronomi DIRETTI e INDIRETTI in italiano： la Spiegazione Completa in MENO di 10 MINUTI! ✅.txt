WEBVTT
Kind: captions
Language: it
Ciao a tutti e bentornati su LearnAmo! In questa lezione, abbiamo deciso di far qualcosa
mai fatta prima, nella storia dell'umanità:
spiegarvi, e farvi capire, i PRONOMI DIRETTI e INDIRETTI, in soli 10 minuti!
Timer... iniziamo!
Innanzitutto, va detto che i "pronomi" sostituiscono persone o cose.
I PRONOMI DIRETTI sono:
"mi", "ti", "lo", "la",
"ci", "vi", "li", "le".
I PRONOMI DIRETTI hanno il ruolo "di complemento oggetto",
si usano, pertanto, quando il verbo non è seguito da nessuna preposizione.
Per esempio: "Anna
compra il libro" =
"Anna LO compra".
In questo caso, il pronome diretto "lo"
sostituisce il complemento oggetto "il libro".
Facciamo un altro esempio:
"Luca sogna sempre le sue cugine"
un po' pervertito Luca... in ogni caso,
"Luca LE sogna".
La sostituzione è molto semplice da fare,
basta ricordare questo:
"mi" = "me",
"ti" = "te"
"lo", "la" =
"lui", "lei", "ci" = "noi"
"vi" = "voi",
"li", "le" = "loro".
"Mario sogna me" = "Mario MI sogna"
"Roberto vedrà te" = "Roberto ti vedrà"
"Dario compra la mela", "Dario LA compra"
"Luigi ha visto me e mio fratello" =
"Luigi CI ha visti"
"Marta notava te e Luca" =  "Marta VI notava"
"Miriam ha venduto le case" =
"Miriam LE ha vendute"
Gli Italiani usano moltissimo i PRONOMI DIRETTI, infatti, raramente,
sentirete frasi come: "Mario sogna me" oppure
"Luca ha visto noi".
Normalmente, come avrete notato, i PRONOMI DIRETTI vanno prima del verbo però, in cinque casi,
possiamo trovarli anche dopo il verbo.
Primo caso: se ci sono due verbi uniti da una preposizione.
"Verrò a trovarTI domani!", "Giungo per portarTI cattive notizie",
"Passo a prenderLA più tardi". Secondo caso: se il verbo è all'imperativo.
"SpostaLO!", "Non tirarLO". Terzo caso: se il verbo è al gerundio.
"GuardandoLA
attentamente, ho notato che stava piangendo".
Oppure:
"guidandoLO velocemente si rompe.."
Quarto caso: se il verbo è all'infinito.
"MangiarLA potrebbe farti ingrassare!".
Quinto, e ultimo caso, se abbiamo l'avverbio:
"ecco".
"EccoLA",
"eccoMI", "eccoTI" e così via.
Non è tanto difficile, alla fine! No!
Però, passiamo adesso ai PRONOMI
INDIRETTI, eccoli qui:
"mi", "ti",
"gli", "le", "ci",
"vi"
"loro". I PRONOMI INDIRETTI svolgono la funzione di
complemento di termine, si usano, dunque, quando il verbo è seguito dalla preposizione A.
Per esempio:
"Miriana ha telefonato a Luca" =
"Miriana  GLI ha telefonato"
La sostituzione è molto semplice da fare,
basta ricordare
questo:
"mi" = "a me", "ti" = "a te"
"gli", "le" =
"a lui", "a lei",
"ci" = "a noi",
"vi" = "a voi"
"loro" = "a loro".
"Paolo scrive a me" =
"Paolo MI scrive",
"Matteo
telefona a te" =
"Matteo TI telefona",
"Gianni parla a sua sorella" =
"Gianni LE parla",
"Rita scrive a me e al mio cane" =
"Rita CI scrive",
"Martino telefona a te e alla tua amica" =
"Martino VI telefona",
"Enzo risponde ai suoi genitori" = "Enzo
risponde LORO"
Avete notato qualcosa di strano, con la terza persona plurale?
Eh già,questo PRONOME INDIRETTO si usa sempre
dopo il verbo!
Però, in alternativa, molte grammatiche considerano corretto l'uso di "gli"
come pronome indiretto di terza persona plurale.
infatti, ammetto che quest'ultimo è molto diffuso nel linguaggio di tutti i giorni.
Per esempio: "Enzo parla ai suoi genitori" =
diventa "Enzo GLI parla".
L'unico problema è che usando "gli" come  pronome indiretto in terza persona PLURALE,
si potrebbe creare ambiguità con "gli" pronomi indiretto di terza persona SINGOLARE.
Infatti, in assenza di contesto, se dicessi:
"Paolo GLI parla", molti potrebbero pensare che io mi riferisca a una singola persona,
piuttosto che ai genitori o, in generale, a più persone. Tutto chiaro fin qui?
Ricordate, inoltre, che i PRONOMI INDIRETTI si usano, di solito, prima del verbo
eccetto in tre casi. Primo caso: verbi
all'imperativo. "Non dirGLI cosa è successo!",
"PortaLE il regalo!"
Secondo caso: verbi al gerundio.
"ScrivendoGLI una lettera,
risolverà il problema!"
Terzo caso: verbi all'infinito.
"ParlarTI mi aiuta a riflettere":
[Questa sarebbe la vostra vita se non ci fossimo noi... vuota,
triste,
silenziosa. Tu non vuoi che la tua vita sia così,
vero? Allora iscriviti al nostro canale,
così non smetterai mai di vederci! E lascia anche un mi piace a questo video, ci aiuterà a raggiungere tanta altra gente triste,
che ancora non ci conosce!]
Ora, arriva la parte più difficile: usare i pronomi DIRETTI e i pronomi INDIRETTI nella stessa frase!
Per esempio: "Francesco dice a me la notizia"
diventa
"Francesco ME LA dice".
Oppure: "Luca scrive a Claudia una lettera". Secondo voi, come si trasforma una frase del genere,
usando i pronomi DIRETTI e INDIRETTI?
Facciamo così: vi diamo prima le tre regole necessarie per usare pronomi diretti e indiretti,
insieme, e poi vediamo se riuscite a trasformare questa frase da soli. Il pronome
INDIRETTO va sempre PRIMA di quello DIRETTO. I pronomi
INDIRETTI
"mi", "ti", "ci", "vi"
seguiti dai pronomi DIRETTI: "lo", "la", "li"
"le"
diventano
"me", "te", "ce", "ve". I pronomi
INDIRETTI "gli" e "le"
seguiti dai pronomi DIRETTI "lo", "la", "li", "le"
si uniscono per mezzo di una "e",
formando una sola parola:
"glielo", "gliela", "glieli", "gliele".
Questi valgono sia per uomini che per donne; anche "le", infatti, diventa "gli".
Ok, ora, avete le tre regole che vi servivano. Come si trasforma la frase di prima?
"Luca scrive a Claudia una lettera"
Con questa frase, abbiamo bisogno di mettere in pratica le regole numero 1 e  numero 3:
"Luca GLIELA scrive".
Facile, no?
Eh, mica tanto... facciamo altri esempi! Ok!
"Giulia dà a me un regalo".
Regola numero 1 e numero 2:
"Giulia ME LO dà".
"Paola compra un computer al suo ragazzo".
Regole numero 1 e numero 3:
"Paola GLIELO compra". "I miei genitori hanno prestato un libro a me il mio fratello".
Regole numero 1 e numero 2: "I miei genitori
CE LO hanno prestato".
Adesso, rimane un'ultima questione da discutere:
cosa succede con il pronome di TERZA PERSONA plurale?
"Federico regala a loro i suoi gioielli".
Come si trasforma questa frase? Qui, vale lo stesso discorso che abbiamo fatto prima, vale a dire:
mantenere "loro" dopo il verbo,
oppure, con rischio di ambiguità, usare "gli".
Dunque, potreste dire:
"Federico LI regala LORO".
Oppure:
"Federico GLIELI regala". Ce l'abbiamo fatta in meno di dieci minuti? Sì, ce l'abbiamo fatta!
Noi, ci abbiamo messo, davvero, del nostro meglio per spiegarvi quello che, a nostro avviso, è
l'argomento più difficile della grammatica italiana!
Eh già... ma, adesso tocca a voi fare del vostro meglio e
trasformare le seguenti frasi, nei commenti, utilizzando sia i pronomi DIRETTI che i pronomi INDIRETTI!
"Marco compra a lui le scarpe",
"Ornella vende a loro la casa", "Mio padre dà a  me il suo telefono", "Mio nipote
scrive a sua madre un messaggio".
Vediamo un po', nei commenti, chi riesce a trasformare queste frasi,
senza commettere errori! Ah, e non dimenticatevi di guardare, anche, il nostro video sul "congiuntivo"!
Se riuscite a padroneggiare i pronomi DIRETTI e INDIRETTI,
insieme al congiuntivo,
parlerete meglio di moltissimi Italiani!
Prima di salutarci,  resta da chiarire il motivo per il quale il participio passato
concorda, in genere e numero, anche con il verbo "avere",
come negli esempi che abbiamo visto al minuto
1:51.
La risposta è piuttosto semplice:
quando si mette un pronome DIRETTO prima di un verbo al passato prossimo,
il participio passato di quest'ultimo deve essere concordato con il numero e il genere del soggetto,
anche se si sta usando il verbo "avere" come ausiliare.
Bella lezione, eh? Si, è uscita bene!
No, no... che succede!?
Non ci posso credere!
Cosa sta succedendo?
Abbiamo finito IIC
No... IIC è pronto!
Si...dobbiamo dirlo ai nostri LearnAmici! Si, dobbiamo dirglielo nel prossimo video!

WEBVTT
Kind: captions
Language: it
Ciao a tutti e bentrovati su LearnAmo!
Chiunque sa che senza vocabolario, senza lessico,
senza parole insomma, diventa molto difficile
comunicare in una lingua straniera!
Per questo, nel video di oggi, ho deciso di
proporvi un TEST sul VOCABOLARIO nel quale
vi insegnerò tantissime nuove parole che
sicuramente non conoscete!
Ma che ci fai con la mia voce, nel mio video?
Il tuo video?
Perché vorresti avere il monopolio del video?
Perché questo video lo devo fare da sola!
Non mi sembra proprio giusto!
Dai... su...
Scusa ma il prossimo allora lo facciamo insieme?
Sì il prossimo sì!
Va bene... [sigla] Partiamo subito con la
prima domanda!
"Quando sono salita sulla Cupola del Brunelleschi,
ho potuto godere di una vista..."
A) repellente
B) mozzafiato.
La risposta corretta è la B!
Infatti, MOZZAFIATO significa “che lascia
senza respiro per la meraviglia o lo stupore”.
REPELLENTE, invece, è proprio l’opposto!
Indica qualcosa di nauseante, disgustoso,
che fa schifo.
Domanda numero 2!
"Suo figlio è un vero e proprio ...! Se ne
sta sempre a casa a guardare film alla TV!"
A) pantofolaio o B) pigiamone?
La risposta corretta è la A.
Infatti, la parola PANTOFOLAIO indica una
persona poco attiva, pigra, che ama restare
in casa e vivere una vita tranquilla.
Il PIGIAMONE, invece, è uno di quei pigiami
interi, un po' buffi, con unicorni, dinosauri,
personaggi di cartoni e cose di questo genere.
Domanda numero 3!
"Dopo aver picchiato un suo compagno di classe,
Paolo è stato ... da scuola."
A) espulso o B) dimesso?
La risposta corretta è la A.
Infatti, ESPULSO è il participio passato
del verbo ESPELLERE, che significa “mandare
via”, “allontanare”, di solito dopo
un provvedimento disciplinare, a causa di
un comportamento scorretto.
Invece, DIMESSO è il participio passato del
verbo DIMETTERE, che significa "fare uscire
un paziente dopo che è stato ricoverato in
ospedale o anche un detenuto che ha trascorso
un po’ di tempo in carcere"!
Domanda numero 4!
"Fumare ... gravemente alla salute!"
A) prude o B) nuoce?
La risposta corretta è la B!
Infatti, NUOCERE vuol dire “arrecare danno”,
“fare male”.
Invece PRUDERE significa “avere la sensazione
di prurito e, quindi, il bisogno di grattarsi”.
Domanda numero 5: siamo già a metà!
"Quando racconti una ..., la gente ride a
crepapelle!
Sei un comico nato!"
A) barzelletta o B) citazione?
La risposta corretta è la A.
Infatti, una BARZELLETTA è una storiella
divertente che si racconta per far ridere
qualcuno.
{BARZELLETTA DEL GIORNO: Un francese, un tedesco
e un italiano fanno una gara a chi resiste
di più in una stanza piena di mosche.
Parte il francese, che dopo un quarto d'ora
viene fuori.
Poi va il tedesco, che esce dopo un'ora.
Infine entra l'italiano, che viene fuori dopo
ben cinque ore.
Il francese: "Ma come hai fatto?"
L'italiano: "Ne ho uccisa una" Il tedesco:
"E allora?"
L'italiano: "E allora erano tutte impegnate
per il funerale!"}
[risata] Invece, una CITAZIONE è un riferimento
a parole dette da altri in un proprio testo
o discorso.
Tipo quelle che pubblichiamo talvolta sulle
nostre pagine Facebook, Instagram e Twitter!
Domanda numero 6!
"Sono ... : quando inizio a parlare non la
smetto più!"
A) logorroica o B) collerica?
La risposta corretta è A.
Infatti, essere LOGORROICI significa "parlare
tanto, troppo"!
Invece, essere COLLERICI significa "arrabbiarsi,
infuriarsi facilmente".
Domanda numero 7!
"Nessuno sa cosa abbia in ... il destino!"
A) croato o B) serbo?
La risposta corretta è la B.
Infatti, AVERE QUALCOSA IN SERBO significa
"conservare qualcosa, metterla da parte per
tirarla fuori al momento opportuno"!
Per la cronaca, SERBO indica anche l’abitante
della Serbia, mentre CROATO indica l’abitante
della Croazia.
Ma quanto sono brava a scegliere le risposte!
Sono simpatica, sono uno spasso!
Ottava domanda!
"Ha piovuto così tanto che ci sono ... ovunque!"
A) pozzanghere o B) pattumiere?
La risposta corretta è la A.
Infatti, una POZZANGHERA è una pozza, appunto,
cioè un accumulo di acqua, generalmente sporca,
residuo della pioggia.
Invece, una PATTUMIERA è un contenitore in
cui si raccolgono i rifiuti, la spazzatura.
Domanda numero 9: la penultima!
"La stanza è completamente in disordine:
ci sono oggetti ... dappertutto!"
A) strapazzati o B) sparpagliati?
La risposta corretta è la B.
Infatti, SPARPAGLIARE vuol dire "gettare cose
qua e là, in maniera disordinata, a caso".
Invece, STRAPAZZARE significa "rimproverare
duramente qualcuno" o "rovinare qualcosa".
Ultima domanda!
"Al capo non piaceva il nuovo stagista, così
lo ha ..." A) sbolognato o B) rifilato?
La risposta corretta è la A.
Infatti, SBOLOGNARE significa "liberarsi di
qualcosa di brutto o di poco valore" oppure
"mandare via una persona non gradita".
Invece, RIFILARE significa "dare, spesso con
l’inganno e l’astuzia, qualcosa di non
buono a qualcuno".
Bene!
Il nostro test finisce qui!
Mi raccomando, scrivetemi nei commenti il
vostro punteggio e se volete altri test tipo
questo!
Ah, prima di salutarci, vi ricordo di seguirci
anche sulle nostre pagine social perché ho
cominciato una sorta di “rubrica” e praticamente
ogni giorno spiego una parola italiana, quindi
penso che sia un ottimo modo per voi per accrescere
il vostro vocabolario!
Io vi saluto e vi aspetto al prossimo video!
Ciao ciao!

WEBVTT
Kind: captions
Language: it
Ciao a tutti e bentornati su LearnAmo!
Una delle richieste che mi vengono fatte 
più frequentemente durante le lezioni
online, ma anche sui social o qui su
YouTube, sono dei consigli
a proposito di buone grammatiche di
italiano. Infatti, da buoni studenti di
italiano, è opportuno avere sempre con sé
una valida grammatica a cui ricorrere
ogni volta che c'è un dubbio, una piccola
domandina, qualcosa che ancora non è
chiara; ma è anche vero che in commercio
ci sono veramente così tante grammatiche
che è difficile riuscire a trovare
quella perfetta per il proprio livello,
per i propri obiettivi e per le proprie
esigenze. Ma non vi preoccupate: ci sono
qui io e in questo video vi aiuterò a
trovare la grammatica che fa più al caso
vostro!
Siete pronti?
Lo so, lo so,
molti di voi non credono nell'importanza
della grammatica.
Molti di voi vogliono semplicemente
imparare a parlare e a sostenere una
conversazione in italiano...e questo è
sicuramente fondamentale, forse uno degli
aspetti più importanti dell'imparare una
lingua straniera, ma senza una base
grammaticale, anche minima, non potrete
davvero sostenere una conversazione.
Come farete a parlare, a coniugare i
verbi, a ordinare le parole nella frase? È
chiaro poi che, in base ai vostri
obiettivi, avrete bisogno di un libro di
grammatica più serio e professionale o
un libro di grammatica più "leggero". Per
esempio, se avete bisogno di superare un
test di certificazione, avrete bisogno di
concentrarvi molto di più sulla
grammatica rispetto a qualcuno che
invece vuole semplicemente passare un
mese di vacanza in Italia; ma non vi
preoccupate, in questo video c'è una
lunga lista di libri e sicuramente tutti
riusciranno a trovare quello che fa più
al caso loro!
Vi ricordo che per ogni libro che citerò,
vi lascerò in descrizione il link di
affiliazione Amazon se volete
acquistarlo o dargli un'occhiata. Ma adesso:
bando alle ciance, cominciamo con la
lista! La prima grammatica italiana di
cui vi voglio parlare è: "Practice makes
perfect: complete Italian grammar". Come
potrete intuire dal titolo, è una
grammatica italiana in lingua inglese
per chi è veramente un principiante e
quindi si avvicina all' italiano per la
prima volta o per chi ancora non si
sente sicuro al cento per cento di
acquistare una
grammatica interamente in italiano e vuole
andare con i piedi per terra, in maniera
cauta.
Si tratta, come dice il titolo stesso, di
una grammatica completa quindi, anche se
secondo me è più indicata per un
principiante,
in realtà potrebbe accompagnare
l'apprendimento dell'italiano fino a un
livello anche piuttosto avanzato. E poi
resterà sempre lì sul vostro scaffale
ogni volta che avrete bisogno di
risolvere un dubbio immediato, anche se
il vostro livello sarà diventato
decisamente più avanzato. Il secondo
manuale che sento di consigliarvi ha un
nome un po' lungo che vi lascio qui però
diciamo il titolo principale è: "Italian
grammar in use".
Sì, anche questa grammatica è in lingua
inglese ed è perfetta tanto per i
principianti assoluti quanto per chi è
già a un livello intermedio, ma ha
bisogno di "mettere le radici" nella
grammatica. Quello che secondo me è il
punto di forza di questo libro è la sua
capacità di "calare" le regole
grammaticali nell'uso quotidiano e
parlato della lingua. Quindi, grazie ad
una serie di attività, di esercizi e di
esempi, avrete la possibilità di imparare
la regola grammaticale mentre imparate a
utilizzarla nella vita di tutti i giorni,
in maniera ovviamente naturale. La terza
grammatica è: la "Complete Italian" della
Collins, nella collana "Easy learning". È
veramente molto interessante perché,
nonostante sia una grammatica, non si
concentra solo ed esclusivamente sulla
grammatica in senso stretto, ma anche sui
verbi, sui vocaboli. Della stessa collana
poi, fanno parte anche altri quattro
libri che si concentrano invece su
specifiche aree della lingua italiana.
Questi sono i loro titoli.
Quindi, come vedete, ognuno di loro si
concentra su un argomento in particolare
e quindi è perfetto se vi sentite molto
sicuri su alcuni aspetti e molto più
deboli su altri.
Potete andare quindi ad acquistare solo
quello di cui avete più bisogno;
se avete più bisogno di aiuto nella
conversazione o nei verbi, oppure potete
acquistarli tutti e andare a studiarli
uno alla volta, in modo tale che vi
laureerete, vi diplomerete su un
ambito per poi passare al successivo.
Ah, quasi dimenticavo...se vi piace la mia
nuova felpa con due bei calzoni che, in
realtà, a Bari chiamiamo "Panzerotti", vi
ricordo che la potete trovare sul nostro
negozio online "LearnAmo collection".
Dategli un'occhiata. Non c'è soltanto il
rosa, ci sono anche altri colori.
E adesso, se invece siete amanti della
sfida, del rischio, dell'avventura, ci sono
per voi le grammatiche in italiano! La
prima che voglio presentarvi in questo
senso è una delle grammatiche più famose
in assoluto, scritta da Luca Serianni,
linguista e filologo italiano
contemporaneo.
Si intitola semplicemente "Grammatica
italiana" quindi non sarà difficile
ricordarsi il titolo.
Ed è veramente perfetta perché è molto
molto completa e pensate che non è
utilizzata soltanto dagli stranieri, ma
anche dagli stessi madrelingua. Questo
dimostra quanto sia valida
ovviamente. Ovviamente, essendo Serianni
un linguista, l'impostazione della
grammatica è veramente molto molto
linguistica, quindi è perfetta per tutti
coloro che vogliono veramente andare a
fondo a tutte le questioni grammaticali
e vogliono conoscere la lingua italiana
nelle sue fondamenta.
Questo significa ovviamente che non è
una grammatica perfetta per chi vuole
cominciare a studiare l'italiano, è
piuttosto una grammatica per chi ha già
un livello avanzato e vuole andare
semplicemente ad approfondire
maggiormente tutti gli aspetti della
lingua italiana e andare a consolidare
le proprie conoscenze, soprattutto a
livello accademico. Il prossimo manuale
invece si intitola "Grammatica italiana
per stranieri".
Un libro ovviamente dedicato agli
stranieri che vogliono studiare la
lingua italiana.
Ci tengo a precisare che è scritta
interamente in italiano,
quindi se siete principianti assoluti
che non hanno idea di cosa
una parola italiana significhi,
probabilmente non è fatta per voi,
non ancora almeno; ma se invece avete già
una minima conoscenza di base e se non
avete troppe difficoltà a comprendere un
italiano basilare, allora ve la stra
consiglio perché appunto il linguaggio
utilizzato non è così tanto complesso.
Un altro manuale di grammatica italiana
di cui vi voglio parlare è la "Grammatica
italiana di base" della casa editrice
Zanichelli.
Si tratta di una grammatica che è stata
pensata principalmente per i madrelingua
italiani, ma che secondo me si presta
benissimo alle esigenze di uno straniero
che ha raggiunto un livello circa b2 in
italiano.
Ovviamente, se puntate su questa non
potete sbagliare perché, appunto, è
dedicata ai madrelingua italiani e il
punto forte di questo manuale sono
secondo me tutti tutti gli esercizi che
esso mette a disposizione, tanto sulla
parte cartacea quanto su quella online,
fondamentale! Questi esercizi sono stati
pensati chiaramente per l'auto verifica
e per il ripasso, quindi sono sempre una
scelta giusta. L'ultimo manuale di cui
voglio parlarvi invece si intitola
"Benvenuti! Italiano per stranieri".
Si tratta ovviamente di una grammatica
pensata per gli stranieri, perfetta per
chi si sta avvicinando alla grammatica
italiana, vuole una bella sfida e vuole
passare da un livello A2 diciamo fino a
un livello B1/B2. È la scelta giusta
insomma per chi è un principiante, ma
vuole subito cominciare ad imparare le
basi della grammatica e migliorare il
proprio italiano.
Infatti, nonostante sia scritta in
alla fine di questo video.
Spero di aver chiarito un po' le vostre
idee a proposito dei manuali di
grammatica italiana.
So benissimo che ci sono moltissime
alternative online, quindi ho cercato di
selezionare le migliori, secondo me, sotto
tutti i diversi punti di vista e quindi
per tutte le diverse esigenze.
Spero proprio che possiate trovare in
questa lista
la grammatica italiana che fa più al
caso vostro!
Vi ricordo che, se avete voglia di
acquistarne una, potete farlo attraverso
i link di affiliazione Amazon che sono
nella descrizione. Se poi iniziate a
studiare la grammatica italiana e un
vostro amico vi manda un messaggio per
uscire insieme e voi volete dirgli che
siete occupati...
beh, per non risultare troppo scortesi
potete utilizzare delle alternative che
vi suggerisco nel video dedicato
proprio a questo argomento. Dove lo
trovate?
Ovviamente qui in alto nella card o giù
nella descrizione.
Se invece avete bisogno di ripassare
alcuni argomenti di grammatica e ancora
non avete
una grammatica a disposizione, nessun
problema perché c'è il nostro fantastico
sito www.learnamo.com... e vi ricordo anche di
seguire LearnAmo, se ancora non lo avete
fatto, su Instagram, su Facebook, su
Twitter, su Tik Tok, su Pinterest: siamo
molto social!
Io vi aspetto prestissimo qui su Youtube
con un nuovo video.
Ciao!

WEBVTT
Kind: captions
Language: it
Ciao a tutti e bentornati su LearnAmo. 
In questo video ho deciso di mostrarvi
la mia settimana tipo da studentessa di
una lingua straniera. Mi spiego meglio,
ormai penso che lo sappiate tutti, ma da
un po' di tempo ho cominciato a studiare
lo spagnolo.
Ovviamente la maggior parte delle
persone che segue questo canale sta
imparando l'italiano,
ma io penso che la maggior parte dei
dubbi di chi studia una lingua straniera
sia più o meno la stessa, esattamente
come le cose che si possono fare per
imparare questa lingua al meglio. Quindi
i consigli che io do i miei studenti
sono più o meno gli stessi che applico
per me stessa. È per questo che ho deciso
di realizzare questo video, per mostrarvi
la mia routine di studio settimanale,
quello che faccio ogni giorno.
Vi avverto, non è molto, purtroppo infatti
il tempo che posso dedicare a questa
attività è limitato, tra le lezioni, i
video e tutto il resto, ma ho trovato
un'ottima soluzione per risolvere questo
problema ed è un'app, Speakly, che ha
gentilmente
sponsorizzato questo video. Quindi,
insomma, generalmente dedico da 10 a 30
minuti ogni giorno allo studio dello
spagnolo, proprio con Speakly e vi
lascio alla mia settimana.
Ciao ciao!
Buon inizio di settimana tutti. Oggi è
lunedì, fuori sta piovendo,
non so se possiate sentire la pioggia, e
ovviamente non c'è peggior modo di
cominciare la settimana, per me. Ma, in
realtà, io credo che tutti un po' odino il
lunedì. Proprio per questo, però, mi piace
cominciare la settimana con una bella
dose di energia, quindi generalmente il
lunedì mattina metto una sveglia molto
presto,
faccio un po' di yoga, bevo un caffè o due
e generalmente dedico 10-15 minuti della
mia mattina allo studio di parole nuove
in spagnolo e per farlo
apro l'app,
vado alla sezione di studio...
Sì, ovviamente io sono ancora al livello
principianti, ma ho appena cominciato.
Clicco su "continua a studiare" e comincio
la mia sessione. Il modo in cui Speakly
mi permette di imparare delle parole
nuove è per me molto stimolante. Allora,
innanzitutto ci sono delle flash card
con la parola o la frase che devo
imparare in spagnolo e la sua traduzione
nella mia lingua. In questo caso io ho
scelto l'inglese, ma io sono pazza,
normalmente c'è la vostra lingua.
Poi
l'app mi legge anche quella parola o
quella frase, così io posso imparare la
pronuncia e in quel caso generalmente io
la ripeto a voce alta, perchè mi aiuta a
memorizzarla e mi aiuta anche a
migliorare la mia, di pronuncia. Poi una
cosa fighissima di questa app: per ogni flash
card, se cliccate sull'icona del libro,
vi dà delle pillole di grammatica. Perché,
ovviamente, i miei dubbi riguardo questo
tipo di app erano proprio riguardanti
l'assenza della grammatica, ovviamente io
insegno l'italiano, per me la grammatica
è importante, ma questa app ha pensato a
tutto, quindi generalmente trovate tutte
le indicazioni principali riguardo la
grammatica, non so, riguardo il
femminile di una parola o il plurale, se
ci sono delle irregolarità "Tengo tres
hermanos".
Se si tratta di un verbo, cosa utilissima,
trovate tutte le tabelle della
coniugazione di quel verbo, in base a
tutti i modi e tutti i tempi verbali,
così non dovete andarli a cercare online,
per esempio. E fino a questo momento
tutti i dubbi di grammatica che io avevo
sono stati perfettamente risolti grazie
proprio a questa sezione, a queste
pillole. Poi, tra una flash card e l'altra,
mi fa anche ripassare quelle parole,
quelle frasi che io ho appena imparato,
in tanti modi diversi:
qualche volta mi fa ascoltare e io devo
digitare quello che ho ascoltato,
altre volte mi fa parlare. E non pensate
che lui non ascolti quello che voi dite,
al contrario! Se voi sbagliate, lui ve lo
segnala e vi suggerisce di ripetere
ancora una volta quella parola o quella
espressione.
Insomma, dopo 15 minuti di questa pratica,
il lunedì mattina,
sono pronta per affrontare la giornata e
la settimana.
"Perdona".
Buon martedì a tutti!
Non so perché si dica che generalmente
il lunedì è un giorno
bruttissimo, il giorno peggiore della
settimana,
insomma, anche il martedì non è un giorno
davvero così incredibile e sensazionale,
secondo me. In ogni caso, per quanto
riguarda la mia settimana di
apprendimento dello spagnolo, il martedì
è il giorno che dedico a una delle mie
sezioni di Speakly preferite: quella
delle situazioni reali, live situations.
Come vedete, ce ne sono tantissime e più
parole imparate, più né sbloccherete,
ovviamente. Io per il momento ne ho
sbloccate solo tre. Vi mostro un po' di
che cosa si tratta, perché veramente è
una cosa molto figa secondo me, perché è
come se parlassi direttamente con
un'altra persona, quando voglio, a
qualsiasi ora del giorno o della notte.
In pratica, questa sezione ricrea una
conversazione
autentica, possiamo dire. È come se di
fronte a me ci fosse una persona,
quindi io devo ascoltare quello che
questa persona mi dice
e poi devo dare una risposta. A sua volta
lei mi risponderà, io le risponderò di
conseguenza e così via, proprio come se
fosse una conversazione di tutti i
giorni. Diciamo che per il momento le
conversazioni sono piuttosto facili, ma
come vi dicevo prima, io sono un livello
principianti, quindi sicuramente con il
passare del tempo, le cose diventano
sempre più complesse, ma mi piace molto
la capacità di interagire in questo modo
e, come vi dicevo ieri credo, per quanto
riguarda lo studio delle parole nuove
e gli esercizi di pronuncia, la stessa
cosa vale qui, nel senso, quando voi
parlate, lui davvero vi ascolta e se
trova degli errori, ve li fa notare,
assolutamente, quindi il mio consiglio è
quello di ripetere per esempio la stessa
situazione anche un paio di volte, due,
tre volte fino a quando
raggiungerete la perfezione. Come vedete,
in generale, questo tipo di esercizi vi
portano via proprio poco tempo, quindi
non avete una scusa per non farlo, è
quello che io dico sempre a tutti i miei
studenti: un po' ogni giorno e vedrete che
la costanza vi premierà.
E a proposito di questo, adesso devo
scappare, perché devo fare una lezione. A
domani!
Il mercoledì mi rilasso un po'.
Generalmente, nella mattina o quando ho
del tempo libero, mi ritaglio dei momenti
per guardarmi un video o alcuni video su
Youtube. Ci sono molti youtuber spagnoli
divertenti e interessanti che seguo, non
solo youtuber che insegnano la lingua, ma
anche youtuber che si rivolgono
direttamente a un pubblico di spagnoli.
Ho scelto chiaramente quei campi, quegli
argomenti che più interessano e sono
molto soddisfatta, devo essere sincera,
perché posso ascoltare, provo a capire il
più possibile. E
vi lascio qui in sovrimpressione quelli
che, appunto, seguo un po' più spesso, se
volete dei suggerimenti.
Però, allo stesso tempo, il mercoledì
cerco anche di integrare un po' di
lettura, che non fa mai male, soprattutto
se sono per esempio in autobus, se ho
dimenticato le cuffie,
non voglio davvero guardare un video su
Youtube o se sono in fila, non so, alla posta e
così via.
Allora, ne approfitto per leggere un
articolo,
generalmente, un articolo di un giornale
o di una rivista che appunto mi
interessa particolarmente.
Ma spesso utilizzo anche la sezione blog
di Speakly, che secondo me è molto
interessante, perché gli articoli sono
chiaramente articoli dedicati a chi
studia le lingue straniere, come noi
insomma. Quindi possiamo selezionare la
lingua in cui vogliamo leggere, nel mio
caso ovviamente spagnolo, e troviamo una
serie di articoli che per me sono molto
interessanti, perché appunto riguardano,
per esempio, i consigli da parte di
poliglotti o suggerimenti su libri per
imparare le lingue straniere e così via.
E come vedete, anche il modo in cui sono
scritti mi piace molto:
ci sono delle emoticon, sono molto
simpatici e la lettura così non diventa
troppo noiosa, troppo pesante. Il mio
consiglio, quando imparate una lingua
straniera, è sempre quello di cercare
cose che vi piacciono,
argomenti che vi interessano, perché
altrimenti, se la prendete come un
obbligo, non vi piacerà mai e non farete
mai dei grandi progressi.
Scegliete sempre youtuber, podcast,
articoli, cose che vi piacciono, che
per voi sono interessanti, che riguardano
il vostro lavoro, i vostri hobby, non so.
Si sa, parlare in una lingua straniera
crea sempre molta pressione, soprattutto
se si è principianti, ma io lo dico sempre
ai miei studenti: l'unico modo per
sbloccarsi è cominciare a parlare con i
madrelingua da subito,
nonostante la paura. Perché, se si cerca
di essere perfetti, non si parlerà mai,
per paura di sbagliare, quindi io non
potevo non seguire il mio stesso
consiglio.
Ovviamente è capitato a me, come è
capitato a tutti voi, cioè, all'inizio
parlare con un madrelingua è molto
complicato, si ha paura di sbagliare,
perché non si vuole fare una brutta
figura, brutta impressione,
ma dimenticate tutto questo, credetemi. E
se scegliete un buon tutor, chiaramente
la persona dall'altro lato rispetto a
voi, non sta lì per giudicare, sta lì per
insegnare e sta lì per aiutarvi, quindi
veramente state tranquilli. Dunque, il
giovedì io cerco sempre di inserire,
laddove possibile, una sessione con un
madrelingua.
Anche in questo caso, Speakly è perfetta,
perché ci sono tante possibilità per
diversi tipi di tutoring, diversi tipi di
insegnanti, quindi scegliete un po' quello
che fa al caso vostro. E, vi ricordo
ancora, parlate e non abbiate paura.
Se avete anche degli amici che sono
madrelingua nella lingua che state
imparando o dei familiari, date loro un
po' di fastidio,
parlate. Però, chiaramente, una sessione
con un tutor, una sessione con un
insegnante qualificato, è sempre un
pochino meglio, perché loro vi possono
dare veramente delle indicazioni, delle
informazioni che per esempio non trovate
su internet, non trovate sui libri, dei
piccoli trucchetti, dei piccoli segreti e
poi ovviamente potete abituarvi alla
pronuncia reale.
Buon venerdì a tutti, non so se per voi è
già l'inizio del fine settimana o se
ancora avete bisogno di lavorare per
tutta la giornata e aspettare il sabato
per il fine settimana.
Oggi io e Rocco siamo andati allo
Juventus Stadium a Torino, una esperienza
molto molto interessante, che vi
consiglio. Abbiamo visitato un po' lo
stadio, quindi siamo proprio scesi
davvero sul campo, abbiamo visto gli
spogliatoi dei calciatori,
la stanza dedicata alle conferenze
stampa con i giornalisti,
e tutto il corridoio delle interviste
post partita
e così via.
Se siete appassionati di calcio, vi
consiglio una visita allo Juventus
Stadium, detto anche Allianz Stadium. Ma noi
dobbiamo studiare, cioè, io devo studiare
e il venerdì è per me il giorno
dell'ascolto. Sono tornata poco fa, ma non
importa, perché come vi dicevo, per tutta
la settimana
bisogna praticare senza se e senza ma.
Cosa faccio per l'ascolto. Dunque,
generalmente guardo qualche video su
Youtube, che mi aiuta un sacco, o una cosa
che faccio anche molto spesso è
ascoltare dei podcast. Se volete, vi
lascio qui in sovrimpressione
3-4 podcast in spagnolo che mi piace
ascoltare.
So che probabilmente voi preferite dei
podcast in italiano perché siete qui per
imparare l'italiano,
ma se tra le altre lingue che imparate
c'è lo spagnolo, potete anche ascoltare
uno di questi podcast. Ma pratico anche
gli esercizi di ascolto nell'apposita
sezione di Speakly,
ovviamente, questa app è un po' come un
videogioco, quindi mi piace un sacco anche per
questo, perché più lavorate, più vi impegnate
e più sbloccate cose nuove sempre più
difficili, quindi è anche uno stimolo
maggiore.
Allora, in questo caso devo ancora
lavorare un po', per il momento ho
sbloccato soltanto un esercizio di
ascolto. Come funziona: semplicemente voi
dovete ascoltare un po' quello che vi
viene detto, della durata di 4-5 minuti. E
cosa potete fare nel frattempo: potete
regolare la velocità, come più vi piace, o
potete anche accedere al testo completo
in lingua originale, quindi leggere
esattamente quello che viene detto nella
registrazione,
o potete scegliere la sezione di
traduzione e quindi trovare la
traduzione di quello che vi viene detto
nella vostra lingua.
Generalmente, io preferisco ascoltare
prima, senza il testo,
provare a capire quello che la persona
sta dicendo e, soltanto in un secondo
momento, andare a prendere il testo. Mi
piace il testo in lingua originale,
se proprio una parola non... non mi è
chiara dal contesto, se voglio essere
sicura del suo significato, posso optare
per la traduzione, che è una cosa molto
bella, perché mi permette di rimanere
sempre nell'app, non devo stare ad aprire il
dizionario per scoprire il significato
di alcune parole.
Mi hermana Carmen vive en Barcelona, mi hermano
mayor Roberto vive en Toledo y mi hermano
pequeño Daniel vive en Girona.
Oggi finalmente è sabato, la settimana è
quasi finita e il sabato è una giornata
di relax. Per questo, generalmente la
dedico a fare quelle cose che più mi
piacciono e se c'è una cosa che proprio
adoro, in generale durante la mia
giornata,
quella è la musica. Provo sempre ad
ascoltare della musica, italiana,
americana, perché mi piace molto. Quando
mi lavo, quando cucino, quando faccio un
po' di editing. Ascolto musica di ogni
genere, in base all'umore, in base al
periodo, non ho davvero un cantante
preferito. Ma da quando sto imparando lo
spagnolo, ascolto anche moltissime
canzoni spagnole, che per me non è
affatto una sofferenza,
anzi. In realtà già le ascoltavo ancora
prima di iniziare a studiare lo spagnolo,
semplicemente perché il ritmo di queste
canzoni mi piace un sacco, mi ricorda
l'estate, mi mette di buon umore, mi dà
allegria,
mi dà anche la carica molto spesso. E
anche qui, per quanto riguarda la musica,
secondo me Speakly è incredibile, c'è
proprio una sezione dedicata ai
suggerimenti musicali, che hanno
preparato proprio per chi studia una
determinata lingua. Quindi nel mio caso,
spagnolo.
Loro hanno preparato delle playlist che
è possibile
ascoltare per qualche secondo e,
ovviamente se la canzone vi piace, potete
ascoltarla dove preferite, su Spotify, su
Youtube, insomma il vostro canale
preferito. Ma mi piace molto proprio
perché mi dà la possibilità di
ascoltarle per un po' di tempo e capire,
per esempio, qual è l'artista che mi
piace di più per quella determinata
giornata, per quel determinato periodo e
devo essere sincera, ho scoperto
molti cantanti spagnoli in questo modo di
cui non avevo mai sentito parlare prima,
che non conoscevo affatto prima. Quindi
sezione approvata.
Chiaramente qui per ragioni di copyright
non posso farvi ascoltare le canzoni che
io sto ascoltando, ma in generale ne vale
veramente la pena, quindi date
un'occhiata lì. Non ci sono i cantanti
banali, quelli appunto che tutti
conoscono, ma sono quei cantanti più
particolari, che magari conoscono di più
i madrelingua.
Poi, ovviamente, un'altra cosa che mi
piace un sacco sono i film, le serie tv,
quindi nel pomeriggio del sabato o anche
la sera, generalmente guardo un film o un
paio di episodi di una serie tv,
rigorosamente in spagnolo.
All'inizio, quindi proprio nelle prime
settimane di studio, avevo scelto di
ascoltare, quindi di mettere l'audio
originale in spagnolo, con i sottotitoli
in italiano, ma, pian piano, sto provando a
passare ai sottotitoli in spagnolo, per
poter davvero essere completamente in
una bolla tutta spagnola. Oggi però molto
probabilmente non guarderò un film,
salterò la sessione di film, perché andrò
a mangiare una bella pizza, come fa la
maggior parte degli italiani il sabato
sera e voi cosa fate generalmente il
sabato sera? Scrivetemelo nei commenti!
Eccomi di nuovo qui, infatti sto girando
questo video di domenica e la domenica è
il giorno delle grandi revisioni.
Generalmente, la domenica faccio un po' il
bilancio generale della settimana, quindi
valuto i progressi che ho fatto e mi
pongo i nuovi obiettivi per la prossima
settimana. Con Speakly ho proprio la
sezione che fa al caso mio
e cioè la sezione di ripasso, appunto,
quindi con questa sezione posso rivedere
tutte le parole che ho imparato durante
la settimana. E, come sempre, il metodo per
ripassarle è molto interessante,
perché gli esercizi sono sempre diversi,
sono sempre dinamici, interattivi, quindi
non mi annoio mai sostanzialmente e poi
come vi dicevo prima, non è molto, sono
sempre 5-10 minuti della mia giornata,
quindi è sempre un po' un piacere.
Hola
Mi raccomando, non dimenticate di porvi
degli obiettivi per la settimana
successiva, è fondamentale, non dovete
stare con la pressione ogni giorno "oddio
devo fare questo, devo fare questo", questo
no, né tantomeno dovete fare il bilancio
giorno per giorno, una volta alla
settimana è sufficiente, ma fatelo perché
tenere traccia dei progressi vi aiuta a
mantenere alta la motivazione.
E bene, io spero che questo video vi sia
piaciuto, spero che vi sia stato utile, e se
avete ancora dei dubbi
sull'apprendimento dell'italiano, di una
qualsiasi altra lingua straniera,
fatemelo sapere nei commenti.
Se invece avete dei suggerimenti per me,
fatemeli anche sapere nei commenti.
E io durante questi giorni vi ho parlato
un po' di Youtube e di podcast, che
secondo me sono una risorsa molto
importante per imparare le lingue
straniere, e quindi a questo proposito, se
avete voglia, potete guardare il video in
cui vi suggerisco i migliori secondo me
youtuber e podcaster italiani e questo
video lo trovate come sempre qui in alto
nella card o giù nella descrizione. E
sempre in descrizione trovate il link
per provare Speakly, ve la consiglio,
veramente mi sta aiutando un sacco e
come vi ho sempre ripetuto in questi
giorni, questa app è fantastica perché
non soltanto vi permette di imparare
direttamente nel contesto, ma vi dà anche
la grammatica. Per me è fondamentale, è
necessario che ci sia almeno un po' di
ordine e di chiarezza e Speakly fa
anche questo, tra le altre cose. Quindi
provatela e fatemi sapere se vi piace. Se
invece cercate un qualsiasi altro
argomento di grammatica o di cultura
italiana, non dimenticate di passare dal
nostro sito learnamo.com e non
dimenticate anche di seguire LearnAmo
su Instagram, su Facebook, su Twitter, su
Pinterest, su TikTok e su Telegram per
tutti gli altri contenuti esclusivi e se
il video vi è piaciuto,
lasciate un "mi piace",
iscrivetevi al canale e condividetelo
con chiunque stia imparando una lingua
straniera. Io vi saluto e vi aspetto nel
prossimo video!

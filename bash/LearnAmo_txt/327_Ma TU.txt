WEBVTT
Kind: captions
Language: it
Ciao a tutti e bentornati su LearnAmo!
Uno dei dubbi che attanaglia la maggior parte delle persone, che studiano
seriamente una lingua straniera è:
MA PARLO BENE O NO? Eh già, infatti, è davvero difficile
valutare quale sia il proprio livello, in una lingua straniera.
Quindi ci siamo chiesti: esiste un modo per
testarlo?
E, siccome un modo non esisteva,
l'abbiamo inventato noi!
Infatti,
presentiamo il primo Test, al mondo, di Autovalutazione di Conoscenza di una Lingua Straniera,
abbreviato: TACLS. Se siete pronti a fare il TACLS, ci vediamo dopo la sigla! [sigla]
D'accordo, vi spieghiamo
velocemente, come funziona il TACLS.
Il TACLS prevede 11 domande alle quali dovrete rispondere con un semplice: "sì" o "no"!
Segnatevi tutte le risposte, perché, alla fine del video, vi daremo una tabella ufficiale
per giudicare il vostro livello di conoscenza della lingua!
Mi sembra che abbiamo detto tutto, iniziamo?
Domanda numero 1: SEI CONSAPEVOLE DEGLI ERRORI CHE FAI?
Se c'è una cosa che, davvero, ci permette di capire se il nostro livello di
conoscenza di una lingua straniera sta raggiungendo livelli alti, quella è l'"auto-
correzione"! È vero! Personalmente, adoro quando i nostri studenti,
dopo aver scritto, o detto, qualcosa di sbagliato, si auto-correggono!
Sì, perché: "sbagliare è umano"!
Anche un madrelingua sbaglia, ma quello che è più importante è riuscire a riconoscere
l'errore ed evitarlo la prossima volta! Ora,
segnatevi la risposta a questa prima domanda e
preparatevi per la seconda!
Eh già, la seconda domanda del TACLS è:
RIESCI A CAPIRE E USARE, IN MANIERA CORRETTA,
L' UMORISMO?
Eh già, capire, e
usare, l'umorismo è, davvero, una delle cose più complicate da fare, in una lingua straniera!
Per esempio: qualche giorno fa, mentre facevo zapping, sono capitata su un canale inglese,
dove trasmettevano una stand-up comedy... beh, vi assicuro che non ho capito una fu***** word! (Oh,
non ti ho mai sentito usare parolacce nei video...
in Inglese è più facile!
Mh, interessante... mi piace!)
Domanda numero 3: TI CAPITA MAI DI LEGGERE O ASCOLTARE
INCONSAPEVOLMENTE?
Per esempio: spesso mi capita di
ascoltare un video, una lezione universitaria o leggere qualcosa in Inglese, senza
accorgermi minimamente che non si tratta della mia lingua madre! È vero! Anche a me capita spesso, quando sono sui social, di
leggere qualche meme, in Inglese, molto divertente e di condividerlo istintivamente
con mia madre che però, purtroppo, non può capirlo!
Domanda numero 4: LE PERSONE MADRELINGUA ti parlano IN MANIERA NATURALE?
Se la risposta a questa domanda è "si", potete stare tranquilli!
Se, invece, la risposta è "no", cioè se quando parlate con i madrelingua vi accorgete che loro cercano di
semplificare quello che stanno dicendo o di ridurre la velocità,
allora significa che non avete, ancora, raggiunto un buon livello di conoscenza della lingua.
Eh già, se le persone madrelingua vi parlano come dei robot:
c-i-a-o / c-o-m-e / s-t-a-i?
s-p-e-r-o / c-h-e / t-u / s-t-i-a bene e così via,
significa che qualcosa ancora non va.
Eh già, direi proprio di no, purtroppo... ma non per questo dovete mollare, assolutamente,
vi basterà, soltanto, studiare un po' di più per poter raggiungere una comunicazione più naturale!
Domanda numero 5: LE PAROLE E LE FRASI TI VENGONO SPONTANEAMENTE?
L' ideale, quando si parla in una lingua straniera,
sarebbe quello di fare esattamente quello che facciamo quando parliamo nella nostra lingua madre, e cioè: parlare, quasi, senza
pensare e articolare le frasi in maniera spontanea e quindi non meccanica!
Tuttavia, se vi trovate spesso in quella situazione, in cui avete le parole o le frasi sulla punta della lingua,
cioè non vi vengono immediatamente in mente...
"com' era quella parola"?
"Come si dice"?
"Qual è quell'espressione che"...
esatto! Se vi trovate spesso
a porvi questo tipo di domande,
beh, ahimè, dovrete studiare ancora per un bel po'!
Domanda numero 6:
AVETE MAI SOGNATO IN UNA LINGUA STRANIERA?
A me è capitato!
Davvero? E cosa avresti sognato? Sì: eravamo io e te,
stavamo seduti qui, stavamo facendo un video, ma invece di parlare in Italiano, parlavamo in Inglese!
Wow, che sogni perversi che fai! Ok, today we are going to talk about the Italian subjunctive which is, probably,
the most important topic we're gonna study
study this year!
No, comunque, scherzi a parte,
se
iniziate a sognare in una lingua straniera, significa che la vostra mente si sta, realmente,
abituando alla nuova lingua, tanto da usarla inconsapevolmente.
Ma ora, passiamo alla domanda numero 7:
RIESCI A COMUNICARE IN CONTESTI DIFFERENTI?
Eh sì, perché
parlare una lingua straniera, non significa, solamente, saper comprare il pane o l'acqua al supermercato o,
magari, chiedere ai vostri amici: come stanno, cosa hanno fatto.
Eh no, purtroppo no! Conoscere una lingua straniera vuol dire essere capaci di
usarla in una moltitudine di contesti differenti: al bar, al ristorante, in albergo, in banca, alla posta
e chi più ne ha ne metta!
Per questo, abbiamo creato il corso "Italiano in contesto", che potete trovare sul nostro sito!
Dategli un'occhiata, è nella descrizione!
Domanda numero
8: RIESCI A CAPIRE UNA CANZONE SENZA IL TESTO ACCANTO O UN FILM SENZA SOTTOTITOLI?
Molti nostri studenti ci scrivono che, pur riuscendo a capire perfettamente quello che diciamo,
trovano grandissime difficoltà quando si tratta di dover capire una canzone un film.
Questo è, molto probabilmente, dovuto al fatto che, tanto le canzoni quanto i film, sono spesso densi di:
riferimenti culturali, di espressioni idiomatiche,
di frasi informali e così via.
Eh sì,
infatti, se riuscite a capire canzoni e film... beh, possiamo dirlo: significa che il vostro livello di
conoscenza della lingua è, senz'altro,
avanzato!
Domanda numero 9: LA GENTE TI SCAMBIA PER UN MADRELINGUA?
Se imparare a esprimersi, in maniera perfettamente
corretta, è fattibile, riuscire a mascherare il proprio accento non è mai così facile. Io ne so qualcosa.
Tuttavia, se riuscite a farlo, nessuno potrà accorgersi che state parlando la vostra seconda lingua!
Domanda numero 10: NOTI MAI DEGLI ERRORI NELLE TRADUZIONI ALTRUI? Questo mi capita spesso!
È vero! Anche a me, devo dire, capita molto frequentemente di leggere traduzioni dall'Italiano all'Inglese,
completamente errate!
Ovviamente, ci riusciamo perché sono diversi anni che studiamo
l'Inglese e, tra l'altro, siamo laureati in lingue straniere, ma vi assicuro che non è facile individuare gli errori
altrui! È vero, quindi siate fieri,
se siete tra quelli che ci riescono!
Ultima domanda: SAI USARE LE PAROLACCE IN MANIERA APPROPRIATA?
Eh già, questa è una bella domanda!
Infatti, sebbene le parolacce siano la prima cosa che tutti vogliono imparare, quando cominciano a studiare una lingua straniera,
non tutti sanno usarle correttamente!
Eh no, perché:
conoscere le parole volgari non è sufficiente! Bisogna, anche, saperle usare nel posto giusto, al momento giusto!
Ma non vi preoccupate: se avete dei dubbi su come usare le parolacce, in Italiano, date un'occhiata al video che abbiamo realizzato
io e Rocco,  proprio su questo argomento! È piuttosto
divertente!
Ma ora, è arrivato il momento della verità!
Vi siete segnati le risposte a tutte le domande?
Bene, allora ecco a voi la tabella per giudicare il vostro livello di conoscenza.
Fateci sapere, nei commenti, il vostro livello! Io e Rocco, prima di fare questo video, abbiamo fatto il nostro TACLS
ed è risultato che siamo C1 in Inglese!
Adesso dobbiamo puntare al C2!
sky's the limit!
Ce la faremo, ce la faremo! In ogni caso, per essere sempre
aggiornati: seguiteci su tutti i nostri social Facebook, Instagram e Twitter!
Cerchiamo di pubblicare contenuti
giornalieri!
Alla prossima! Ciao!

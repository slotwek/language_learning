WEBVTT
Kind: captions
Language: it
Ciao a tutti e bentornati
su LearnAmo! Chi non ha mai spettegolato
almeno una volta nella propria vita? Lo
so, non è bello, ma talvolta proprio non
ci si riesce a trattenere dal dare la
propria opinione su qualcosa o qualcuno,
senza che i diretti interessati
l'abbiano chiesta. E perciò in questo
video vedremo il lessico legato al
gossip e ai
pettegolezzi con qualche espressione
sullo stesso argomento: restate
là! Ovviamente, il verbo principale
sull'argomento non può che essere
SPETTEGOLARE, che indica proprio la
tendenza, l'abitudine a parlare alle
spalle di altri, o con il semplice fine
di esprimere pareri in merito a
questioni che non ci riguardano o
proprio con il fine di criticare in modo
un po' cattivo. Verbi simili a
spettegolare sono CIARLARE e
CIANCIARE: entrambi infatti indicano
proprio il trattenersi a lungo in
chiacchiere senza utilità, spesso
riguardanti altre persone. Un altro
sinonimo di spettegolare invece è
SPARLARE. Sparlare è un po' più negativo
nel suo significato perché significa
principalmente parlare male di altre
persone alle loro spalle, mentre ciarlare
e cianciare possono anche indicare
chiacchiere inutili in generale. In ogni
caso, dal verbo cianciare deriva
l'espressione esclamativa (no!). In ogni
caso, dal verbo cianciare deriva
l'esclamazione
"Bando alle ciance!", ovviamente le ciance
sono in toscano le chiacchiere inutili,
vane. E quindi l’espressione "Bando alle
ciance" significa proprio "Basta con le
chiacchiere, con i pettegolezzi inutili" e
si usa quando vogliamo invitare il
nostro interlocutore a smettere di
perdere tempo con chiacchiere e
pettegolezzi e iniziare invece a fare
qualcosa di concreto. Detesto andare in
ufficio perché i miei colleghi
spettegolano tutto il tempo e io devo
lavorare per tutti! Ovviamente un nome
importante quando si parla di gossip è
PETTEGOLEZZO, l'ho già menzionato varie
volte. Un pettegolezzo è proprio un
commento inopportuno o indiscreto o
malevolo su qualcuno che non è presente,
e quindi può avere una sfumatura neutra
(nel senso di: ok, è un commento che si fa
solo per parlare) o può avere una
sfumatura più negativa (è un commento
fatto proprio con l'intenzione di
offendere l'altra persona, di parlare
male della persona in questione). Questo
termine ha molti sinonimi: un
pettegolezzo è anche un gossip, una
diceria, una chiacchiera, una ciarla, un
rumor, una voce (o nella forma completa:
una voce di corridoio), ma un pettegolezzo
può anche essere una maldicenza. Ma a
differenza delle precedenti, maldicenza ha
solo la sfumatura negativa, quindi un
commento fatto con l'intenzione di
offendere; mentre tutte le altre, proprio
come la parola pettegolezzo, possono
anche assumere una sfumatura un po' più
neutra. Devi credere a ciò che ti dico io:
non devi dare ascolto alle voci di
corridoio e ai pettegolezzi che
circolano sul mio conto. Dalla parola
pettegolezzo deriva ovviamente la parola
PETTEGOLO, e cioè una persona che
spettegola, colui o colei che ha
l'abitudine di parlare sul conto degli
altri, ancora, sia tanto per parlare, sia
con l'intenzione di offendere, quindi
riportando in maniera indiscreta o
proprio malevola i fatti altrui.
Curiosità: la parola
pettegolo deriva da "peto" e potete
immaginare perché... E cioè si fa
riferimento all'incontinenza
verbale di un pettegolo e quindi alla sua
incapacità di trattenere i commenti.
Riesco a confidarmi con Luisa perché so
che non è una pettegola e non direbbe
mai i fatti miei in giro. Una parola che
va bene in questo contesto è anche la
parola FICCANASO, una parola molto
carina che
indica non necessariamente un pettegolo,
ma sicuramente una persona che si
intromette in faccende che non la
riguardano. Poi dipende, può tenere quello
che scopre per sé o può comunicarlo e
spettegolarlo ad altri. Generalmente se
una persona è ficcanaso tende anche a
spettegolare, ma non necessariamente. Ah,
il nostro vicino è un
ficcanaso: controlla sempre a che ora
entriamo o usciamo di casa. Magari
potessimo trasferirci
altrove! CHIACCHIERONE - in generale la
parola chiacchierone ha un significato
neutro, cioè indica una persona che ama
parlare, che parla tanto, ma è possibile
utilizzare la parola chiacchierone anche
come sinonimo di pettegolo, e quindi una
persona che ama chiacchierare, che ama
parlare sul conto degli altri, quindi
riportare fatti che non la riguardano,
perché non sa tenere un segreto. Quel
chiacchierone di Luca ha raccontato
tutto al mio capo: che figura!
LINGUACCIUTO è un altro aggettivo molto
interessante e perfetto in questo
contesto: questo termine è proprio un
sinonimo di pettegolo, ma solo nella sua
sfumatura più negativa. Perché una
persona linguacciuta è una persona che è
incline a sparlare, quindi a parlare male
degli altri e non solo: ha sempre la
risposta pronta e riesce a controbattere
con risposte taglienti,
pungenti, arroganti e offensive. Marco è
maleducato e anche linguacciuto: non
dovremmo più
frequentarlo. Altro aggettivo simile a
linguacciuto, quindi molto molto negativo,
è MALALINGUA, una persona che parla di
altre persone quando loro non sono
presenti, proprio con il fine di
offendere, disprezzare. Riccardo è una
persona subdola è una spia e una malalingua
non devi assolutamente fidarti di
lui! Bene, detto questo, come promesso ci
sono anche per voi delle espressioni,
espressioni che riguardano proprio
l'atto di spettegolare. Per esempio, in
italiano è possibile dire "Sei pettegolo
come una portinaia". Ma perché proprio una
portinaia? Perché le portinaie sono
generalmente descritte come persone
molto curiose, che quindi si interessano
e sono a conoscenza di tutti i fatti e
tutti i segreti degli inquilini del
palazzo in cui lavorano. Beatrice sa
tutto di tutti: è pettegola come una
portinaia. Un'altra espressione simpatica
che descrive un po' l'atto di
spettegolare è Tagliare e cucire (o la
sua variante Avere una lingua che taglia
e cuce), e ancora una volta indica la
stessa cosa, cioè l'atto di una persona
che sparla, che adora spettegolare e
anche rispondere a tono. Sta' attento a
quello lì: ha una lingua che taglia e
cuce! Un'altra espressione è Dire peste e
corna su qualcuno, e significa
raccontare tutto su quella persona,
soprattutto le cose più negative, quindi
con l'intenzione di disprezzarla e
insultarla
indirettamente. Un altro modo per dire la
stessa cosa sarebbe Dirne di tutti i
colori su qualcuno. Serena sembra carina
e gentile ma poi alle spalle dice pesta
e corna di tutti. La prossima espressione
probabilmente esiste anche in altre
lingue, però fatemelo sapere nei commenti,
fatemi sapere se effettivamente esiste
una traduzione letterale nella vostra
lingua, e mi riferisco
all'espressione Avere la lingua lunga.
Potete immaginare cosa significa, e cioè
ancora una volta l'idea di avere una
lingua molto lunga e quindi da
utilizzare molto, ancora e ancora, per
parlare di tutte le altre persone non
presenti, per raccontare segreti o storie
altrui, che non ci riguardano. Quindi una
persona che ha la lingua lunga è anche
una persona che non è capace di
mantenere un segreto. Sono una persona
molto riservata e parlo poco: nessuno può
pensare che io abbia la lingua lunga.
Simile alla precedente, ma con una
sfumatura decisamente più negativa, Avere
la lingua
biforcuta. E questo è più forte perché la
persona non è soltanto una persona
chiacchierona, ma una persona che ha la
lingua biforcuta è anche una persona che
è bugiarda, traditrice, malevola, e
l'espressione fa riferimento alla lingua
dei serpenti, da sempre considerati
animali subdoli e
infidi. Io e Rita abbiamo litigato: ho
finalmente aperto gli occhi sul suo
conto, è una persona cattiva e ha la lingua
biforcuta. Tenere a freno la lingua - anche
questa espressione è molto comune e
indica quello che dovrebbero fare le
persone
pettegole, perché appunto al contrario di
spettegolare, Tenere a freno la lingua
significa fare attenzione al proprio
modo di esprimersi, non usare un
linguaggio sconveniente, non dare
risposte irriverenti o maleducate, non
spettegolare, non rivelare confidenze o
segreti. Dovresti tenere a freno la
lingua: stai esprimendo dei pareri non
richiesti e su questioni che non ti
competono.
Vuoi migliorare il tuo italiano con
l'aiuto di insegnanti madrelingua? Prova
Italiano Intensivo: il nostro corso di
lingua italiana ideato per permetterti
di esercitarti e studiare online con i
nostri professori qualificati. Le lezioni
sono individuali e fatte su misura per
te, in più ti offriamo la massima
comodità possibile: l'orario e il giorno
delle lezioni lo scegli tu! Scopri di più:
clicca sul link che trovi in descrizione
e inizia a studiare con i nostri
insegnanti! Voi vi definireste persone un
po' pettegole oppure no? E soprattutto:
come è vista la persona pettegola nel
vostro Paese? Fatemi sapere nei commenti!
Se invece volete ampliare il vostro
lessico su un altro argomento, e cioè i
trucchi, potete guardare il video
dedicato proprio a quell'argomento in
cui mi trucco insieme a voi e vi spiego
un po' come si chiamano tutti i vari
elementi, e come sempre lo potete trovare
qui in alto nella card o giù in
descrizione. Se invece cercate qualsiasi
altro tipo di contenuto sulla grammatica
o sulla cultura italiana, potete passare
dal nostro sito learnamo.com. E non
dimenticate anche di seguire LearnAmo su
Instagram su Facebook su Twitter su
Pinterest su Tiktok e su Telegram per
tutti gli altri contenuti, che potete
trovare solo lì. E se il video vi è
piaciuto, fatecelo sapere con un Mi piace
e iscrivetevi al canale se ancora non lo
avete fatto. Adesso io vi saluto ma vi
aspetto prestissimo in un nuovo
video!

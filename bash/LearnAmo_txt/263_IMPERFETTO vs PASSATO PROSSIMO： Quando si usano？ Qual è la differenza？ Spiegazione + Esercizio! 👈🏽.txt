WEBVTT
Kind: captions
Language: it
Ciao a tutti!
E bentornati su LearnAmo!
Si sa, imperfetto e passato prossimo sono tra i primi tempi verbali studiati in italiano... forse c'è solo il presente prima
quindi sono un argomento
apparentemente
per principianti, però in realtà il loro uso può creare difficoltà
anche a studenti
intermedi e avanzati
perché ci sono delle differenze molto molto sottili
ecco perché in questo video cercherò di chiarire una volta per tutte
quando si deve usare
l'imperfetto e quando invece si deve usare il passato prossimo
è un argomento che richiede una certa concentrazione, un certo impegno, ma mi sono ripromessa di riuscire a parlarne in meno di dieci minuti
quindi
sigla e poi via col timer
Cominciamo subito con una piccola introduzione per
ripassare questi due tempi
entrambi, infatti, si usano per parlare al passato, ma da due prospettive
differenti: il passato prossimo si riferisce a eventi
circoscritti nel tempo, che cioè hanno un inizio e una fine
l'imperfetto invece si riferisce a eventi abituali di cui non si sa esattamente
l'inizio e la fine. Ma adesso cerchiamo di andare più nel concreto e nel dettaglio... Il passato prossimo è usato
per indicare un'azione che è avvenuta una o più volte
in un momento definito del passato, quindi
ieri, due mesi fa, l'anno scorso, quando ho fatto quella determinata cosa, in quel momento
eccetera
Vediamo qualche esempio che possa chiarire meglio...
"Ieri ho mangiato la pizza ai quattro formaggi."
"Sono andata allo stadio soltanto tre volte l'anno scorso." "Quando ho guardato il "Re Leone", ho pianto."
Attenzione, però, potrebbe capitarvi di
sentire o leggere il passato prossimo
utilizzato anche in frasi in cui il momento in cui si svolge l'azione non è espresso.
Tuttavia, in questi casi, il tempo in cui si è svolta l'azione è sicuramente già stato dichiarato precedentemente
o è già noto a tutti e per questo non è necessario ripeterlo. "Cosa hai fatto l'altro ieri?"
"Sono andato a correre!" Come potete notare nella frase "sono andato a correre" abbiamo un passato prossimo
sebbene nella frase stessa non venga espresso il momento definito in cui si svolge l'azione
questo accade perché nella frase precedente
l'interlocutore aveva già chiarito quale fosse il tempo in questione: "l'altro ieri". In ogni caso usiamo il passato prossimo
anche per parlare di un'azione che ha avuto una durata
definita, di cui cioè conosciamo con certezza l'inizio e la fine. Per esempio: "ho vissuto a Roma per 5 anni"
"Ci siamo rilassati durante l'estate."
"Gli studenti hanno chiacchierato tra loro per tutta la lezione."
L'imperfetto invece si usa per parlare di un'azione
abituale, collocata in un arco di tempo
indefinito nel passato, di cui non sappiamo
inizio, fine o durata. Quindi per esempio "tutti i giorni", "da bambino", "sempre",
"ogni estate", "di solito", eccetera.
Vediamo qualche esempio per chiarire meglio: "da bambina mangiavo la pizza con I würstel."
"Prima di vivere a Roma non prendevo mai la metropolitana."
"Di solito andava allo stadio per vedere la sua squadra del cuore."
"Quando ero adolescente guardavo solo film romantici."
Tuttavia dovete fare estrema attenzione
perché anche se il tempo è
indefinito però l'azione si è svolta comunque solo una o un numero determinato di volte,
allora useremo il passato prossimo.
"Da bambina ho assaggiato la pizza con i würstel." "Quando ero adolescente ho guardato film romantici un paio di volte."
Inoltre dovete fare anche molta attenzione
all'avverbio "sempre". Se ci stiamo riferendo a un'azione
avvenuta in maniera
continuata sempre, appunto, nel passato, ma che non avviene più nel presente
allora useremo
l'imperfetto. "Da piccoli io e mio fratello litigavamo sempre."
Se invece vogliamo indicare un azione che è avvenuta sempre nel passato ma che avviene tuttora
allora useremo il passato prossimo
"Ho sempre amato il colore blu."
Inoltre il passato prossimo è usato per parlare di azioni in
successione di cui non importa la durata o il momento in cui sono successe. Per esempio: "nella sua vita
Stefania ha studiato, ha frequentato un anno di università negli Stati Uniti, ha lavorato come dirigente, è
diventata mamma, ha vissuto in Giappone e ora è in pensione."
Al contrario
l'imperfetto è usato per parlare di eventi
simultanei,
contemporanei nel passato, ossia eventi che avvenivano o nello stesso momento o nello stesso periodo
nel passato. "Mentre io parlavo al telefono I miei figli facevano I compiti."
"Ai tempi dell'università
Mario studiava, lavorava nel negozio di famiglia,
andava al tirocinio e frequentava i suoi amici: non so come riuscisse a fare tutto!"
Nella narrazione e cioè nei libri o comunque quando raccontiamo una qualsiasi storia, si usano tanto
l'imperfetto quanto il passato prossimo,
ma in casi diversi...
Il passato prossimo si usa per far procedere nel tempo il
racconto, per far proseguire lo svolgimento dei fatti. Per esempio: "la festa è stata un successo!
Tutti gli ospiti sono rimasti soddisfatti e hanno fatto i complimenti agli organizzatori,
poi sono tornati a casa con un sorriso stampato sulle labbra." Al contrario l'imperfetto è usato per descrivere
l'ambientazione e il contesto in cui avviene
l'evento, come se volessimo
dipingere un quadro di quel determinato momento.
Per esempio:
"faceva un caldo pazzesco,
il sole splendeva nel cielo e le nuvole erano quasi
inesistenti, l'acqua del mare era
caldissima e la gente si divertiva facendo battute sciocche, i bambini facevano il bagno,
gli adulti giocavano a ping-pong o a tennis."
Ma passato prossimo e imperfetto si possono usare anche insieme in una stessa frase?
Sì, è possibile averli entrambi in una frase, ma solo in un caso, ossia quando
l'imperfetto esprime un'azione in svolgimento
che viene in qualche modo
interrotta da un'altra azione
espressa dal passato prossimo.
Spesso in questi casi
l'imperfetto è introdotto da "mentre". Per esempio: "mentre facevamo colazione,
abbiamo ricevuto una chiamata dal nostro avvocato."
Bene, ora devo darvi un'ultima informazione
importante che riguarda l'uso di imperfetto e passato prossimo con i verbi
modali che so che crea spesso molta confusione
quanti dubbi tanto nel parlare quanto nello scrivere. Con I verbi modali "dovere", "potere". "sapere" e "volere" devo usare
l'imperfetto o il passato prossimo?
Entrambi, ovviamente!
Ma non a caso... Dipende sempre da quello che si vuole comunicare.
Usiamo il passato prossimo dei verbi modali quando il risultato dell'azione
è certo. "Ieri ho dovuto accompagnare mio fratello
all'aeroporto."
"Gli ospiti hanno voluto assaggiare il mio limoncello."
"Hanno potuto ricevere un rimborso per il biglietto aereo."
"Ho saputo gestire la situazione senza problemi."
Usiamo invece
l'imperfetto quando il risultato dell'azione è
incerto. "Ieri dovevo accompagnare mio fratello all'aeroporto."
"Gli ospiti volevano assaggiare il mio limoncello." "Potevano ricevere un rimborso per il biglietto aereo."
"Sapevo gestire la situazione senza problemi."
In questi casi, infatti, di solito si aggiungono delle
informazioni per fare chiarezza e per
dichiarare se è successo o meno e in quali condizioni
"Ieri dovevo accompagnare mio fratello all'aeroporto ma la mia auto non aveva la benzina."
"Gli ospiti volevano assaggiare il mio limoncello, però poi hanno scelto la grappa."
"Potevano ricevere un rimborso per il biglietto aereo e ne hanno approfittato."
"Sapevo gestire la situazione senza problemi eppure hanno chiesto rinforzi."
Tutto chiaro fin qui? E adesso poteva mancare un bell'esercizio
per vedere se avete appreso davvero tutto quello di cui abbiamo parlato finora?
Ovviamente no!
Infatti ho preparato per voi un bel testo che tra poco comparirà sullo schermo.
Lo leggerò fermandomi ogni volta che c'è uno spazio bianco: lì dovrete andare ad aggiungere
l'imperfetto o il passato prossimo del verbo tra parentesi. Se avete bisogno di più tempo per riflettere
potete sempre mettere pausa al video quando volete.
Ovviamente le soluzioni appariranno alla fine del video.
Eccolo qui!
A: Qual ...(essere) il tuo gioco preferito da bambino? B: Mi ...(piacere)
molto il calcio, tanto che io e mio fratello ... (divertirsi)
a organizzare delle partite in casa. Lui ...(perdere)
sempre e per questo ...(piangere). Più lui ...(piangere)
e più io ...(ridere) .
Devo ammettere che ...(essere)
un po' cattivo da parte mia! A: Chi ...(essere) il tuo calciatore preferito? B: Ovviamente Francesco Totti!
...(essere) campione indiscusso della Roma per anni! Io e mio fratello ...(andare)
allo stadio sei volte quando ...(giocare) la sua squadra e una volta ...(riuscire)
persino a farci fare un autografo, che poi ...(incorniciare).
A: ...(pensare) mai di diventare un calciatore? B: Da piccolo sì, ...(sognare)
di giocare nella Roma proprio come il mio campione e magari di vincere anche la Champions League.
...(giocare) per cinque anni nella squadra della mia piccola città e proprio mentre ...(allenarsi)
un giorno ...(avere)
la conferma che il calcio non ...(fare)
per me. A: Perché? B: Perché ...(cadere)
e ...(rompersi)
la caviglia quindi ...(decidere)
di iniziare a studiare giurisprudenza.
Inizialmente mi ...(sembrare)
meno faticoso degli allenamenti di calcio ma ...(sbagliarsi)!
Perché anche con la laurea in giurisprudenza ...(dovere)
sudare molto per raggiungere un buon posto di lavoro. A: E da poco ...(diventare)
anche papà. Auguri! Come ...(cambiare)
la tua vita dopo la nascita di tua figlia?
B: Beh, ...(cambiare)
veramente tanto! Se prima dopo una brutta giornata ...(tornare)
a casa e non ...(parlare)
più con nessuno, ora mi basta un suo sorriso e tutto passa!
Com'è andata? Avete segnato le vostre risposte? Perché alla fine del video ci saranno le soluzioni!
Prima però volevo ricordarvi che se un altro argomento che vi crea molti dubbi e molta confusione
è l'uso delle preposizioni e soprattutto quale preposizione utilizzare dopo un determinato verbo, allora vi ricordo che potete
guardare il video che ho realizzato
proprio su questo argomento,
molto molto utile. Come sempre lo trovate qui in alto nella card o potete cliccare direttamente sul link in
descrizione. Per ripassare invece tutta la grammatica e fare ulteriori esercizi, allora potete visitare il nostro sito
Noi ci rivedremo prestissimo! Ciao!

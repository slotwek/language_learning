WEBVTT
Kind: captions
Language: it
ciao a tutti e bentornati su Learnamo! In
questo video vi voglio parlare di un 
espressione italiana davvero molto
utilizzata nella lingua parlata,
soprattutto in contesti molto informali,
colloquiali e soprattutto tra i giovani,
anche se ormai viene utilizzata davvero
molto spesso anche in tutte le altre
fasce d'età!
Sto parlando di "vabbè"! Se volete
cominciare ad utilizzare
vabbè come un vero madrelingua allora
non perdetevi questo video in cui vi
svelerò tutti i trucchetti per
utilizzarlo al meglio! Se siete pronti ci
vediamo dopo la sigla!
l'espressione italiana
"vabbè" deriva dalla locuzione "va bene" che
sicuramente tutti voi conoscete e che è
altrettanto utilizzata nella lingua
parlata italiana. In pratica deriva
dall'unione delle parole "va" e "bene" con
l'elisione dell'ultima sillaba di bene, e
cioè E e l'accentazione della E finale. Si
ottiene quindi una parola tronca con
l'accento sulla sillaba finale.
Trattandosi ovviamente di una parola di
solito utilizzata in contesti informali
colloquiali ma soprattutto appunto nel
parlato
"vabbè" non ha una grafia standardizzata,
però diciamo che si trova più spesso
scritta in questo modo e cioè con 2 B e
con la E accettata.
In realtà questa grafia in particolare
rispecchia un po' la pronuncia del sud e
del centro Italia, così come anche la
grafia meno comune
"vabbeh". Al nord invece si tende ad
utilizzare una grafia leggermente
diversa, di solito formata da due parole
separate, o da una parola sola però con
una sola B. Per i più interessati alla
grammatica tra voi dovete sapere che il
raddoppiamento della consonante
nell'unione di due parole si chiama
"raddoppiamento fono-sintattico" ed è
tipico dei dialetti italiani centrali e
meridionali.
A proposito di dialetti se volete
saperne di più su tutti i dialetti
italiani allora andate a guardare il
video che abbiamo realizzato proprio su
questo argomento. Il link come sempre
nella card
nella descrizione! In ogni caso come
dicevo prima questo raddoppiamento è
veramente molto frequente nei dialetti,
ma allo stesso tempo ha portato alla
nascita di una serie di parole
italiano standard grazie a questo
fenomeno.
Ad esempio questo è avvenuto con "massì"
nato dall'unione di "ma" e "sì"; o con "addio"
nato dall'unione di "a" e "dio";
"chissà" nato da "chi" e "sa";
"arrivederci" nato da "a" più "rivederci" e
così via per moltissime altre parole.
In ogni caso "vabbè" a prescindere dalla
diversa grafia viene davvero utilizzata
in tutte le regioni italiane e può
assumere significati differenti a
seconda del contesto in cui viene
utilizzata. Ho cercato di catalogare i
suoi significati così da rendere il
tutto più chiaro e facilmente
assimilabile. Cominciamo subito da quei
casi in cui "vabbè" non è sinonimo di va
bene, e quindi in questi casi le due
espressioni non sono intercambiabili ma
si può solo utilizzare "vabbè".
Il caso più comune è quello in cui vabbè
viene utilizzato per esprimere
ammissione, concessione, spesso a
malincuore un po' controvoglia.
Per esempio: "Stasera andiamo a cena dai
miei? È da tanto che non li vediamo" "Per
forza? Non ho proprio voglia di vederli"
"Dai lo sai che mia madre si preoccupa se
non ci vede mai"
"Vabbè se ci tieni tanto". In questo caso
vabbè può essere frequentemente
accompagnato da "non importa", per esempio
"Mi dispiace ma non sono riuscita a
rimandare l'appuntamento col mio capo,
domani non posso proprio venire alla tua
festa"
"Vabbè non importa possiamo sempre
vederci un altro giorno."
Il secondo caso è quello in cui vabbè
viene utilizzato per minimizzare
qualcosa che è stato detto. Si può
presentare in varie forme: la forma "se vabbè"
o "si vabbè" e la forma "vabbè dai"
usate per esprimere incredulità rispetto
a qualcosa che è stato detto. Spesso con
il significato di "addirittura non
esagerare"
Ad esempio: "Mio padre mi ha promesso che
se quest'anno vengo promossa mi regala
una Ferrari" "si vabbè ha idea di quanto
costi una Ferrari?"
"Stanotte non ho chiuso occhio, continuavo
a ripensare alla figuraccia che ho fatto
ieri sera non so come ho fatto a non
rendermene conto prima"
"Vabbè dai non c'è bisogno di farne un
dramma,
sono cose che capitano". La forma "vabbè
dai" può significare "tutto sommato, alla
fine". Per esempio: "La torta che ho
cucinato ieri è venuta a peggio del
solito era un po' bruciacchiata e sapeva
troppo di uova"
"Vabbè dai non era così male a me è
piaciuta."
Il terzo caso in cui vabbè non può
essere sostituito da "va bene" è quello di
"no vabbè, cioè no vabbè" si tratta di
un'espressione tipicamente giovanile
usata come reazione a qualcosa di
sconcertante o inaspettato. Per esempio:
"Cioè no vabbè raga non potete capire"
"Cosa è successo?" "Ieri ho fatto una torta
di mele pazzesca."
"Comunque ieri sera mi ha scritto la mia ex
dopo un anno che non la sentivo, mi ha
detto che vuole parlarmi!" "No vabbè sto
male. Ma è seria?"
Passiamo ora invece a vedere tutti quei
casi in cui vabbè potrebbe essere
sostituito da va bene. In primo luogo vabbè
per chiudere un discorso esprimendo
spesso fretta o irritazione oppure per
cambiare discorso e parlare d'altro.
Per esempio: "Comunque non ho mai capito
perché mia sorella si è tornata col suo
ex. Se si sono mollati ci sarà stato un
motivo no? Non ha senso tornare indietro
senza risolvere i problemi."
"Vabbè che ne dici se prendiamo un altro
drink?"
Il secondo caso in cui vabbè può essere
sostituito da va bene è nell'espressione
"si vabbè ma" per focalizzare l'attenzione
su un nuovo elemento messo in contrasto
con quanto appena detto.
Un po' come a dire "Sì ho capito ma", per
esempio: "Sto pianificando un viaggio
pazzesco,
voglio andare a Bali poi alle Hawaii
e pure Los Angeles e magari faccio anche
una tappa New York" "Si vabbè ma i soldi
dove li trovi?" Il terzo e ultimo caso in
cui vabbè e va bene sono
intercambiabili è l'espressione "vabbè che",
usata per esprimere una concessione,
con il significato di "è vero che". Spesso
questa espressione è seguita da una
frase introdotta da "ma" o "però" e cioè
una proposizione avversativa, che si pone
in contrasto con quella appena enunciata.
Per esempio:
"Vabbè che non è mai studiato inglese
però credo che tu sappia cosa vuol dire
stop!"
"Vabbè che sono già stata ad Amsterdam ma
non vuol dire che non ci posso tornare".
Eccoci giunti alla fine di questo video
come avete potuto notare vabbè ha
veramente tantissimi significati spesso
poco chiari perché si sovrappongono un
po' tra loro.
Proprio per questo motivo l'unico modo
per imparare ad utilizzare correttamente
vabbè è facendo molta pratica e
imparando degli esempi d'uso. Per questo
scrivete qui sotto nei commenti
alcune frasi con i vabbè per vedere se
avete capito.
fatto questo cercate di memorizzarle
così sarà più facile utilizzare questa
parolina la prossima volta che parlate
con un italiano.
E se siete dei veri affezionati della
parola "vabbè", allora non fatevi sfuggire
questa strepitosa maglietta
LearnAmo Collection, la trovate nel nostro
negozio online
insieme a questa, quest'altra e tanto
altro ancora!
Il link del negozio LeanrAmo Collection
e nella descrizione. Poi se volete farvi
due risate mentre imparate qualcosa
sulla cultura e sul senso dell'umorismo
italiano allora date un'occhiata al
video in cui vi spiego i meme italiani.
Come sempre il link lo trovate qui in
alto nella card e giù nella descrizione.
Non dimenticate infine di passare dal
nostro sito www.learnamo.com per
trovare tutte le altre lezioni e gli
esercizi per continuare a fare pratica
con il vostro italiano! Noi invece ci
rivedremo prestissimo qui su youtube
oppure su facebook su instagram e
twitter, dove basta cercare LearnAmo!
A presto ciao!

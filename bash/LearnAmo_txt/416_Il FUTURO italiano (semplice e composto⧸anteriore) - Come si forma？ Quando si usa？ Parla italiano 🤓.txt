WEBVTT
Kind: captions
Language: it
Ciao a tutti e bentrovati su LearnAmo!
Nel video di oggi continueremo a studiare
il sistema verbale italiano occupandoci, in
particolare, del FUTURO: come si forma e quando
si usa!
Restate là per saperne di più!
[Sigla] Eccoci qui!
Dunque, prima di tutto bisogna chiarire che
il futuro italiano si divide in: semplice
e composto.
Ora cominceremo con il futuro semplice.
Una cosa positiva è che le desinenze del
futuro semplice sono uguali per tutti i gruppi
di verbi.
Le desinenze nel futuro non vanno aggiunte
alla radice del verbo, bensì all’intero
verbo escludendo l’ultima vocale -E.
Vediamo subito un esempio per ogni gruppo.
Iniziamo con i verbi di prima coniugazione,
ossia quelli in -ARE come, per esempio: PARLARE.
Per formare il futuro semplice basterà togliere
l’ultima lettera del verbo, la -E, e aggiungere
le desinenze del futuro... eccole qui!
Io parler – ò Tu parler – ai Lui o Lei
parler – à Noi parler – emo Voi parler
– ete Loro parler – anno.
Avete notato la particolarità dei verbi in
-ARE?
La -A di -ARE diventa infatti una -E!
Invece, i verbi in -ERE non hanno questa particolarità,
quindi per formare il futuro basterà semplicemente
togliere l’ultima -E e aggiungere le desinenze.
Per esempio: SCRIVERE.
Io scriver – ò Tu scriver – ai Lui / Lei
scriver – à Noi scriver – emo Voi scriver
– ete Loro scriver – anno.
Stessa cosa si può dire dei verbi in -IRE
come: DORMIRE.
Io dormir – ò Tu dormir – ai Lui / Lei
dormir – à Noi dormir – emo Voi dormir
– ete Loro dormir – anno.
Fate attenzione, però!
I verbi in -CARE e -GARE prendono una H dopo
la -C e la -G in tutte le persone!
Per esempio PAGARE diventerà: Io pagherò
Tu pagherai Lui / Lei pagherà Noi pagheremo
Voi pagherete Loro pagheranno.
Stessa cosa vale per COMUNICARE: Io comunicherò
Tu comunicherai Lui / Lei comunicherà Noi
comunicheremo Voi comunicherete Loro comunicheranno.
Mentre, i verbi in -CIARE e -GIARE perdono
la -I in tutte le persone!
Quindi COMINCIARE sarà: Io comincerò (e
non “comincierò”) Tu comincerai e così
via...
Mentre MANGIARE sarà: Io mangerò (e non
“io mangierò”) Tu mangerai eccetera...
Pensate che sia finita qua?
Purtroppo no!
I verbi ESSERE e AVERE, ovviamente, sono totalmente
irregolari!
Il futuro semplice di ESSERE è: Io sarò
Tu sarai Lui / Lei sarà Noi saremo Voi sarete
Loro saranno.
Quello di AVERE, invece, è: Io avrò Tu avrai
Lui / Lei avrà Noi avremo Voi avrete Loro
avranno.
Altre irregolarità che meritano di essere
ricordate sono: alcuni verbi in -ARE come
DARE, FARE e STARE non cambiano la -A in -E.
Ecco le loro coniugazioni complete!
[musica] Altra cosa da tenere a mente è che
alcuni verbi in -ERE come DOVERE, SAPERE,
VIVERE si comportano come AVERE, vale a dire
perdono anche la prima E oltre che la seconda!
Ecco le coniugazioni complete!
[musica] Altri verbi, invece, perdono non
solo la desinenza, ma anche parte della radice,
e sono caratterizzati dalla presenza della
doppia erre “rr”.
Immagino questo sia difficile da fare per
molti inglesi e francesi… Questo accade
con VENIRE, RIMANERE, MANTENERE, TENERE, VOLERE
e BERE.
Credo che siano solo questi… Ecco le coniugazioni!
[musica] Prima di continuare, vi ricordo che
se volete copiare tutte queste tabelle o vederle
con calma con gli esempi, potete passare dal
nostro sito: lì potrete fare anche gli esercizi
automatici!
Invece, vi ricordo anche di seguirci sulle
nostre pagine Facebook, Instagram e Twitter
per tanti altri contenuti extra relazionati
con l’italiano e non solo.
E questo era tutto per quanto riguarda la
morfologia!
Adesso vediamo velocemente quando usiamo il
futuro semplice in italiano!
Prima di tutto, si usa per esprimere azioni
ancora da compiere!
Per esempio: “L’anno prossimo andrò in
Brasile”.
Attenzione però!
Con questo significato, noi italiani a volte
utilizziamo il presente invece del futuro,
soprattutto se si tratta di un futuro vicino.
Per esempio: “Domani incontriamo il Presidente”
è come dire “Domani incontreremo il Presidente”.
Inoltre, usiamo il futuro anche per esprimere
insicurezza, dubbi.
Per esempio: “È buio fuori, sembra molto
tardi...
Che ore saranno?”
Un altro uso molto interessante è quello
del futuro per esprimere ipotesi.
Per esempio: “Questo vestito costerà almeno
400 euro!
Non posso permettermelo!”
Usiamo il futuro anche per togliere importanza
ad un argomento... questo è chiamato FUTURO
CONCESSIVO!
Per esempio: “Luisa sarà anche una brava
ragazza, ma io proprio non la sopporto!
Mi sta qui!”
Bene... avete ancora un po’ di energia?
Dai, forza!
Ci manca il futuro anteriore.
Per formarlo serve semplicemente il futuro
del verbo ESSERE o AVERE (a seconda di quello
che regge il nostro verbo) + il participio
passato del verbo.
Per esempio: Io sarò andata Tu avrai mangiato
Lui sarà partito Noi avremo finito e così
via!
Il futuro anteriore si usa in combinazione
con il futuro semplice, per esprimere due
azioni di cui una accade dopo l’altra (e
il futuro anteriore esprime quella precedente).
Per esempio: “Non appena saremo arrivati
a Parigi, visiteremo la Torre Eiffel!”
oppure “Quando avrai finito di mangiare,
andremo al cinema”.
Inoltre, il futuro anteriore si usa negli
stessi casi in cui abbiamo il futuro semplice,
ma per esprimere un’azione al passato.
Per esempio, per esprimere un’ipotesi al
passato diremo: “Luigi oggi ha mal di testa.
Sicuramente avrà dormito poco ieri sera!”
Bene...
So che siete stremati, ma abbiamo finito!
Se avete ancora dei dubbi fatemi sapere nei
commenti!
Ah… e mi aspetto che scriviate almeno una
frase utilizzando il FUTURO!
Le correggerò come sempre!
Alla prossima!
Ciao ciao!

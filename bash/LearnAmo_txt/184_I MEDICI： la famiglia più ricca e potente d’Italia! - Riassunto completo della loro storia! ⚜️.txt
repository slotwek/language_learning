WEBVTT
Kind: captions
Language: it
Ciao a tutti e bentornati su LearnAmo! In
questo video parleremo dei medici. 
No, non loro, ci riprovo.
In questo video parleremo dei Medici, 
ecco sì proprio loro, ovvero una delle
più grandi, potenti e ricche famiglie
italiane di sempre, che sono rimasti al
potere per circa 300 anni, sono stati
papi, sovrani e mecenati, hanno promosso
l'arte e la cultura e hanno donato al loro
territorio
gloria e prestigio tali da non poter mai
più essere replicati. Le radici della
famiglia Medici affondano nella Valle
del Mugello, uno dei posti più belli in
Italia, a circa 30 chilometri da Firenze
e più precisamente nella Villa Medicea
di Cafaggiolo. Ok, forse il nome non è dei
migliori.
Sicuramente il primo Medici degno di
nota è Giovanni de' Medici, detto Bicci. Sin
da subito Giovanni impara il mestiere di
banchiere e così apre la banca di
famiglia,
il Banco Medici. Nel 1397 ne sposta la
sede a Firenze,
a quel tempo governata dalla Signoria,
costituita da nobili. Giovanni però, che
non era mica uno scemo,
grazie alla sua fruttuosa attività
riesce a ottenere una poltrona a Palazzo
della Signoria,
ed è proprio qui che comincia l'ascesa
al successo e al potere dei Medici,
grazie Bicci! A Giovanni, in realtà, la
politica interessa poco e niente.
Quello che a lui realmente interessa è
il denaro e il prestigio della sua
famiglia.
Insomma, vuole diventare ricco e
importante, ma chi può biasimarlo. Così
lavora per riempire le tasche della
banca e allo stesso tempo investe nel
lanificio di famiglia. Ma tranquilli, non
pensa solo a se stesso, infatti si
preoccupa anche del popolo e la sua
popolarità cresce quando decide di
imporre un'equa riforma del catasto. Una
della serie "più sei ricco, più paghi". Così
facendo riempie le casse della città e
aiuta i più poveri,
ricevendo il titolo di Amico del Popolo.
Con i suoi soldi
Giovanni, che ama le cose belle, finanzia
varie opere d'arte, tra cui il
completamento della Chiesa di San
Lorenzo a opera di Filippo Brunelleschi,
che in realtà non vede terminata perché
muore prima. La banca e tutta la sua
ricchezza passano quindi a suo figlio
Cosimo, detto Pater Patriae, o Il Vecchio.
Beh, non si direbbe. In ogni caso, Cosimo è
davvero il Pater Patrie, visto che riesce
non soltanto a consolidare ma anche ad
espandere le ricchezze e il prestigio
della banca e della famiglia Medici,
diventando l'uomo più ricco del suo
tempo.
L'allora Bernard Arnault o Jeff Bezos,
per intenderci. Con lui, il sangue dei
Medici si fonde con il sangue blu, visto
che sposa la rampolla di una delle
famiglie più antiche e prestigiose del
tempo, Contessina de'Bardi.
Ma le altre famiglie nobili della
signoria, come gli Albizzi e gli Strozzi,
non vedono di buon occhio questi
commercianti che si stanno arricchendo
sempre di più. Infatti, nel frattempo la
Banca dei Medici è diventata niente popò
di meno che, la banca ufficiale del Papa.
Così, Albizzi e Strozzi accusano Cosimo
di voler instaurare una dittatura,
lo incarcerano e provano ad
ucciderlo. Ma lui riesce a scamparla e
viene esiliato. Trascorre un esilio
dorato a Venezia per poi tornare da
vincitore a Firenze
un anno dopo, durante una crisi politica.
Manda quindi i suoi avversari in esilio
e comincia a commissionare opere
artistiche a destra e a manca,
tra le quali spicca, senza ombra di
dubbio, la costruzione della Cupola di
Santa Maria del Fiore, per mano di
Filippo Brunelleschi. Opera incredibile
che nessuno per anni era riuscito a
compiere. Sempre lui poi, commissiona a
Michelozzo Michelozzi la realizzazione
del Palazzo Medici.
Se Cosimo è così potente e influente e
sorprendente e incredibile, suo figlio
non ha proprio il suo stesso carisma,
anzi. La sua salute è piuttosto precaria
a causa della gotta, malattia che gli
impedisce di fare molte cose e questo
intristisce molto il padre, che sperava
in un figlio figo come lui. A Cosimo però
torna il sorriso quando si accorge che
suo nipote Lorenzo, figlio di Piero, ha
molte delle sue stesse doti. La genetica
non mente poi molto. Morto Cosimo, Piero,
detto Il Gottoso, per ovvi motivi,
rimane al potere per cinque anni e poi è
il turno di suo figlio Lorenzo, appunto,
che, così come suo fratello Giuliano, ha
ricevuto un'educazione umanistica e una
buona preparazione politica. Come suo
nonno, si mostra un grande appassionato e
finanziatore di grandi opere e artisti, ed
è grazie a lui che Botticelli,
Michelangelo, Leonardo, possono dare
libero sfogo alla loro creatività.
Ma è anche sostenitore della poesia,
della filosofia, delle scienze,
tutte cose che gli conferiscono il
titolo di Lorenzo il Magnifico. I Medici
puntano ora ad avere voce in capitolo
anche negli affari romani del Papa, e
così Lorenzo sposa Clarice Orsini,
rampolla di una delle più nobili casate
romane. Durante il suo governo,
Lorenzo deve affrontare quello che è
passato alla storia come uno dei più
importanti eventi legati a questa
famiglia, la Congiura dei Pazzi, che no,
non erano persone fuori di testa, ma
un'importante famiglia nobile fiorentina.
Il 26 aprile 1478, durante la messa a
Santa Maria del Fiore,
i due giovani Medici
vengono aggrediti. Giuliano viene
pugnalato e muore, mentre Lorenzo viene
ferito lievemente, grazie al fatto che il
suo amico fedele Francesco Nori lo
protegge con il suo corpo, sacrificandosi
per lui. Lorenzo si salva nascondendosi
nella sagrestia. La vendetta di Lorenzo
per gli assassini di suo fratello e del
suo amico è terribile: l'esecuzione
pubblica di tutti i responsabili della
congiura in piazza. Dal punto di vista
politico,
grazie al suo straordinario dono
dell'eloquenza, è molto abile nella
diplomazia e riesce a mantenere una pace
generale in Italia. Ma se Lorenzo è un
grande uomo di politica, arte e cultura, è
veramente una pippa nella gestione della
banca e dei suoi soldi. Alla sua morte,
per la gotta proprio come suo padre,
la banca è al collasso a causa dei suoi
investimenti sbagliati.
Se la storia di Cosimo il Vecchio e
Lorenzo il Magnifico vi affascina e
volete saperne di più su questi due
grandi personaggi e la loro famiglia,
potete guardare la bellissima serie tv
in tre stagioni intitolata "I Medici",
disponibile su varie piattaforme di
streaming video.
Se vi trovate fuori dall'Italia e avete
dei problemi ad accedere al catalogo
italiano dei siti di streaming come
Amazon Prime Video, Netflix
o Rai Play, o ancora Mediaset Play, potete
ricorrere a NordVPN, lo sponsor di
questo video.
Iscrivendovi a NordVPN potrete
superare qualsiasi forma di georestrizione
e accedere a tutti i
contenuti di qualsiasi Paese voi
scegliate. Inoltre, usando il link in
descrizione o il codice coupon "LearnAmo",
riceverete un mese gratis e
pagherete solo pochi euro ogni mese.
E quando dico pochi euro, intendo circa 3 euro,
è davvero conveniente! Tra l'altro NordVPN
offre una garanzia soddisfatti o
rimborsati,
quindi se entro 30 giorni
dall'iscrizione vi accorgete che non fa
per voi, potrete sempre chiedere un
rimborso completo.
Fidatevi, vale la pena provarlo,
sono sicura che non ve ne pentirete! Dove
eravamo rimasti?
Ah si! Dopo Lorenzo il Magnifico, il potere
e la banca passano a suo figlio Piero, detto
lo Sfortunato o il Fatuo, il quale più
che sfortunato, è un vero incompetente.
Non ha talento né senso politico né
tantomeno passione per l'arte: sperpera
tutti i soldi della famiglia,non sa
governare e dopo due anni, nel 1494, viene
mandato in esilio. La reputazione della
famiglia Medici si riprende quando il
fratello di Piero, Giovanni, diventa Papa
Leone X nel 1513. E visto che ha più
senso artistico del fratello commissiona
a Michelangelo
la realizzazione della Sagrestia Nuova,
dove oggi riposano i corpi di Lorenzo il
Magnifico e suo fratello Giuliano. Senso
artistico dimostrato anche dalle sue
stanze bellissime a Palazzo Vecchio.
Ed è con lui che la famiglia Medici può
tornare a Firenze, nel 1512. I Medici
proseguono il loro potere a Roma quando
Giulio de Medici,
figlio di una relazione di Giuliano e
poi affidato alle cure di Lorenzo il
Magnifico, diventa Papa Clemente VII nel
1523. Questi nomina come nuovo signore
della città di Firenze Alessandro, detto
il Moro, per via della sua carnagione
olivastra. Figlio di Lorenzo II, Duca
d'Urbino nonché unico figlio di Piero il
Fatuo.
Nonostante la pessima reputazione di
Alessandro, di essere crudele e vizioso,
sia per via del suo comportamento sia
perché vuole accentrare il potere nelle
sue mani,
Alessandro viene ucciso da un sicario di
Lorenzino de Medici, detto anche
Lorenzaccio, che era un suo procugino,
vai a fidarti dei parenti. Dopo
l'assassinio, questi lascia tutto e fugge
via in esilio,
grazie! Con la morte di Alessandro si
chiude il ramo primario della famiglia
Medici e, visto che rimane un posto vuoto
al governo,
questo viene riempito da un giovincello,
tale Cosimo, bisnipote di Lorenzo il
Magnifico, in quanto figlio della figlia
della figlia di Lorenzo, che casino!
Comunque, questo Cosimo sale al potere a
soli 18 anni, diventando Cosimo I de'
Medici, e dimostra ai nobili che vogliono
manipolarlo che in realtà ha un grande
carisma e in poco tempo prende il potere
assoluto e si sbarazza dei suoi nemici.
Nel 1539 sposa Eleonora di Toledo, figlia
del viceré spagnolo di Napoli. Con lui la
Toscana diventa pian piano uno stato
moderno e ben amministrato e il potere
dei Medici si consolida
nuovamente, come era accaduto solo con i
più grandi. Ad esempio, amplia Palazzo
Pitti trasformandolo nella sua nuova
abitazione e lo collega, tramite il
Corridoio Vasariano, a Palazzo Vecchio,
che in seguito diventa la sua residenza
ufficiale. Della serie, "lo Stato sono io".
Ah no, quello era Luigi XIV. Come se non
bastasse, porta anche a termine i
Giardini di Boboli. Nel 1569 viene
nominato Granduca di Toscana, da Papa Pio
V.
Ma come finisce la storia dei Medici? Il
loro potere continua tra alti e bassi,
tra governanti capaci e incompetenti.
Degno di nota è sicuramente Ferdinando I,
figlio di Cosimo I, che fa
costruire la meravigliosa Cappella dei
Principi, che si trova nelle Cappelle
Medicee, vicino alla Sagrestia Nuova di
Michelangelo. Come luogo di sepoltura
della famiglia Medici, questa cappella
bellissima è tutta realizzata in colori
smorzati e cupi, in porfidi e graniti per
darle un tuono funebre. Nelle nicchie ci
sarebbero dovute essere le statue di
tutti i Medici lì sepolti, ma infatti
sono state realizzate solo quelle di
Ferdinando I e suo figlio Cosimo II.
Gli ultimi esponenti della
famiglia Medici si distinguono per la
bigotteria e l'estremo sfarzo della loro
corte, a discapito del popolo che invece
vive nell'estrema povertà a causa delle
tasse elevatissime per sostenere il
ritmo di vita dei granduchi. Alla morte
di Cosimo III, 1723, la dinastia Medici si
può dire conclusa, visto che dei suoi tre
figli uno muore senza eredi, un altro è
omosessuale e un'altra è sterile.
Dopo oltre 300 anni di dominio ,la storia
dei Medici
giunge alla fine. I sovrani europei
decidono a tavolino il destino del
Granducato di Toscana, che passa agli
Asburgo-Lorena. E qui dobbiamo certamente
menzionare una donna che ha avuto un
ruolo fondamentale per la città di
Firenze e il patrimonio artistico e
culturale che i suoi antenati avevano
fatto realizzare: Anna Maria Luisa de'
Medici, figlia di Cosimo III.
Infatti lei stipula con i Lorena il
"Patto di Famiglia", il quale prevede che
questi non possano trasportare, testuali
parole, &lt;&lt; o levare
fuori della Capitale e dello Stato del
Granducato...Gallerie, Quadri, Statue,
Biblioteche, Gioje ed altre cose
preziose... Affinché esse rimanessero per
ornamento dello Stato, per utilità del
Pubblico e per attirare la curiosità dei
Forestieri&gt;&gt;. Patto rispettato dai nuovi
Granduchi, che hanno quindi permesso alla
città di preservare la sua arte e la sua
bellezza fino a noi.
Bene, qui si conclude il nostro breve
riassunto dei 300 anni della famiglia
dei Medici, tra le più importanti, ricche
e prestigiose d'Italia.
Se non siete troppo stanchi e volete
sapere altro sulla storia d'Italia,
non perdetevi il video dedicato
all'unificazione dell'Italia e tutti i
suoi protagonisti, che trovate come
sempre in alto nella card e giù nella
descrizione. Per tutte le altre lezioni
di grammatica e cultura italiana, gli
esercizi e molto altro, passate dal
nostro sito learnamo.com,
e non dimenticate di seguire LearnAmo
anche su Facebook, su Instagram, Twitter,
Tik Tok e Pinterest. Noi ci rivedremo
prestissimo qui su Youtube con un nuovo
video,
ciao!

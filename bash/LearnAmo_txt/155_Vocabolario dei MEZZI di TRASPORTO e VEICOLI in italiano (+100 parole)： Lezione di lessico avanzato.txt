WEBVTT
Kind: captions
Language: it
Ciao a tutti e bentornati su LearnAmo! In
questo video ci occupiamo di vocabolario, 
in particolare vocabolario dei mezzi di
trasporto.
Ma prima che chiudiate questo video
perché pensate, "ma io conosco tutti i
mezzi di trasporto, li ho studiati quando
ero ancora un principiante: la nave,
l'aereo, il treno, la macchina, il motore".
No no,
oggi andiamo veramente nel dettaglio. e
sono sicura che non conoscete una buona
parte delle parole che stiamo per vedere,
scommettiamo?
Ho deciso di suddividere i mezzi di
trasporto che vi presenterò in questo
video per categorie, in base a dove e
come vengono utilizzati. Cominciamo
subito per quelli da strada, quelli da
città.
Ovviamente tutti voi conoscerete l'auto,
detta anche la "macchina", un veicolo con
quattro ruote, utilizzato per il
trasporto di piccole merci e di
persone.
Ma ovviamente c'è molto altro,
per esempio abbiamo l'auto da corsa,
che si è una macchina ma di un modello
sportivo,
generalmente utilizzato nelle gare, nelle
competizioni di velocità. Ancora, c'è
l'auto d'epoca.
Un'auto di vecchia generazione che
proprio per via del fatto che risale a
molti anni prima, ha raggiunto un certo
valore da collezione.
L'autobus, che è il mezzo di trasporto
pubblico di passeggeri su ruote. Qualche
volta si sente anche la parola "corriera",
che indica un po' la stessa cosa ma il
veicolo è leggermente più piccolo.
L'autobus può anche essere a due piani,
come quello che si trova a Londra, per
esempio. Poi abbiamo il camion, o
autocarro.
Che è un veicolo molto,
molto grande, utilizzato per il
trasporto di merci. Ed è un veicolo
automatico, che quindi si muove da solo, a
differenza dei rimorchi o semirimorchi,
che hanno invece bisogno di essere
trainati. Oltre ai camion utilizzati per
il trasporto delle merci, ci sono anche
altre due diverse tipologie di camion:
il camion dei pompieri e il camion dei
rifiuti.
Poi abbiamo il camper, che è un veicolo
che diventa quasi una casa, perché è un
veicolo allestito per il soggiorno dei
suoi passeggeri.
Coupé, una macchina dal design sportivo a
due porte.
Decappottabile o cabriolet o cabrio, che
è una macchina con il tetto, il tettuccio,
apribile,
pieghevole, in tela, oppure retro
attivabile, in metallo o plastica. Il
fuoristrada, o SUV, e come dice la parola
stessa questa è una macchina un po' più
grande che va benissimo quando deve
camminare sulla strada, ma è perfetta
anche fuori dalla strada, quindi in
contesti un po' più estremi, su strade con
scarsa aderenza o in forte pendenza, su
fondi accidentati, e così via. Adesso
dobbiamo fare un'importante distinzione,
che confonde molti dei miei studenti, tra
il furgone e il furgoncino, detto anche
van o
camioncino. Il furgoncino non è altro che
un'automobile un po' più grande e più
larga,
nella quale nella zona dietro ai sedili
anteriori,
non ci sono i sedili posteriori,
ma c'è uno spazio destinato al trasporto
delle merci, non troppo grandi. Il furgone
invece, è in un certo senso a metà strada
tra un furgoncino e un camion. E' un
veicolo che trasporta merci, certamente,
ma a differenza del camion la cabina è
incorporata in tutta la carrozzeria.
La limousine.
Una macchina molto, molto allungata con
una separazione tra l'autista e i
passeggeri, e questa lunga estensione
consente di avere un grande confort per
i passeggeri.
Macchinina o microcar, che è una macchina
ma dalle dimensioni molto, molto ridotte,
e anche dalla potenza molto ridotta, che
si può guidare a partire dai 14 anni,
quindi anche prima di avere la patente a
tutti gli effetti. Il pickup, già, con la
parola inglese, e per pick up intendiamo
un veicolo che ha i sedili davanti e poi
nella parte posteriore, al posto del
classico bagagliaio, ha un cassone, quindi
aperto, in cui si possono mettere delle
merci per il trasporto. Ma appunto non è
coperto e non è accessibile dalla cabina,
non è accessibile direttamente dalla
cabina, per prendere qualcosa che si
trova nel cassone bisogna
necessariamente scendere e uscire.
Pullman, che viene spesso confuso con
autobus o corriera, ma in teoria il
pullman è un po' più organizzato rispetto
all'autobus e alla corriera, che sono
generalmente
cittadini, che collegano città vicine
nella stessa regione.
Invece il pullman, che qualche volta
addirittura una toilette, un bagno, è
generalmente indicato per i viaggi a
lunga percorrenza. Il pulmino invece, è un
pullman ma di dimensioni ridotte, quindi
tra un'automobile e un pullman a tutti
gli effetti, con un conducente e
generalmente fino a un massimo di 9/10
passeggeri. E' perfetto per le gite, è
perfetto per
fare degli spostamenti con gruppi
limitati.
Il quad, che è un veicolo a quattro ruote,
tra un motore e una macchina, una minicar,
perfetto per quelle aree che non sono
davvero molto liscie, ma in realtà
funziona bene anche sull'asfalto.
Passiamo alle attrezzature da cantiere, da
lavoro.
Autobetoniera, che è un camion con un
serbatoio rotante, che viene generalmente
utilizzato per lo scarico automatico del
calcestruzzo.
Autogrù, un automezzo pesante,
utilizzato generalmente per il movimento
dei materiali.
Camion cisterna, che è un camion con una
cisterna,
utilizzata per i carburanti o per
l'acqua.
Escavatore, macchina utilizzata
generalmente per il movimento della
terra.
Rullo compressore, macchina che compatta
terreni sciolti o l'asfalto.
Ruspa, la ruspa è una macchina utilizzata
in campagna per il movimento della terra.
Composta da un rimorchio trainato da un
trattore,
che invece è,
quel mezzo utilizzato in agricoltura per
trainare un rimorchio o agganciare delle
attrezzature specifiche per i lavori
agricoli.
Passiamo ora ai mezzi aerei.
E no, non c'è solo l'aereo, c'è anche per
esempio l'aliante, che è simile
all'aereo, ma senza motore.
Il biplano, che è un aeroplano composto
da due ali sovrapposte, fra di loro
parallele. Il deltaplano, che è un mezzo
aereo ma utilizzato generalmente per le
attività sportive. E' composto da un'unica
ala, generalmente in tessuti sintetici, e
il pilota, l'unico pilota, si aggancia
nell'imbracatura nella parte inferiore
dell'ala.
Elicottero, l'elicottero è un mezzo per
il trasporto aereo che funziona con le
eliche, appunto, è generalmente utilizzato
per il trasporto di persone per motivi
civili o anche militari. Le sue eliche
sono sempre ad asse verticale, e questo
gli consente di rimanere fermo in volo, o
anche di spostarsi a destra e sinistra,
all'indietro o in avanti. L'idrovolante,
che è un veicolo utilizzato soprattutto
per fare decolli e atterraggi, che in
realtà sono ammaraggi, su acqua.
Il jet, che è un aereo con motore a
reazione, usato moltissimo nei contesti
militari.
La mongolfiera, che è un aeromobile che
per sollevarsi da terra, per avere una
spinta verso l'alto, utilizza l'aria
calda.
Il paracadute, attrezzatura che consente
la libera caduta, sicura e controllata
da grandi altezze, di persone, o anche
oggetti. Passiamo invece ai mezzi di
trasporto marini, che hanno a che fare
con l'acqua.
E qui ovviamente tutti conoscono la
barca e la nave,
ma non è tutto.
L'aeroscafo o hovercraft, che agisce
grazie a una o più eliche.
La barca a vela, che sfrutta il vento per
muoversi, anche se per sicurezza ha
comunque un motore. La canoa, che per
muoversi ha bisogno di una pagaia, che a
differenza dei remi non è attaccata
all'imbarcazione. Piatta, o barcone, o
anche zattera, che è un
rettangolo, un tempo in legno, ma
attualmente anche in metallo, che serve
per lo spostamento e generalmente non ha
un motore, qualche volta ha una vela.
Il galeone, e cioè un veliero,
un'imbarcazione da guerra, utilizzato per
affrontare la navigazione oceanica tra
XVI e XVII secolo. Il gommone, che serve
sicuramente per trasporti molto rapidi,
molto veloci, e ha generalmente delle
valvole che servono per gonfiarlo e
sgonfiarlo. Questa è la caratteristica
del gommone, viene gonfiato. La gondola,
imbarcazione unica che si trova
esclusivamente a Venezia. Utilizzata per
il trasporto di persone o eventualmente
anche per altri servizi, altri utilizzi
molto, molto culturali, ed è generalmente
nera, con le estremità molto
lavorate, molto alte e decorate. Kayak, che
nel principio è molto, molto simile alla
canoa tradizionale. La differenza è che
nel kayak si utilizza una pagaia a
doppia pala, mentre nella canoa si
utilizza una pagaia con una sola pala.
La moto d'acqua o jet ski,
è un mezzo di trasporto acquatico che
utilizza un motore a combustione interna,
con una pompa a getto d'acqua, che
generalmente può trasportare una ma
anche due persone. Un motoscafo, che è una
più grande imbarcazione sempre con un
motore a combustione interna.
Il peschereccio, un'imbarcazione che come
dice la parola stessa, viene utilizzata
per catturare i pezzi per la vendita. La
petroliera, una nave cisterna utilizzata
per il trasporto di petrolio e simili.
Sottomarino, un mezzo navale utilizzato
soprattutto in
immersione, per spostarsi sott'acqua. Il
traghetto, e cioè quelli imbarcazione che
generalmente fa sempre la stessa tratta
da una costa all'altra, per una distanza
non troppo grande e offre quindi un
servizio
ripetuto, pubblico. E' un po' come l'autobus
del mare. Lo yacht, che è un'imbarcazione
di dimensioni variabili, ma sempre
caratterizzata da alloggi molto eleganti
e lussuosi. Passiamo adesso a cicli e
motocicli.
E qui troviamo sicuramente
l'ape, che è una sorta di pick up, la
differenza però è che è a tre ruote, è
generalmente molto più piccolo, e fa' un
rumore un po' fastidioso che ricorda
proprio l'animale, l'ape. Ma comunque ha un
cassone aperto, non collegato con la
cabina, come un pickup. Tra cicli e
motocicli ci sono ovviamente la
bicicletta e la motocicletta, detta anche
il motore, che tutti conosciamo.
Attenzione però a non confondere il
motore o la motocicletta, con il motorino,
il cinquantino, il ciclomotore, che è
sempre un veicolo a due ruote, proprio
come la motocicletta, ma ha una potenza
molto, molto bassa, così come anche la sua
cilindrata.
Poi abbiamo il carro, un mezzo di
trasporto
trainato da animali e utilizzato per il
trasporto delle merci.
La carrozza invece, è sempre un mezzo di
trasporto trainato dagli animali, ma la
differenza è che utilizzata per il
trasporto di persone. Nel passato era
l'unico veicolo a disposizione, oggi è
piuttosto una cosa molto particolare
utilizzata per scopi turistici,
generalmente.
Attenzione a non confondere la carrozza
con la carrozzina, che invece è il mezzo di
trasporto per i neonati, per i bebè. Poi
abbiamo una cosa molto, molto
contemporanea, l'hoverboard, uno skateboard
elettrico autobilanciato, con o senza
manubrio. Abbiamo anche il monociclo, con
una sola ruota, che qualche volta
funziona soltanto con il corpo umano,
qualche volta invece anche con un motore.
Il monopattino, un veicolo con due ruote
e anche un manubrio che, generalmente,
viene attivato con il movimento della
gamba, perché c'è una gamba che si mette
su e l'altra che si muove. Ma ultimamente
ne esistono tantissimi elettrici. Tra i
cicli e motocicli troviamo anche la
sedia a rotelle, che è un dispositivo
mobile a due ruote, che non è altro che
una sedia che si sposta su due ruote
generalmente, e questa viene utilizzata
da chi trova difficoltoso o non può
camminare a causa di malattie, infortuni,
disabilità. Lo skateboard, una tavola
costituita da quattro ruote che si muove
grazie al movimento delle gambe.
Il triciclo, un veicolo con tre ruote,
generalmente di piccole dimensioni,
utilizzato come gioco dai bambini. E
infine ci occupiamo dei mezzi di
trasporto in montagna.
La funivia, è sicuramente il mezzo più
tipico della montagna, perché consente di
spostarsi su dislivelli in pochissimo
tempo. Poi c'è anche la motoslitta, che è
un mezzo di trasporto
terrestre a trazione meccanica, che
utilizza sci nella parte anteriore per
muoversi sulla neve.
E poi c'è la tradizionale slitta, con la
sua variante più piccola, lo slittino,
veicoli che al posto delle ruote che
girano,
hanno dei pattini che scivolano e per
questo sono indicati soprattutto per
spostarsi sulla neve o sul ghiaccio.
Molto, molto caratteristici della neve e
della montagna, perché ricordiamo la
slitta è il mezzo di Babbo Natale.
Bene, questo era proprio tutto quello che
avevo da dirvi riguardo i veicoli e gli
autoveicoli, i motoveicoli e quant'altro.
Adesso dovete dirmi nei commenti se
conoscevate tutte queste parole e dovete
essere sinceri,
scrivetemelo nei commenti.
Se avete voglia di imparare anche altre
parole, allora vi consiglio di guardare
il video dedicato ai verbi della cucina.
Chi non ama preparare un buon piatto
italiano?
Ebbene, per leggere le ricette è
necessario conoscere questi verbi e ho
realizzato un video perfetto proprio per
questo argomento. Come sempre lo trovate
in alto nella card o giù nella
descrizione. Se invece cercate un
qualsiasi altro argomento di grammatica
o di cultura italiana, non dimenticate di
passare dal nostro sito learnamo.com,
e non dimenticate anche di seguirci
su Instagram, su Facebook, su Twitter, su
Pinterest e su TikTok, per tutti gli
altri contenuti esclusivi. Noi invece ci
rivedremo prestissimo con un nuovo
video,
ciao ciao!
[Musica] 

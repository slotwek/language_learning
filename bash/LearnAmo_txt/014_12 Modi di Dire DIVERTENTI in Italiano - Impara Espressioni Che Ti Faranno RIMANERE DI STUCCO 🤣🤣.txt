WEBVTT
Kind: captions
Language: it
"Dire finalmente qualcosa che non si
poteva o non si voleva rivelare." Modi di
dire italiani che vi lasceranno
così... Ciao a tutti e bentornati
sul LearnAmo. Quali sono le espressioni
idiomatiche italiane più bizzarre,
assurde e divertenti ma anche più
utilizzate? Scopriamole insieme! 'Lasciare
o rimanere di stucco'. Lo stucco è un
impasto a base di gesso, calce o cemento
con cui generalmente si realizzano le
statue. Rimanere di stucco, quindi,
significa
letteralmente rimanere scioccati,
imbambolati,
immobili per lo stupore o lo
sbalordimento,
proprio come statue di gesso. Se qualcuno
causa questo a un'altra persona, allora
dal suo punto di vista sarà 'lasciare
qualcuno di stucco'. Il discorso che ha
fatto ha lasciato tutti noi di stucco:
non immaginavamo sapesse parlare così
bene. 'Il cavallo di battaglia'. Avete già
sentito questa espressione? Allora, in
passato, il cavallo di battaglia era il
cavallo che i cavalieri usavano durante
la guerra. Proprio perché questa era la
sua funzione, era robusto e ben
addestrato e godeva di trattamento e
alimentazione privilegiati. Perciò quando
in italiano parliamo del cavallo di
battaglia, ci riferiamo al meglio del
meglio, il proprio pezzo forte, ciò in cui
si è più bravi. Si usa soprattutto, per
esempio, a proposito di artisti, cantanti
per indicare l'opera o la canzone più
famosa e più bella in assoluto. Ma si può
usare anche in riferimento a un'attività
o a un argomento in cui si è
particolarmente bravi, molto preparati.
Se verranno ospiti a cena preparerò le
lasagne. Sono il mio cavallo di battaglia!
Così possiamo fare bella figura! ---- So,
everyone, what do you think about this
problem? Well, I mean, I think we can
definitely overcome this. We only need a better plan
and, once, we've done, we can move on
and, who knows what might happen? Yes, yes, I understand. I am little worried...
Ehi, ma come hai fatto a imparare
l'inglese così bene? La tua pronuncia è
veramente buona. Grazie! Mah, guarda niente
di speciale in realtà. Semplicemente
provo a guardare i contenuti in lingua
originale, in inglese. Anche io lo faccio
però i contenuti in inglese sono sempre
un po'
limitati nel mio
Paese. Eh, eh, ma io ho 'un'arma segreta'.
Un computer
portatile? Ma no, cosa hai capito? Si
tratta di NordVPN, lo sponsor di questo
video. Non soltanto protegge i tuoi
dispositivi da eventuali attacchi
informatici, malware, ma una VPN ti
permette anche di aggirare le
georestrizioni e, quindi, poter accedere
liberamente a tutti i contenuti del
Paese della lingua che stai studiando.
Tra l'altro, utilizzare NordVPN è
facilissimo. Devi solo scegliere
l'offerta di NordVPN che fa più al caso
tuo, creare un account, avviare il
programma, selezionare il Paese in cui
vorresti virtualmente trovarti e basta.
Da quel momento avrai accesso a tutti i
contenuti di quel Paese. Quindi, se per
esempio, qualcuno sta studiando
l'italiano, potrà selezionare Italia e
accedere a tutti i contenuti disponibili
per gli italiani. Tutto questo costerà
una fortuna! Assolutamente no! È super
conveniente. Se poi utilizzi il codice
coupon
LEARNAMO e clicchi sul link fornito in
descrizione, potrai usufruire
dell'offerta migliore disponibile al
momento che, di solito, include alcuni
mesi gratuiti e uno sconto sul prezzo.
Cosa stai aspettando? Corri a provare
NordVPN. Corro!
'Avere la coda di
paglia'. Si dice di chi, non avendo la
coscienza tranquilla, si
discolpa senza essere stato accusato,
solo perché si sente tirato in causa, si
sente coinvolto in un discorso, in
un'affermazione anche se, in realtà,
nessuno lo ha realmente coinvolto. Il
significato di questa espressione
idiomatica deriva da una favola in cui
una volpe perde la propria coda e decide
di usarne una di paglia. Ma poi vive
nella costante paura che questa coda di
paglia possa prendere fuoco. Avete
presente quando facciamo qualcosa che
non avremmo dovuto fare e viviamo con la
paura che prima o poi qualcuno lo
scopra? Ecco questa è un po' l'idea. Che
strano, pensavo ci fosse ancora della
torta in frigo. Io non l'ho mangiata eh...
Nessuno ti stava accusando! Non avrai
mica la coda di paglia? 'Cercare il pelo
nell'uovo'. E voi direste: 'ma le uova non
hanno peli'. Appunto! Quindi, dire che una
persona cerca il pelo nell'uovo
significa dire che è
eccessivamente
meticolosa,
perfezionista all'estremo e che cerca
difetti in tutto e tutti anche se
impercettibili o addirittura
inesistenti. Mi piacciono le tue scarpe,
ma non le avrei usate con questo vestito
perchè sono di tonalità di verde un po'
diverse tra loro. Vabbè adesso non
cercare il pelo nell'uovo... è stato già
abbastanza difficile trovare queste di
questo colore. 'Sputare il rospo'. Cosa
significa questa espressione idiomatica?
Significa dire finalmente qualcosa che
non si poteva o non si voleva rivelare;
confessare una cosa a lungo taciuta che
può essere, non so, una preoccupazione ma
anche un segreto. Si usa molto questa
espressione nella forma imperativa per
spronare qualcuno a
raccontarci un segreto oppure le sue
preoccupazioni come 'Dai su, sputa il
rospo!' Forza! Sputa il rospo! Raccontaci
chi era la persona che ti piaceva al
liceo! 'Darsi o tirarsi la zappa sui piedi'.
Non credo che qui ci sia bisogno di
troppe spiegazioni. Immaginate la scena:
c'è un contadino con la zappa e deve
chiaramente utilizzarla per spostare la
terra ma, inavvertitamente,
colpisce i suoi stessi piedi. Appunto,
questa è l'idea. Infatti, l'espressione
significa auto-danneggiarsi
involontariamente, senza volerlo, oppure
farlo in momenti di scarsa lucidità,
magari quando si è particolarmente
arrabbiati o si ha molta molta paura e si
commette qualche errore contro se stessi.
Un sinonimo è "scavarsi la fossa con le
proprie mani". La fossa sarebbe il buco
nel terreno destinato a una bara. Potete
immaginare l'idea, no? Se voi scavate con
le vostre stesse mani la fossa per la
vostra bara vuol dire che avete
commesso un bell'errore contro voi stessi
e siete voi gli unici responsabili.
Dicendole che sei bravo a scrivere ti
sei dato la zappa sui piedi: adesso
Sabrina ti chiederà sempre di scrivere
cose per lei! 'Avere il dente avvelenato'.
Questa espressione non c'entra nulla con
il mangiare ma significa provare rancore,
risentimento verso qualcuno, essere molto
arrabbiati con questa persona. Mario ha
ancora il dente avvelenato per quella
vecchia storia con Luca, perciò non lo ha
invitato al suo compleanno. 'O la va o la
spacca'. Questa espressione è molto
divertente. Non so, a me piace molto e anche
agli studenti a cui la insegno piace
molto. Indica una scommessa, un
tentativo rischioso ma determinato di
far funzionare qualcosa e si tratta di
un
azzardo
calcolato.
Cioè ...  si sta
rischiando ma si conoscono gli elevati
rischi e non si ha l'assoluta certezza
di riuscire in ciò che si sta facendo
eppure lo si fa comunque con
determinazione. Io lo faccio. O mi va
bene (la va) o mi andrà molto male (la spacca). Dopo
anni, ho trovato il coraggio di chiedere
al capo un aumento. Sto andando proprio
ora nel suo ufficio: non so come la
prenderà,  ma lo scopriremo... O la va o la
spacca! 'Qui gatta ci cova'. Questa
espressione indica che una situazione ci
sembra strana, poco convincente.
Chiaramente il riferimento è al gatto
inteso come un animale furbo, che in
apparenza si
mostra tranquillo, ignaro, innocuo ma che,
in realtà, sta solo attendendo
l'occasione giusta per fare la sua mossa.
Ma perché proprio 'cova' se il gatto
non è un animale che cova come, magari, la
gallina? Si pensa che sia stato scelto
questo verbo in riferimento alla
posizione che il felino assume quando è
pronto ad attaccare la preda, appunto,
posizione di cova. Silvia e Francesco
assicurano di non provare nulla l'una per
l'altro, eppure quando usciamo insieme a
loro sembrano troppo affiatati e c'è
ottima intesa tra loro... Secondo
me, qui gatta ci cova! 'Non tutte le
ciambelle escono col buco'. Conoscete la
ciambella? Penso proprio di sì. Ovviamente
noi abbiamo le ciambelline che sono
quelle fritte tipiche anche in tutti gli
altri Paesi del mondo, ma abbiamo anche
la ciambella più grande cotta nel forno.
È piuttosto come una torta, quasi, ma,
appunto, la forma è la stessa, quindi
con il buco nel mezzo. Eppure potrebbe
capitare, qualche volta, che a fine
cottura il buco si chiuda a causa
dell'impasto che è cresciuto troppo.
Quindi qual è l'idea di questa
espressione? L'idea è: non tutto è
perfetto, cioè non tutti i piani vanno a
buon fine e non tutto va come ci si era
aspettati. Ho provato a cucire un vestito
per mia figlia ma il risultato non è dei
migliori. Comunque non mi arrendo: non
tutte le ciambelle escono col buco. Ci
riproverò con una stoffa diversa!
'Mangiare la foglia'. Cosa significherà mai
questa espressione? Anche in questo
caso non c'entra nulla il cibo ma
significa capire una cosa al volo,
intuire in anticipo, saper leggere tra le
righe anche i significati nascosti,
spesso, grazie a questo, riuscendo a
evitare un pericolo. Ma da dove deriva il
significato di questa espressione? Allora,
ci sono molte idee. Secondo una delle
opinioni più gettonate, deriverebbe
dall'Odissea e, in particolare,
dall'episodio in cui Ulisse era
prigioniero sull'isola della maga Circe.
Infatti l'eroe Greco si rende conto che
la maga trasforma gli uomini in bestie e,
quindi, per essere immune alla magia,
mangia una foglia che gli era stata
donata dal Dio Hermes che, appunto, lo
protegge dalla magia. Secondo altri fa
riferimento a un'abitudine dei pastori
del passato che volevano accertarsi
della qualità
dell'erba prima di portare al pascolo il
loro bestiame e per questa ragione
assaggiavano loro stessi l'erba. Non ha più senso
tenergli nascosta la verità... Ormai ha
mangiato la foglia. Tanto vale
raccontargli anche i dettagli. 'Nascere
con la camicia'. Questa espressione
significa semplicemente essere molto
molto fortunati sempre, dalla nascita
appunto. Marco è proprio nato con la
camicia: la sua famiglia è molto ricca, è
un bell'uomo, lavora come amministratore
delegato dell'azienda di famiglia e sua
moglie e i suoi figli gli vogliono molto
bene. Quali di queste espressioni già
conoscevate e quali invece avete
imparato grazie a questo video? Fatemelo
sapere nei commenti e scrivete un bel
commento utilizzando almeno una di
queste espressioni. Sono veramente molto
bizzarre ma allo stesso tempo simpatiche
e divertenti, non trovate? Se invece
volete conoscere quali sono le
espressioni italiane più comuni che
coinvolgono, in qualche modo, i mezzi di
trasporto, allora non perdetevi il video
dedicato proprio a questo argomento che
potete trovare, come sempre, qui in
alto nella card o giù in descrizione.
Se invece cercate un qualsiasi altro
contenuto di grammatica o di cultura
italiana potete passare dal nostro sito
learnamo.com. Non dimenticate anche di
seguire LearnAmo su Instagram, su Facebook, su
X, su Pinterest, su TikTok e su Telegram,
iscrivervi alla newsletter e al canale
YouTube se ancora non lo avete fatto,
oltre a lasciare tanti Mi piace al video
se vi è piaciuto e se vi è stato utile.
Io vi saluto ma vi aspetto prestissimo
in un nuovo video. Ciao ciao!

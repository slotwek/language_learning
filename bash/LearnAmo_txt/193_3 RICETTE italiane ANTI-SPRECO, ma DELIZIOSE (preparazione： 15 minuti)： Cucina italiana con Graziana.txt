WEBVTT
Kind: captions
Language: it
Ciao a tutti e bentornati su LearnAmo!
Oggi avevo proprio voglia di preparare 
uno dei piatti tipici della mia città,
Bari, e cioè gli spaghetti all'assassina.
Un nome un po bizzarro è vero, ma quanto
sono buoni! In ogni caso si tratta di una
ricetta che si prepara con pochissimi
ingredienti e soprattutto evita gli
sprechi,
così ho avuto un'idea! Siccome LearnAmo è
sempre attenta all'ambiente e a evitare
ogni forma di spreco, soprattutto quello
alimentare,
ho deciso di realizzare questo video in
cui vi presento tre ricette italianissime
ma soprattutto anti-spreco che potete
realizzare anche a casa vostra senza
troppi problemi con un costo bassissimo
per svuotare la dispensa. Prepareremo
insieme gli spaghetti all'assassina, il
risotto al limoncello e la focaccia di
pane.
Beh si, erano ricette italianissime vi
ricordate?
Quindi viva i carboidrati! In ogni caso,
mettiamoci ai fornelli! Ma perché
all'assassina? Beh ci sono due ragioni, la
prima è il colore del piatto, rosso
ovviamente, che ricorda un po il sangue e
la seconda è che il peperoncino
contenuto ucciderà la vostra bocca
letteralmente, ma ne vale la pena.
Gli ingredienti per preparare questa
ricetta sono per 4 persone: 400 g di
spaghetti, 150 grammi di passata di
pomodoro, aglio, peperoncino, basilico, sale
quanto basta. Per prima cosa dovete
versare in una padella olio e aglio e
farli scottare un po, se l'aglio non vi
piace potete anche non metterlo,
altrimenti dopo questo procedimento
potete toglierlo. Quindi
aggiungete la passata di pomodoro.
Qualche foglia di basilico, sale, dopo
alcuni minuti
versateci gli spaghetti crudi.
Sì, avete capito bene, crudi, tranquilli,
tranquilli so quello che faccio...
forse! Tenete il fornello a fiamma media
e mescolate gli spaghetti costantemente
affinché si impregnino di salsa.
Continuate così per una buona manciata
di minuti, da 20 a 30 circa.
E non dimenticate il peperoncino. Come vi
stavo dicendo gli spaghetti
all'assassina sono un piatto molto
popolare nella tradizione culinaria
barese, tanto popolare che gli è stato
dedicato anche un libro! Non sto
scherzando!
Se siete amanti dei gialli dovete allora
assolutamente leggere questo giallo
ambientato a Bari dell'autrice e
Gabriella Genisi, che appartiene alla
collana dedicata alle indagini di Lolita
Lobosco di cui, recentemente, hanno fatto
anche una serie tv che vi consiglio,
molto bella!
Verso la fine del tempo vi accorgerete
che la salsa comincerà a bruciacchiare e
si sentirà il rumore di spaghetti che si
attaccano sul fondo della pentola.
Ma non temete, è questo il punto,
l'importante è che continuiate a
mescolare e a evitare che ciò accada.
Quando vi accorgete che gli spaghetti
sono cotti, pur mantenendo la consistenza
dura, e sono anche un bel po
bruciacchiati, a seconda dei vostri gusti,
potete spegnere la fiamma e servire.
Nulla di più semplice, no!? Credetemi sono
buonissimi e piacciono proprio a tutti,
nessuno escluso.
Se, invece, dopo una festa vi avanza un po
di limoncello allora rimanete
sintonizzati per la prossima ricetta! Per
questo piatto vi serviranno per 4
persone:
280 grammi di riso, 60 ml di limoncello, 500
ml di brodo vegetale, buccia di mezzo
limone grattugiata, olio, basilico, sale,
pepe, parmigiano grattugiato e burro
quanto basta.
In una padella mettete dell'olio con
delle foglioline di basilico
tritate o a pezzettini.
Lasciate insaporire a fiamma media per
un minuto.
Quindi aggiungete il riso. Passate la
fiamma ad alta e fatelo tostare.
Aggiungete quindi il limoncello e fatelo
sfumare.
Ok, attenti a non bruciare nulla!
Dopodiché abbassate la fiamma nuovamente
a media.
Aggiungete di tanto in tanto un mestolo
di brodo mantenendo il riso sempre umido
e assicurandovi che non bruci.
Continuate così per 20-30 minuti. A fine
cottura, poi, aggiustate di sale e di pepe
a vostro piacimento.
Fate quindi mantecare il riso con del
parmigiano, una noce di burro
e la scorza di limone.
Mescolate un po e servite. Se amate il
sapore del limone e del limoncello,
beh non ne potrete più fare a meno,
per me almeno è stato così! Infine, ecco
una ricetta decisamente anti spreco e
svuota dispensa, la focaccia di pane!
Quante volte vi capita che vi avanzi
del pane, anche in grande quantità, ma di
non volerlo mangiare il giorno dopo
perché un po vecchio e un po duro? Ebbene,
in questi casi spesso lo si getta, ma
questa ricetta è un ottimo modo per
riciclarlo! Tutto quello che vi servirà è
un bel po di pane, di un paio di giorni,
olio, pomodorini, origano, sale e delle
olive,
se vi piacciono. Per preparare la vostra
focaccia disponete della carta da forno
su una teglia, quindi metteteci un po di
olio
dopodiché tutto quello che vi resta da
fare e riempire una ciotola con
dell'acqua. Rompete il pane in pezzi e
immergeteli nella ciotola lasciate lì
per qualche minuto.
Quindi prendeteli, strizzateli, fateli in
pezzi ancora più piccoli e inseriteli
nella teglia.
Badate bene devono essere molto vicini
stretti, stretti!
Continuate così finché tutti i pezzi di
pane saranno sistemati nella teglia. Poi
pressate per bene con le mani finché
tutto risulterà compatto,
a questo punto la base della vostra
focaccia e pronta e potete condirla.
Aggiungete sale.
Origano. Olive. Pomodori a pezzettini. Olio.
La vostra focaccia e pronta per essere
infornata a 200 gradi per 15 o 20 minuti.
A cottura ultimata sarà così,
credetemi ne vale la pena, è croccante e
saporita e piace a grandi e piccini.
Potete, ovviamente, mangiarla con un
tagliere di salumi e formaggi o anche
insieme un'insalata. Cosa ne pensate di
tutti questi piatti deliziosi? Vi
assicuro che sono buonissimi, uno più
buono dell'altro. In ogni caso se la
focaccia di pane proprio non vi convince,
ho realizzato il video sulla ricetta
della focaccia barese originale, quindi
se avete per esempio degli ospiti e
volete preparare quella originale
date un'occhiata a quel video, lo potete
trovare qui in alto nella card o giù
nella descrizione.
Come sempre vi ricordo che se preparate
queste ricette a casa, scattate tante
foto e inviatecele per email, sui social,
su Instagram, su Facebook, su Twitter dove
volete!
Insomma, per favore taggateci così lo
posso guardare e posso giudicarlo! No, sto
scherzando, saranno sicuramente
buonissime! Come sempre se invece avete
voglia di ripassare un po di grammatica
potete passare dal sito www.learnamo.com
a presto!

WEBVTT
Kind: captions
Language: it
"Manco per idea" o "Manco per sogno" o, la forma leggermente più volgare, "Manco per 
il ca**o" e ancora una volta vi ricordo
sono tutte espressioni molto informali e 
colloquiali. Ciao a tutti e bentornati
su LearnAmo! Come avrete già intuito,
in questo video ci andremo ad occupare
di una parolina che probabilmente avete
sentito dire da qualche madrelingua
italiano o avete sentito in qualche film,
ma che raramente avrete incontrato in
un testo scritto e mi riferisco alla
parolina "manco". Come sempre, quindi, in
questo video vi mostrerò il suo
significato, vi mostrerò come si utilizza,
in quali contesti e ci saranno, come
sempre, tantissimi esempi per rendere il
tutto più chiaro.
Quindi se siete pronti non perdiamo
tempo e cominciamo! Prima di tutto c'è
però una cosa che sento di dover
specificare, non dovete confondere
l'avverbio "manco", che è quello di cui
parleremo in questo video, con la prima
persona singolare del verbo mancare, per
esempio: "Io manco a Giada". L'avverbio
"manco" invece deriva dal latino "mancum"
che in italiano moderno potremmo
tradurre con "difettoso", "manchevole" ma,
nella lingua parlata colloquiale
l'avverbio "manco" ha assunto un altro
significato e cioè viene utilizzato come
sinonimo di "neanche", "nemmeno". Ma, ricordate,
è un uso estremamente informale quindi
non lo sentirete, e di conseguenza non lo
dovete utilizzare, né in situazioni
formali né in testi scritti altrettanto
formali.
Se invece volete fare pratica e quindi
iniziare ad utilizzarlo
sentitevi pure liberi di farlo con per
esempio la vostra famiglia o con i
vostri amici.
In particolare ci sono alcune
espressioni fisse in cui è molto
frequente l'utilizzo di "manco" come
sinonimo di "neanche" o "nemmeno",
nonostante ovviamente queste possano
andare a sostituirlo senza alterare,
senza cambiare il significato generale
dell'espressione. Al massimo queste due
la rendono soltanto più formale. Prima di
mostrarvi quali sono queste espressioni
devo farvi un appunto, cioè ci tengo a
ricordare che molto spesso sentirete
queste espressioni introdotte da un "ma",
però in sovrimpressione troverete il "ma"
tra parentesi perché può anche essere
omesso, se c'è il "ma" si va semplicemente
a enfatizzare maggiormente il
significato generale dell'espressione. La
prima espressione in cui troviamo "manco"
è: "Ma manco morto", o morta, si utilizza
come esclamazione quando si parla di
qualcosa che non si vuole fare, un po
come dire "Non ci penso proprio",
"Non intendo farlo". Per esempio: "Perché non
scrivi al tuo ex? Dovresti perdonarlo. Ma
manco morta, non lo perdonerò mai!".
Un'altra espressione molto simile che si
usa in contesti analoghi è: "Manco se mi
paghi" e ovviamente in questo caso il
verbo pagare può essere concordato a
seconda della persona a cui ci stiamo
rivolgendo e il significato complessivo
è: "Non lo farei mai, non lo farei neanche
se ricevessi dei soldi". Vediamo due
esempi:
"Hai parlato con Giorgio? Non lo inviti al
compleanno?
Ma manco se mi paga, non voglio vederlo
mai più!",
"Che ne dici di preparare una bella
cenetta per i tuoi amici stasera? Ma
manco se mi pagano, ho cucinato ieri e
non hanno mangiato quasi nulla!".
Altre espressioni molto, molto simili a
quelle che abbiamo appena visto sono:
"Manco per idea"
o "Manco per sogno" o, la forma
leggermente più volgare, "Manco per il
ca**o" e ancora una volta vi ricordo sono
tutte espressioni molto informali e
colloquiali che vengono utilizzate per
dire "Assolutamente no". "Ma alla fine va in
vacanza con i tuoi? Ma manco per sogno!
Non li sopporto più!".
Il quarto uso è molto, molto semplice ma
comunque estremamente frequente
nell'italiano colloquiale e cioè
utilizzare "manco" nelle espressioni "Manco
io, manco tu, manco lui, manco lei" e così
via
e cioè come sinonimi di "Neanche io
neanche tu, neanche lui, neanche lei" e
così via.
Vediamo un esempio: "Ma tu sei preoccupata
per la nostra settimana bianca?
Io ho un po sì, perché non ho mai sciato
in vita mia.
Ah, manco io! Ma mi hanno detto che non è poi
così difficile, quindi sono abbastanza
tranquilla.".
Un'altra espressione molto utilizzata è
"Manco per sbaglio",
in particolare si usa per indicare
qualcosa che non è avvenuto o che non
siamo proprio riusciti a fare, ad esempio
"Ma marco ti ha raccontato di ieri sera?
Manco per sbaglio! Sono proprio stufa del
fatto che non mi racconti nulla!"
oppure "Ho passato tutta la giornata a
cercare in tutte le librerie della città
il libro che mi avevi consigliato e non
l'ho trovato manco per sbaglio! Deve essere
sold out ovunque!".
Infine l'avverbio "manco" si può
utilizzare semplicemente come sinonimo
di "neanche" o di "nemmeno" in frasi
normali, ovviamente in contesti informali,
colloquiali, vediamo qualche esempio. "Ieri,
mentre stavo facendo una passeggiata in
centro,
ho incontrato la mia ex compagna di
classe, Giulia, che mi ha guardato in
faccia e manco mi ha salutato. Che cafona!",
"Quando era piccola, mia nonna era
poverissima non c'aveva manco i soldi
per campare",
"Ho cercato una gelateria che facesse il
gelato senza lattosio e non sono
riuscita a trovarne manco una in tutta
la città.".
Ebbene, prima di salutarvi devo però
darvi anche un'espressione bonus e cioè
l'espressione "Manco a farlo apposta",
sono sicurissima che lo avete sentito
moltissime volte, soprattutto nei film,
"Ah ma manco farlo apposta!", "Manco a farlo
apposta!"
e così via. "Apposta" da solo significa
intenzionalmente, di proposito, l'intera
espressione, invece, significa "Per pura
coincidenza" e la utilizziamo quando
vogliamo indicare che qualcosa è
successo per puro caso e che se anche lo
avessimo pianificato, cioè se lo avessimo
fatto apposta,
probabilmente non sarebbe capitato o
comunque sarebbe avvenuto in maniera
diversa e non così perfetta. Per esempio:
"Ero alla fermata dell'autobus perché
dovevo prenderlo
per andare a Palermo quando ho visto la
macchina di Francesca che si è
avvicinata per salutarmi. Manco a farlo
apposta, anche lei doveva andare a
Palermo
e così mi ha dato un passaggio e ho
risparmiato i soldi del biglietto.". Ebbene,
purtroppo è giunta la fine di questo
video, io spero di aver fatto maggiore
chiarezza su questa parola che, come
avete potuto vedere, si utilizza
veramente in molti contesti. Vi consiglio
di cominciare ad utilizzarla anche voi
affinché il vostro italiano suoni più
naturale ma, ancora una volta vi ricordo,
fatelo soltanto in contesti scritti o
parlati informali, colloquiali. La
prossima volta che guardate un film in
italiano, quindi, pronte a farci caso
vedete se riuscite a notare l'utilizzo di
questa parolina e se sì scrivetemi nei
commenti una citazione da un film
italiano che avete visto recentemente
proprio con questa parolina. Vi ricordo
inoltre che se volete migliorare il
vostro italiano colloquiale, il vostro
italiano parlato, allora abbiamo
realizzato un corso
incredibile dedicato proprio a questo, a
tutte le parole, a tutte le espressioni
utilizzate normalmente nella vita di
tutti i giorni dagli italiani in vari
contesti ed è il nostro corso "Italiano
in contesto". Per sapere più informazioni
potete cliccare sul link in descrizione.
Poi vi ricordo anche che se volete
invece guardare tutte le altre nostre
lezioni di grammatica o di cultura
italiana potete passare dal nostro sito
www.learnamo.com. Se poi volete sapere più
informazioni riguardo alla parolina
"proprio", invece, potete dare un'occhiata
al video dedicato proprio a questo
argomento e il link come sempre qui in
alto nella card o giù
nella descrizione. Non dimenticate poi di
seguire LearnAmo anche su
Instagram, su Facebook, su Twitter, su TikTok
e su Pinterest, tutti i social
insomma! A presto ciao!

WEBVTT
Kind: captions
Language: it
Ciao a tutti e bentornati su LearnAmo.
A chi non piace la musica? Penso che più o 
meno tutti la ascoltiamo almeno una
volta al giorno: quando mangiamo, quando 
cuciniamo, quando facciamo la doccia,
quando lavoriamo, quando guidiamo. Perciò,
è importante conoscerne il vocabolario
quando si studia una lingua straniera,
affinché se ne possa parlare. Perciò, in
questo video, vedremo proprio le parole
più importanti per parlare di musica in
italiano.
Canzone, pezzo o brano? Durante le mie
lezioni di italiano ricevo spesso questa
domanda, perché magari in radio si
sentono tutte e tre queste parole.
Facciamo chiarezza: la canzone è un
componimento musicale di breve durata
(generalmente alcuni minuti) formato da
testo (generalmente in versi) accompagnato
da musica. Insomma, la canzone è quella
che cantiamo a squarciagola nella doccia.
Spesso, comunque, appunto come vi dicevo
prima, soprattutto in radio, si utilizzano
le parole “pezzo” e “brano” esattamente come
sinonimi di canzone, ma queste due parole
hanno anche un significato più ampio,
quindi possono essere utilizzate come
sinonimi di canzone, ma un brano O pezzo è
anche un componimento
strumentale, cioè di sola musica, spesso
di maggiore lunghezza e complessità
rispetto alla canzone. Per esempio, si può
parlare di un brano per la musica
classica. Inoltre, “brano” può essere
impiegato anche con il significato di
una parte di un'opera musicale più ampia.
Strofa e
ritornello: conoscete queste due parole?
Ebbene, la maggior parte delle canzoni è
formata da strofe e un ritornello.
La strofa è un insieme di versi con cui
inizia (e prosegue) una canzone. In una
canzone ce ne sono generalmente due,
tre o quattro. Ogni strofa ha la stessa
musica ma parole diverse. Le strofe in
una canzone sono di so…
Le strofe in una canzone sono di solito
alternate e divise da un ritornello.
Un ritornello è, infatti, un insieme di versi
che si ripete tra una strofa e l'altra,
sempre con le stesse parole, e che di
solito è la parte che ci rimane più
impressa nella mente, quella con cui ci
ricordiamo di quella canzone, perché è
quella più orecchiabile. Testo: l'insieme
delle parole di una canzone si chiama
“testo”. Molti stranieri usano la parola
“lirica”, lirica musicale, magari per
l'influenza dell'inglese, ma sarebbe
preferibile non farlo e utilizzare
invece “testo”.
Sia perché “lirica” è un
termine più antico, quindi poco
utilizzato oggigiorno, sia perché
potrebbe creare confusione con un'altra
cosa che riguarda sempre la musica in
italiano e cioè “lirica” intesa come il
melodramma, la rappresentazione teatrale
cantata, con accompagnamento di musica e
orchestra, quella che si vede, insomma, al
Teatro La Fenice di Venezia, per esempio.
Ritmo e melodia: il ritmo è l'insieme di
battute che si ripetono per formare la
musica. Ogni musica ha un ritmo
differente (e deve essere così altrimenti
è un plagio) e questo ritmo è composto da
armonia e melodia. La melodia è, appunto,
il “suono” che rende riconoscibile una
canzone alle nostre orecchie e si può
anche parlare di “motivo” con lo stesso
significato. Avete presente quella che
canticchiate, magari quando non vi
ricordate le parole della canzone?
Spartito: lo spartito è, in parole povere,
la composizione grafica di una musica,
composta da diverse note musicali e
destinata a chi suona uno strumento
musicale per la sua esecuzione, quindi,
per esempio, chi suona il violino, il
pianoforte…
Orchestra: sono sicura che questa parola
sia molto facile, perché credo che sia
più o meno simile in tutte le lingue, ma
fatemelo sapere nei commenti, fatemi
sapere se, infatti, è così, ed è un insieme
di strumenti musicali che lavorano
insieme per un’esecuzione musicale e che
cambiano in base, proprio, al componimento
che devono suonare. Solitamente sono
disposti, questi strumenti, a semicerchio
e organizzati in un preciso ordine in
base agli strumenti presenti. L'orchestra
è diretta e organizzata dal direttore
d'orchestra.
Cantante: questo è molto facile, il
cantante è chi canta per professione,
quindi come lavoro. Un cantante può
essere l'autore dei testi delle proprie
canzoni (e in quel caso si definirà
“cantautore”) o può semplicemente cantare
un testo scritto da altri. Chi scrive
testi di canzoni per altre persone si
chiama “paroliere”, mentre l'autore della
musica di una canzone si chiama
“compositore”.
Solista o gruppo musicale: un cantante
può essere solista se canta da solo,
oppure può essere parte di un gruppo
musicale, detto anche band, dall'inglese,
in cui ci sono anche altri cantanti e/o
musicisti che suonano diversi strumenti.
Tra i musicisti di una band ci
possono essere, ad esempio, il batterista,
che suona la batteria, il chitarrista, che
suona la chitarra, il tastierista, che
suona il sintetizzatore, o il pianista,
che suona il pianoforte. E adesso due
aggettivi molto molto utili che sono
“intonato” e “stonato”. Una persona che sa
cantare, che è piacevole da ascoltare e
che va a ritmo con la musica, si
definisce
“intonata”. Al contrario, chi non sa cantare,
chi non sente il ritmo della musica e,
appunto, non va a tempo, si definisce
“stonato”. Personalmente, io sono
completamente stonata e voi siete
intonati o stonati? Fatemelo sapere nei
commenti. Mi piace la musica, mi piace
ballare, ma sono stonata.
Esibizione: l'esibizione è un po' un
numero del cantante con cui presenta al
pubblico una o alcune delle sue canzoni
su un palco. Di solito come parte di un
programma televisivo o un evento.
Attenzione a non confondere “esibizione”
con “concerto”, perché il concerto è, in un
certo senso, ancora un'esibizione, ma di
forma diversa. Innanzitutto, è
un'esibizione dal vivo, fatta da un
cantante o da un gruppo musicale che si
esibisce davanti al proprio pubblico,
quindi ai propri fan, cantando quasi
tutte le canzoni del proprio repertorio.
Quindi, insomma, è, in un certo senso, un
evento “privato”, nel senso di specifico
solo per il cantante e il suo pubblico.
Di solito un concerto è a pagamento,
bisogna pagare un biglietto, e si tiene o
in uno spazio aperto, come uno stadio, o
in uno spazio chiuso, come palazzetti,
club, sale da ballo. Se invece l'obiettivo
è un altro, e cioè…
Se invece l'obiettivo è un altro, cioè
non è mantenere, consolidare, il rapporto
tra il cantante e il proprio pubblico, ma
è, per esempio, la beneficenza, allora si
potrebbe ancora parlare di concerto, ma
magari, in quel caso, sarebbero coinvolti
più cantanti ma, ecco, questo è un caso
più particolare.
collaborazione: nel contesto di musica si
definisce anche con l'inglese “featuring”,
e si intende la partecipazione di un
cantante al disco, a una canzone, o al
concerto di un altro. Casa
discografica: per casa discografica si
intende un'azienda che si occupa della
produzione, della distribuzione e della
promozione della musica e, di solito, una
casa discografica firma diversi
contratti con vari artisti.
Studio di registrazione: cos'è? È uno
spazio progettato per l'acquisizione, il
mixaggio e l'editing dei suoni. Per
esempio, in uno studio di registrazione è
possibile registrare le canzoni di
cantanti solisti o di band, quelle che
poi saranno distribuite nel disco o
sulle varie piattaforme di streaming
musicale. Ma è possibile anche registrare
show radiofonici, suoni per colonne
sonore o spot pubblicitari. E poi abbiamo
la traccia, e per “traccia” si intende
ciascuna delle canzoni in un disco.
Ehilà, hai voglia di esercitarti e praticare il
tuo italiano con insegnanti madrelingua?
Fallo con lezioni individuali online.
Abbiamo selezionato i migliori
insegnanti qualificati per offrirti un
servizio esclusivo: Italiano Intensivo.
Scegli il pacchetto che fa al caso tuo e
comincia a parlare italiano da subito.
Potrai sentire accenti diversi, e
esercitarti parlando con professori
madrelingua che ti correggeranno quando
sbagli. Il giorno e l'ora delle lezioni
li decidi tu, e potrai prenotare le tue
lezioni quando vuoi, compresi sabato e
domenica. Clicca sul link che trovi qui
per comprare e prenotare le tue lezioni
online adesso. Il nostro team ti aspetta.
Ciao ciao!
Quante di queste parole già conoscevate?
E quante, invece, ne avete imparate grazie
a questo video? Come sempre fatemelo
sapere nei commenti e vi ricordo che la
musica è sempre un ottimo mezzo per,
non dico imparare, ma sicuramente
migliorare e praticare le lingue
straniere. E se volete dei suggerimenti
di canzoni italiane che, secondo me,
tutti gli appassionati di cultura
italiana dovrebbero conoscere, potete
guardare il video in cui ve ne consiglio
qualcuna e trovate come sempre questo
video qui in alto nella card o giù in
descrizione. Invece, per qualsiasi altro
argomento di grammatica o cultura
italiana potete passare dal nostro sito
learnamo.com e vi ricordo anche di
seguire LearnAmo su Instagram, su Facebook,
su Twitter, su Pinterest, su TikTok e su
Telegram per tutti gli altri contenuti
esclusivi. Se il video vi è piaciuto 
lasciate un mi piace e iscrivetevi al
canale. Io vi saluto, vi aspetto
prestissimo con un nuovo video.

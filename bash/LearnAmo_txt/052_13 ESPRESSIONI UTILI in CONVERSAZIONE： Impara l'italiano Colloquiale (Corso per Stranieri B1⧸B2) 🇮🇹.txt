WEBVTT
Kind: captions
Language: it
Ciao a tutti e bentornati su Learnamo. Il
sole e la luna sono parti fondamentali 
delle nostre giornate,
determinano un po' quando siamo svegli, 
quando invece dormiamo e, secondo varie
leggende, influenzano anche il nostro 
umore, perciò sono molto spesso presenti
nelle conversazioni quotidiane tra gli 
italiani in moltissime espressioni
idiomatiche. Quindi oggi, io e Anna Grazia
vi mostreremo in contesto e vi
spiegheremo il significato delle più
frequenti. Restate là!
Ehi, ehi, stai calma. Che succede? Ti sei
svegliata con la luna storta?
Uno si sveglia anche di buon umore la
mattina, eh, ma poi la gente ti fa
irritare. Vuoi sapere l'ultima? Io ho
sudato sette camicie per completare il
progetto che il capo ci aveva assegnato,
e il mio collega cosa fa? Si fa bello del
sole di luglio, va dal capo e li mostra
il progetto e dice cose come: "Io le ho
dato le idee di base, io l'ho aiutata a
scegliere i campioni"
Ma scherziamo? Io ho fatto tutto da sola
ma ora il capo vuole entrambi a gestire
il progetto.
Mi dispiace!
Allora, per quanto riguarda la prima
espressione abbiamo "avere la luna storta
o eventualmente anche "svegliarsi con la
luna storta", quindi due varianti: la prima
significa "essere di cattivo umore", la
seconda significa "svegliarsi di cattivo
umore" ed entrambe si utilizzano per
indicare qualcuno che ha un
atteggiamento particolarmente
indisposto, irascibile, nervoso. Infatti,
secondo antiche credenze, le fasi lunari
potevano influenzare il comportamento e
l'umore delle persone. Si pensava
addirittura che la luna calante potesse
far impazzire la gente.
"Farsi belli del sole di luglio" invece
significa
vantarsi di successi o opere
altrui, cioè, di altre persone.
Insomma quasi come se ci si volesse
attribuire il merito del calore del sole
in una bella giornata
estiva di luglio quando, in realtà, il
merito non è affatto nostro. Sai che
Luisa si sposerà sabato prossimo?
Ma niente di nuovo sotto il sole, sarà il
suo quinto matrimonio forse...
Sesto, penso, e questa volta andrà in luna
di miele a Cuba.
"Niente di nuovo sotto il sole" significa
semplicemente
nessuna novità. Con questa espressione si
vuole ricordare che al mondo e quindi
sotto il sole in realtà non c'è mai
niente di nuovo, tutto è sempre lì, è
sempre stato lì, nessuna novità. Si
usa per parlare di
avvenimenti scontati, già previsti,
situazioni che si ripetono ancora e
ancora. Luna di miele, probabilmente,
questa è l'espressione che la maggior
parte di voi già conosce in questa lista.
Non è vero? E non è altro che un altro
modo per indicare il viaggio di nozze,
cioè il viaggio che la coppia dei
neosposi fa dopo il matrimonio. Ma perché
viene chiamata così? Ebbene,
nell'antichità il miele era considerato
un cibo di buon auspicio, di buona
fortuna.
Addirittura, già i babilonesi regalavano
agli sposi una bevanda a base di miele
mentre durante il medioevo veniva
regalato allo sposo un barattolo di
miele come simbolo di prosperità,
fertilità.
Paolo ha perso la sua azienda, ha dovuto
dichiarare bancarotta, non riusciva a
ripagare il prestito. Adesso ho sentito
che riesce a stento a sbarcare il
lunario. Chissà come se la sta cavando...
Eh sì, anche a me dispiace un po' però
avrebbe dovuto prevederlo, la sua azienda
vendeva il sole di luglio.
Nessuno combina più i matrimoni
oggigiorno.
"Sbarcare il lunario"
Questa espressione significa riuscire a
sopravvivere con le proprie possibilità
economiche nonostante le difficoltà, fare
di tutto per guadagnare abbastanza e
vivere in un modo
dignitoso, decoroso. Ma, qual è l'origine?
Dunque, il lunario non era altro che un
calendario popolare in cui erano
riportati i giorni, i mesi dell'anno ma
anche le fasi lunari e le previsioni
metereologiche.
In origine era un'espressione associata
ai marinai, loro dovevano rimanere in
mare per tutto l'anno e poi potevano
sbarcare il lunario cioè arrivare in
porto sani e salvi nonostante le
difficoltà alla fine dell'anno. Dunque se
sbarcavano il lunario, se superavano
l'anno e arrivavano nel porto alla fine
dell'anno potevano dire di avercela
fatta, a stento. "Vendere il sole di luglio"
Questa è una bella espressione
ed è in generale collegata alle menzogne
alle bugie, agli imbrogli. Può significare
sia imbrogliare un cliente
vendendogli qualcosa di cui non si è
proprietari, di cui non si ha il diritto
a vendere o vendendogli qualcosa
che in realtà si può ricevere
gratuitamente. Ma la stessa espressione
significa anche essere convinti di avere
un'idea grandiosa o molto redditizia ma
che in realtà
o altri hanno già realizzato o si è già
dimostrata essere un fallimento.
Sapete chi non vende il sole di luglio?
NordVPN! E no non lo dico solo perché
hanno scelto di sponsorizzare questo
video, ma perché uso NordVPN da molto
tempo e devo ammettere che hanno molta
attenzione per i loro clienti. NordVPN è
uno strumento fondamentale per chiunque
stia imparando una lingua straniera,
consente di superare le georestrizioni e
di accedere ai contenuti nella lingua
che state imparando. Per esempio, se
studiate l'italiano, probabilmente dal
vostro Paese avete problemi ad accedere
a contenuti in italiano come serie TV,
film, radio, giornali, siti web; con NordVPN
vi basterà aprire l'applicazione,
selezionare il Paese in cui volete
virtualmente trovarvi, per esempio,
l'Italia, e comincerete a navigare
proprio come se foste qui, in Italia, ma
dalla comodità di casa vostra. Non è
fantastico? Tra l'altro NordVPN ha
pensato a uno sconto speciale per voi
che siete Learnamici, per poterlo
utilizzare cliccate sul link che trovate
in descrizione e inserite il codice
coupon "LEARNAMO" quindi smettete di
abbaiare alla luna perché non trovate
contenuti in italiano e provate NordVPN!
Hanno anche una garanzia soddisfatti o
rimborsati di 30 giorni! Non sapete cosa
significhi "abbaiare alla luna"? Rimanete
là! Lo scoprirete tra poco. Non è
possibile! Tutte a me capitano, tutte a me!
Sembra che io sia vittima di una
maledizione! O, forse, sono tanto
sfortunata. Ah povera me! Cosa ho
fatto di male? Non sono una cattiva
persona in fondo. Dovevano proprio rubare
il cellulare a me?
Smettila di abbaiare alla luna! Se ti
hanno rubato il cellulare, non restare
qui impalata, fa qualcosa! Vai dai
carabinieri a fare una denuncia, blocca
la SIM, blocca lo stesso cellulare.
Adesso dovrei andare dai Carabinieri
a piedi?
Ma c'è un sole che spacca le pietre, mi
daresti un passaggio?
"Abbaiare alla luna" Questa espressione
significa
lamentarsi
inutilmente,
agitarsi o arrabbiarsi senza fare nulla
per cambiare la situazione,
senza neanche provare a risolvere il
problema.
L'origine di questa espressione è legata
a una credenza popolare, secondo la quale
i cani
infastiditi dalla luce della luna le
abbaiano contro cercando di scacciarla o
di spegnerla, cosa che ovviamente
risulta inutile, che non risolve il
problema.
"Un sole che spacca le pietre" Qui non c'è
molto da immaginare, penso che il
significato dell'espressione sia
piuttosto chiaro. Si riferisce a un sole
caldissimo, rovente, che produce un calore
tale che potrebbe
sgretolare, spaccare, appunto, le pietre.
Quando diciamo "Oggi c'è un sole che
spacca le pietre" questo può significare
sia che la temperatura è
insopportabilmente calda, quindi con una
sfumatura negativa, ma può significare
anche che c'è una bellissima giornata di
sole e in questo caso con una sfumatura
positiva.
"Che bella Roma, Mamma mia!"
Quasi quasi mi faccio un bagno nella
fontana di Trevi.
Ma che sei pazza? Vuoi andare a vedere il
sole a scacchi?
Resta lì dove sei e non dire idiozie! Sì,
ma stai calma, stavo scherzando. Certo che
tu vai proprio a quarti di luna, eh!
Un attimo sei felice e l'attimo dopo ti
arrabbi per niente. Ma sei tu che mi fai
irritare.
"Andare a vedere il sole a scacchi" No, non
c'entra nulla il gioco.
Questa espressione significa
andare in prigione. Infatti le grate di
una cella di una prigione sono proprio a
scacchi, e quindi è solo così che si può
vedere il sole fuori, dall'altro lato.
Semplice, no?
"Andare a quarti di luna" o altra versione
"Andare a lune" significa principalmente
essere
incostanti, avere sbalzi d'umore
improvvisi quasi come se si fosse
influenzati dalle fasi lunari.
Quindi il nostro umore cambia tanto
improvvisamente come cambia la luna.
Sto pensando di aprirmi un centro per
massaggi... Che ne pensi?  Tu? Un centro per
massaggi? Con i massaggi tu hai a che
fare come la luna con i granchi. Non hai
nemmeno una qualifica.
Eh, lo so, ma voglio prenderla. Sai con
questi chiari di luna non si sa mai. È
sempre bello imparare cose nuove e
diversificare le proprie fonti di
guadagno.
Ma sentiti! Sì, sì, ho deciso. Tra qualche
anno voglio avere qualcosa al sole,
magari mi comprerò una tenuta, vediamo.
"Averci a che fare come la luna con i
granchi" è una bella espressione molto
simpatica che significa non avere alcuna
attinenza, alcun rapporto, alcun legame
con qualcosa.
"Con questi chiari di luna" è
un'espressione fissa che si usa sempre
in questo modo e ha il significato di
in questo periodo di difficoltà riferito
principalmente a problemi e difficoltà
economiche sia a livello personale sia
magari a livello
nazionale o internazionale. Infatti è
molto usato quando ci sono crisi
economiche
globali.
"Avere qualcosa al sole" significa
possedere beni che rimangono al sole
letteralmente quindi beni immobili
principalmente
terreni.
Allora, cosa ne pensate di tutte le
espressioni in questo video? Vi sono
piaciute? Fatecelo sapere nei commenti e
soprattutto, le conoscevate? Secondo me, no.
E le ho scelte io. Se invece cercate
altre espressioni sui
fenomeni atmosferici, potete guardare il
video che ha realizzato Graziana, e lo
trovate
qui in alto nella Kart e giù nella
descrizione. Non dimenticate di passare
da learnamo.com, se cercate altre lezioni
di grammatica, di cultura italiana... ce ne
sono tantissime. Lasciate un mi piace,
iscrivetevi al canale, ho detto tutto? Ah,
sì! Non dimenticate di seguire Learnamo
anche su Instagram, su Facebook, su
Twitter, su Pinterest, su Tik Tok e su
Telegram! Noi ci vediamo prestissimo in
un nuovo video. Ciao, ciao! Come sono
andata?

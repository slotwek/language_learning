WEBVTT
Kind: captions
Language: it
Ciao a tutti e bentornati su LearnAmo. Si
sa, la cucina italiana è una tra le più 
famose e apprezzate nel mondo. Vista la
sua lunga e affermata tradizione, c'è un
forte orgoglio da parte degli italiani
nel volerla tutelare, difendere, mantenere
integra ed ecco, quindi, la ragione di
tutti i litigi e della disperazione
degli italiani quando sentono o vedono
cose come: l'ananas sulla pizza, la panna
nella carbonara o il pollo nella
parmigiana o nel sugo all'arrabbiata.
Però, soprattutto
all'estero, tra gli stranieri, ci sono
molte idee, molti miti sugli italiani e
la loro cucina che non sono
completamente veri, quindi, in questo
video li sfatiamo insieme. Cominciamo?
È risaputo, tra gli stranieri, che gli
italiani non mettono mai il formaggio
sui piatti a base di pesce e questo
sembra essere un divieto così ferreo,
categorico. Ma perché? Da dove nasce? Si
tratta solo di volere evitare
l'accostamento tra il sapore
tendenzialmente delicato del pesce e
quello più forte del formaggio? Dunque,
bisognerebbe, innanzitutto, precisare che
si tratta di una tradizione tutta
italiana e che non riguarda altri Paesi.
Basti pensare, per esempio, ai francesi
che abbinano, senza problemi, le cozze al
formaggio fuso. Ebbene, Julia Della Croce,
una delle esperte americane più
autorevoli sulla cucina
italiana, ha ipotizzato che la prima
ragione per cui in Italia non è
possibile abbinare formaggi e pesce sia
di natura geografica e risale al periodo
del secondo dopoguerra, quando le persone
sono diventate molto protettive riguardo
le tradizioni locali, che si stavano
sgretolando. Quindi, si è assistito a un
ritorno ai sapori tradizionali e locali,
regionali e di conseguenza, a una
scissione tra questi due cibi; dal
momento che il pesce era consumato nelle
zone costiere, mentre il formaggio era
più consumato
nell'entroterra, nelle regioni
all'interno. Quindi, con il tempo
sembrerebbe proprio che questa
tradizione si sia consolidata. Tuttavia, è
bene sapere che si tratta di un
pregiudizio al quale sempre più chef
italiani vogliono opporsi ed è il caso
di Luca Marchini, chef del ristorante
stellato “L'Erba Del Re” di Modena, il
quale sostiene: “se ci pensiamo bene,
alcuni piatti tra i più classici della
cucina italiana sposano pesce e
formaggio. Per dire, i calamari ripieni
possono avere una farcitura realizzata
con prezzemolo, aglio, ricotta, Parmigiano
Reggiano e, appunto, calamaro tritato”. E
onestamente, non gli si può dare torto.
Ricordo ancora le deliziose seppie
ripiene al sugo che preparava mia nonna
e che contenevano, tra le altre cose,
all'interno, proprio
il parmigiano o il pecorino. E che dire
delle tartine o dei tramezzini che
vengono spesso farciti con formaggio
spalmabile e tonno o salmone? Forse, gli
italiani non li mangiano?
Ovviamente li mangiano e sono anche
molto buoni. Quindi, vorrei dire agli
stranieri che non è vero che gli
italiani non uniscono mai il formaggio e
il pesce e vorrei anche dire ai miei
connazionali di non essere troppo rigidi
con gli stranieri su questa regola,
perché anche noi non la rispettiamo al
100%.
Un altro mito, che gli stranieri hanno
degli italiani, riguarda le loro
abitudini alimentari. Vista la tradizione
dei piatti tipici italiani,
realizzati con ingredienti di alta
qualità, gli stranieri, spesso, sono
convinti che gli italiani mangino solo
cibo sano e che non mangino mai fast
food. Ma è proprio così? Allora, è stata
condotta un'indagine Nielsen proprio su
questo argomento. E effettivamente, è
emerso che agli italiani piace mangiare
sano. Il
67% della popolazione, quindi, 2
italiani su 3, si preoccupa degli
additivi contenuti nei cibi; il
55%, vorrebbe trovare in commercio
prodotti totalmente naturali e il 37%
degli italiani è disposto a rinunciare
al gusto per tutelare la salute.
Effettivamente, una delle ragioni, per cui
gli italiani tendono a voler mangiare
bene e in modo sano, è perché sono
tendenzialmente sempre più vecchi; ci
sono sempre più persone che devono stare
attente alla propria alimentazione per
tenere sotto controllo delle patologie.
Ma, arriviamo al punto. Gli italiani
mangiano solo ed esclusivamente cibo
sano? Dunque, se da un lato, sempre più
persone sono attente alla propria
alimentazione, ci sono comunque degli
Italiani, che sono circa 1,9 milioni
secondo una ricerca del
Censis, che si definiscono Junk Food
Lovers, ovvero,
amanti del cibo spazzatura e quindi le
loro passioni sono le patatine,
gli hamburger, o le bibite gassate, i
fritti in generale. Ecco, quindi, che
emerge un quadro un po' particolare ma
sicuramente
contraddittorio, quindi no, non è vero che
gli italiani non mangiano mai cibo
spazzatura.
Il vino è sicuramente la bevanda
alcolica preferita dagli italiani; lo
beve, almeno una volta all'anno, il
54,1% degli italiani, il che significa,
circa 29 milioni di persone. Ma,
chiaramente, la passione italiana per il
vino ha delle radici antichissime che
risalgono, addirittura, agli antichi
Romani, quindi, è comprensibile; ma anche
qui, non è vero che gli italiani bevono
sempre il vino a tavola. Infatti, la
bevanda preferita dagli italiani a
tavola resta comunque l'acqua: ben
l'85% degli italiani, infatti, la
accompagna, tutti i giorni, a carne, pesce,
pasta e quant'altro. Inoltre,
è interessante notare, come
l'abitudine di bere il vino diminuisce
con il diminuire dell'età, perché i
giovanissimi tendono invece a preferire
i cocktail, piuttosto che il vino.
La domanda che tutti stavate aspettando:
ma gli italiani, questi italiani,
veramente mangiano la pasta ogni giorno?
Dunque, Doxa, un'azienda italiana che fa
indagini di mercato, ha fatto un'indagine
proprio su questo tema: gli italiani e la
pasta. Cosa è venuto fuori? Dunque,
probabilmente, il dato generale che è
venuto fuori da questa indagine non vi
stupirà, perché il 99% degli italiani ama
e consuma la pasta.
Ok, un vero e proprio
plebiscito, va bene, ma questo ancora non
risponde alla domanda:
quanto spesso gli italiani consumano la
pasta? E bene, i dati parlano chiaro la
maggior parte degli italiani, il
69%,
rientra nella categoria degli Heavy users.
Cioè, coloro i quali la mangiano più di
quattro volte alla settimana. Il 29%,
invece, la mangia tra una e tre volte
alla settimana e solo l'1% la mangia
meno di una volta alla settimana; di quel
69% che la mangia spesso, ben il
44%, e cioè, quasi la metà degli
italiani, la mangia, sì,
tutti i giorni.
Però ecco, ci tenevo a precisare che è
una quantità importante, ma non sono
tutti gli italiani. Ora andiamo un po'
nel dettaglio per saperne di più su
questi Heavy users di pasta. Sembrerebbe
che non ci sia tanto una differenza di
di genere, quindi, tra questi Heavy users
più o meno la metà sono donne e la metà
sono uomini; poi, questi Heavy users sono
maggiormente concentrati nel Centro/Sud
e sono di fascia economica media; per
quanto riguarda l'età, invece, come potete
vedere dal grafico, non c'è una
grandissima differenza, perché tutti, dai
20 agli 80 anni, la mangiano, più o meno,
con la stessa frequenza, quindi più o
meno, allo stesso modo. È interessante
anche notare come la pasta che si
consuma di più è quella normale, cioè di
semola, di grano duro, ma cresce sempre di
più la percentuale di italiani che
consuma anche pasta integrale, bio, senza
glutine. Ovviamente, la si consuma
principalmente a pranzo, sembrerebbe
quasi che l'italiano abbia l'idea di un'
associazione pranzo-pasta. Anche se,
ricordiamolo, i carboidrati di sera non
fanno ingrassare, quindi, se volete
mangiare la pasta a cena non c'è
problema, ma questa è un'altra storia che
se volete possiamo affrontare in un
Ma adesso mi chiedo e chiedo a voi:
secondo voi, perché così tanti Italiani
mangiano la pasta tutti i giorni? Io ho
una mia teoria, secondo me, la ragione
dipende dall'estrema versatilità della
pasta e cioè, il fatto che la si possa
mangiare veramente in tantissimi modi
diversi: con il pesce, con la carne, con
i formaggi, con le verdure, con i legumi,
al forno e, addirittura, con un filo
d'olio e un filo di parmigiano quando si
è malati, in bianco, come si suol dire,
quindi, insomma, non ci si può davvero
stancare della pasta semplicemente
perché essa si presenta in tantissimi
modi diversi. Cosa ne pensate, vi piace la
mia teoria, la condividete oppure ne
avete un'altra tutta vostra? Fatemelo
sapere nei commenti.
Se poi vi piace cucinare, se cucinate
molto cibo italiano e volete sapere come
si chiamano le azioni nella cucina,
quindi, tutto quello che si fa in cucina,
se volete un po' di verbi di questo
ambito, vi consiglio di guardare il video
dedicato proprio ai verbi nella cucina,
che potete trovare come sempre qui in
alto nella card o giù nella descrizione.
Se invece cercate un qualsiasi altro
argomento di grammatica o di cultura
italiana, potete passare dal nostro sito
LearnAmo.com. Non dimenticate di seguire
LearnAmo anche su Instagram, su Facebook, su
Twitter, su Pinterest, su Tik Tok, su
Telegram. Se il video vi è piaciuto
lasciate tanti mi piace, perché ci
aiutano molto e, se ancora non lo avete
fatto, iscrivetevi al nostro canale
YouTube. Con questo è tutto, io vi aspetto
prestissimo in un nuovo video.

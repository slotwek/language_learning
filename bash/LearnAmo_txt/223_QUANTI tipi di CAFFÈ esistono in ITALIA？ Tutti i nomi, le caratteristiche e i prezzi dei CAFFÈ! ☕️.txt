WEBVTT
Kind: captions
Language: it
[Musica] 
Ciao a tutti e bentornati su LearnAmo.
In questo video vi parleremo di qualcosa 
che siamo sicuri piacerà a molti: il
Caffè! Vi spiegheremo un po’ la storia del
caffè in Italia, ma soprattutto vi faremo
vedere tutti i tipi di caffè che
esistono in Italia: cappuccino, marocchino,
espressino, caffè espresso, ristretto,
corto, lungo e così via. Ma non ci
limiteremo a dargli una lunga e noiosa
lista, piuttosto vi porteremo con noi a
prenderli in qualche bar di Roma. Andiamo!
Il caffè, si sa, per gli italiani è un
“piezz' e core”, ovvero “un pezzo di cuore”,
come si direbbe in napoletano.
Quando parliamo di caffè, per essere
precisi, parliamo della famosissima
bevanda ottenuta dalla macinazione dei
semi di caffè, diffusa in tutti i paesi
del mondo, ma originaria dell’Etiopia e
dello Yemen.
In Italia, il caffè arrivò, pensate un po’,
nel 1570, in particolare a Venezia. Ma in
poco tempo
moltissime città si riempirono di
botteghe del caffè e questa mitica
bevanda importata dall'oriente conquistò
il cuore di tutti gli italiani, che ne
fecero un vero e proprio simbolo della
convivialità e della famiglia.
Ancora oggi, prendersi un caffè è
l'occasione, è la scusa perfetta per
chiacchierare in compagnia e staccare la
spina dallo stress della vita quotidiana.
Se siete mai andati a trovare qualcuno
in Italia,
avrete notato che quasi tutte le case
hanno una moka o una macchinetta del
caffè, perché il caffè viene visto quasi
come un rituale, di solito da praticare
dopo un pasto, ma anche come pausa
al lavoro durante il giorno. Di caffè
ovviamente, non ce n'è solo uno, ma ce ne
sono tantissimi, con altrettanti modi
diversi di prepararlo. Chiaramente, il
risultato dipende principalmente dalla
qualità del caffè che deciderete di
usare. Quando si desidera un buon caffè
non si deve badare a spese.
Ecco quindi una lista dei migliori caffè
italiani a livello di marca: caffè Borbone,
caffè Lavazza, caffè Illy, caffè Motta,
caffè Toraldo, caffè Vergnano, caffè
Bellini. Sono tutti ottimi, quindi la
preferenza tra uno o l'altro è
semplicemente una questione di gusti
personali. Vi abbiamo lasciato il link di
affiliazione Amazon in descrizione per
poterli acquistare e provare, e fateci
sapere nei commenti
quale vi piace di più! E ovviamente, se ci
seguite dall’estero e avete problemi ad
accedere ad Amazon Italia, oppure ai siti
italiani in generale,
vi ricordiamo che potete facilmente
bypassare questo problema usando NordVPN,
lo sponsor di questo video. NordVPN
vi permette di navigare su internet come
se vi trovaste in un altro paese.
Vi basterà aprirlo e scegliere il paese
in cui vorreste virtualmente trovarvi,
fatto questo, tutti i siti su cui
navigherete si apriranno nella versione
del paese che avete selezionato.
Tutto qui? Sì, tutto qui. NordVPN è
disponibile su tutti i dispositivi: pc,
tablet e smartphone.
Inoltre, costa davvero poco, iscrivendovi
usando il link che vi abbiamo lasciato
in descrizione e il codice coupon LearnAmo
pagherete circa 3€ al mese e
riceverete anche quattro mesi gratuiti
sul piano da due anni.
Ricordate, NordVPN vi offre la libertà
di essere ovunque! Ma ora è arrivato il
momento di farvi vedere tutte le varie
preparazioni con il caffè che esistono
in Italia. Il primo modo di prepararlo,
quello che in Italia viene considerato
il caffè normale, è il caffè espresso,
a volte chiamato corto. Se andate in un
bar in Italia e ordinate un caffè, vi
porteranno un espresso. Il gusto è molto
forte e intenso, perché la concentrazione
di caffè rispetto alla quantità di acqua
è molto alta. In genere, il caffè espresso
corrisponde a circa 30-40 ml e il suo
prezzo medio in bar e ristoranti
italiani è di circa 1€.
Va detto, tuttavia, che il caffè espresso
può essere ordinato anche in altri due
modi. Ristretto, il quale si caratterizza
per una quantità inferiore al normale
caffè espresso, quindi meno di 30 ml, e
una maggiore concentrazione degli aromi.
Lungo, il quale si caratterizza per una
maggior quantità, fino a 150 ml, dovuta
alla presenza di più acqua rispetto alla
concentrazione di caffè, il sapore sarà
dunque meno intenso.
Il secondo tipo di caffè è quello
decaffeinato,
si tratta semplicemente di caffè che
viene lavorato per rimuovere la caffeina,
una sostanza eccitante che si trova
anche nel tè. In genere, chi ama il gusto
del caffè ma non lo può bere per motivi
di salute
prende un decaffeinato. Lo si trova in
tutti i bar e ristoranti, ma anche in
polvere e in cialde per le macchinette
nei supermercati.
Ci sono poi altri tipi di caffè che si
distinguono tra loro per le diverse
proporzioni di latte e caffè. Il caffè
macchiato,
che si fa con il classico espresso di
circa 30-40 ml di caffè e l'aggiunta di
20 ml di latte montato, detto anche
schiuma di latte. Il cappuccino,
attenzione qui alle quantità perché le
proporzioni, soprattutto con questa
bevanda, sono tutto. Un cappuccino deve
avere un volume totale di 150-180 ml di
cui 25-30 ml devono essere di caffè, il
solito espresso per intenderci, e il
resto deve essere metà di latte e metà
di schiuma di latte. Spesso viene servito
con una spolverata di cacao amaro sulla
superficie. Il latte macchiato contiene
circa 30-40 ml di caffè, sì ragazzi,
la base è sempre lui, il caffè espresso, e
180-200 ml di latte intero.
Spesso vi si aggiunge della schiuma di
latte sulla superficie. Il caffè latte o
caffèllatte invece, contiene circa 25-30
ml di caffè e 125 ml di latte.
Di solito si prepara per colazione,
aggiungendo al latte caldo
un cucchiaino di caffè per latte, che si
presenta in polvere o in granelli o
semplicemente un goccio di caffè della
moka. Il marocchino invece è fatto con un
caffè espresso, 30 ml di latte circa e
una spolverata di cacao in polvere. Nel
periodo natalizio, inoltre, alcuni bar ci
aggiungono anche una spolverata di
cannella. Ah e quasi dimenticavo, nel sud
Italia è spesso chiamato espressino.
In estate, invece, è molto comune anche il
caffè shakerato, che si prepara con un
espresso, 1 o 2 cucchiaini di zucchero,
qualche cubetto di ghiaccio e a volte
anche un goccio di latte. Il caffè
shakerato ha un prezzo decisamente più
alto rispetto agli altri tipi di caffè,
di solito si aggira intorno ai 2,50€
o i 3€. Invece un'alternativa
estiva, ma non troppo costosa, al caffè
shakerato è il caffè al ghiaccio. Vi
verrà servito semplicemente un espresso,
con accanto un bicchiere contenente del
ghiaccio. Il resto della preparazione poi
spetta a voi: dovrete versare l'espresso
nel bicchiere del ghiaccio, mescolare un
po’, lasciar raffreddare e gustare.
Un'altra variante estiva molto diffusa è
la crema al caffè.
Si tratta di una specie di sorbetto,
molto freddo, a base di panna fresca,
caffè e zucchero,
a volte servita con una spolverata di
cacao o dei chicchi di caffè in
superficie. Anche in questo caso, il
prezzo è più alto, circa 2,50€
e anche il contenuto calorico, ahimè, ma
quanto è buona! Negli ultimi decenni si è
diffuso in Italia anche il caffè al
ginseng, ovvero una bevanda a base di
caffè, latte, zucchero e radice di ginseng.
Di solito lo si prepara con le cialde
per le macchinette, oppure con dei
preparati in polvere.
Il prezzo si aggiri intorno a 1,50€
o 1,80€, a seconda che sia
servito in tazza grande o piccola.
L'ultima variante della lista è il caffè
americano.
Si tratta di un caffè preparato con un
espresso che viene poi diluito con acqua
calda e servito in una tazza piuttosto
grande. Diciamo che in Italia non è molto
diffuso, anche se ormai quasi tutti i bar
lo servono. In genere viene considerato
acqua sporca, soprattutto dai veri
tradizionalisti del caffè. Il gusto è
chiaramente più leggero,
molto meno intenso rispetto a quello
dell'espresso.
Ad ogni modo, “de gustibus non est
disputandum”, sui gusti non si discute,
anche in Italia c'è chi beve il caffè
americano. E ora, no non ce lo siamo
dimenticati, manca proprio lui, il primo,
unico e inimitabile caffè della moka,
quello più tradizionale insomma. Si
tratta di un caffè con una preparazione
completamente diversa, che avviene
tramite quella che, appunto, si chiama
moka. La consistenza e l'apparenza del
 
0:11:26.769,0:11:32.050
caffè della moka è molto diversa da
quella del caffè espresso, ma molta gente,
soprattutto i tradizionalisti del
caffè di cui parlavamo prima,
preferisce questo. Ogni casa italiana che
si rispetti ha almeno una moka, anche
inutilizzata, tra il pentolame e gli
attrezzi da cucina.
La base della moka viene riempita di
acqua, poi si inserisce il filtro, lo si
riempie di caffè in polvere per la moka,
si richiude la caffettiera e la si mette
sul fuoco. Quando il caffè sale e fa il
suo caratteristico rumorino,
si spegne il fuoco e lo si serve nelle
tazzine. Qui l'intensità dipende
sostanzialmente dal rapporto caffè-acqua
che decidete di usare e lo stesso vale
per la quantità. Esistono caffettiere più
piccole, con cui si ottengono circa una o
due tazze, e altre con cui se ne possono
preparare anche 18 contemporaneamente.
Se volete acquistare una moka per la
vostra casa, vi abbiamo lasciato nella
descrizione alcuni link di affiliazione
Amazon per acquistarne alcune davvero
carine e molto buone.
Invece, se volete vedere il vero e
proprio tutorial che ho realizzato su
come preparare il caffè con la moka, vi
basterà cliccare sul link in alto nella
card o giù in descrizione. Ok eccoci
qui, tornati a casa.
Che ve ne pare? Vi è piaciuto questo
video? Qual è il vostro tipo di caffè
preferito? Quali tipi avete provato?
Fatecelo sapere giù nei commenti! Se invece
adesso volete approfondire un altro
aspetto della cultura italiana, e cioè la
letteratura,
allora date un'occhiata al video che
abbiamo realizzato sui sette grandi
classici della letteratura italiana, come
sempre il link lo trovate qui in alto
nella card e giù nella descrizione.
Se invece volete studiare tutta la
grammatica italiana e tutte le
particolarità della nostra lingua,
allora il posto perfetto è il nostro
sito www.learnamo.com dove ci sono centinaia
di video lezioni gratuite ed esercizi
per tutti i livelli.
O ci sono anche i nostri social, Facebook,
Instagram, Twitter
e da un po’ di tempo anche TikTok, quindi
seguiteci anche lì! Ciao ciao

WEBVTT
Kind: captions
Language: it
"Sarebbe dovuto andare", "dovrebbe essere
andato". Secondo voi queste due frasi 
hanno lo stesso significato? 
Ciao a tutti e bentornati su LearnAmo.
Prendete carta e penna, una tisana o un 
bicchiere di vino, quello che vi rilassa
di più,
mettetevi comodi e rimanete sintonizzati
fino alla fine, perché in questo video
andremo a parlare di un tema molto
interessante, che però, è anche una regola
grammaticale che crea spesso molta
confusione tra gli studenti stranieri. A
cosa mi riferisco? Semplice, al
temutissimo futuro nel passato.
Sono sicura che i miei studenti sanno
benissimo a cosa mi riferisco, perché lì
tartasso continuamente con questa cosa.
Ma, probabilmente, alcuni di voi non ne
hanno mai sentito parlare.
Nessun problema, io sono qui per questo,
quindi rimedieremo subito a questa cosa.
Ci vediamo dopo la sigla con tutte le
spiegazioni necessarie.
Allora, cerchiamo di fare chiarezza. Cosa
si intende esattamente con "futuro nel
passato"? Bene, immaginate di stare
parlando al passato.
Immaginate di stare raccontando una
storia o una serie di eventi che sono
avvenuti in un tempo passato.
Bene, se poi avete bisogno di parlare di
qualcosa che è avvenuto dopo rispetto a
quel tempo principale che state
utilizzando, ma che, allo stesso tempo,
rispetto al momento in cui state
parlando,
è già successo, ebbene, quello è il futuro
nel passato. Cioè un'azione futura
rispetto ad un'altra
nel passato, ma comunque già accaduta
rispetto al momento in cui state
parlando.
Affinché si possa parlare di futuro nel
passato sono necessarie due condizioni.
Innanzitutto, il verbo della proposizione
principale deve essere in un tempo
passato, e la seconda condizione è che,
ovviamente, il verbo della subordinata
deve esprimere un'azione futura rispetto
a quella espressa dal verbo della
principale. Tutto chiaro fin qui? Non vi
preoccupate, perché tra poco vedremo
degli esempi che vi aiuteranno a rendere
le cose più chiare,
ne sono sicura. Prima, però, devo
aggiungere un altra informazione. In
italiano, infatti, per esprimere il futuro
nel passato si utilizza il condizionale
passato e, attenzione, non il condizionale
presente, come invece
molti stranieri erroneamente scrivono o
dicono. Ma vediamo un esempio. "Quando l'ho
invitato, Giorgio ha detto che sarebbe
venuto volentieri alla mia festa."
Chiaramente, rispetto a ora, cioè il
momento in cui sto raccontando questo,
entrambe le azioni sono già successe,
sono al passato, ma, l'azione di venire
alla festa è chiaramente futura rispetto
all'azione di invitare Giorgio, e per
questo ho utilizzato il condizionale
passato "sarebbe venuto".
Vediamo un altro esempio: "Non sapevo se
avresti fatto in tempo, così avevo già
pensato a una soluzione alternativa."
Anche in questo caso, tutte le azioni
sono già successe rispetto al momento in
cui le sto raccontando, però l'azione di
"fare in tempo" è chiaramente futura
rispetto a quella di "non sapere". Quindi
ancora una volta, come vedete, ho
utilizzato il condizionale passato
"avresti fatto in tempo".
Tutto chiaro fin qui? Bene, adesso dovete
sapere che le cose si complicano un
pochino quando, per esprimere il futuro
nel passato, abbiamo bisogno di
utilizzare anche un verbo modale. Per
esempio: "Quando l'ho invitato, Giorgio ha
detto che sarebbe potuto venire alla mia
festa." Come vedete, qui, non solo ho
utilizzato il condizionale passato del
verbo, ma ho anche aggiunto il verbo
modale. E come si forma tutta questa roba?
In questo modo: con il condizionale
presente del verbo ausiliare
"essere" o "avere", a seconda di quello che
prende il verbo principale, poi si
aggiunge il participio passato del verbo
modale "potuto", "voluto", "dovuto", "saputo", e
infine, si aggiunge l'infinito del verbo
principale, quello che indica l'azione.
Vediamo un altro esempio:
"Sapevo che non avresti dovuto parlare."
Stessa identica cosa.
Ma non è finita qua, sentite adesso
queste due frasi. "Mio fratello mi ha
detto che Giorgio sarebbe dovuto andare
al bar.", "Mio fratello mi ha detto che
Giorgio dovrebbe essere andato al bar."
"Sarebbe dovuto andare", "dovrebbe essere
andato". Secondo voi queste due frasi
hanno lo stesso significato?
Ovviamente la risposta è no, ma, come
vedete, la differenza è molto, molto
sottile, quindi dovete fare molta
attenzione.
Andiamo a vedere cosa significa una
frase e cosa invece significa l'altra.
Nella prima frase, e cioè: "Mio fratello mi
ha detto che Giorgio sarebbe dovuto
andare al bar." quello che mio fratello mi
dice è che Giorgio aveva l'intenzione,
aveva la necessità, aveva il dovere di
andare al bar dopo, e quindi questo è
effettivamente il nostro futuro
nel passato, che esprime un azione futura
rispetto ad un'altra nel passato, ma
comunque passata rispetto al momento in
cui la stiamo raccontando. E nel secondo
caso invece? La seconda frase era: "Mio
fratello
mi ha detto che Giorgio dovrebbe essere
andato al bar.". Qui, quello che mio
fratello mi ha detto non è altro che un
suo pensiero.
Cioè, lui sta ipotizzando che Giorgio sia
andato al bar, ma non ne ha l'assoluta
certezza. Questa forma, quindi, esprime
un'ipotesi, si dice quello che probabilmente
secondo noi è successo. Bisogna
ovviamente precisare che questo può
succedere solo con il verbo modale
"dovere". Perché? Beh, perché il verbo "dovere"
è l'unico tra i verbi modali che può
esprimere un'ipotesi, il nostro pensiero,
se utilizzato al presente indicativo
condizionale, seguito da un verbo
all'infinito. Per esempio: "Paolo ha mal di
stomaco. Deve aver mangiato qualcosa di
avariato.". Se io dico: "Deve aver mangiato
qualcosa di avariato." significa che,
secondo me, quindi forse, probabilmente, ma
è solo un mio pensiero,
lui ha mangiato qualcosa di scaduto, di
avariato, che gli ha fatto male. Oppure:
"Marco conosce Federico da anni. Dovrebbe
averlo incontrato all'asilo.".
Anche qui, nonostante io abbia utilizzato
il condizionale, l'idea è sempre la
stessa, cioè, forse, secondo me, se non erro,
se non ricordo male, si sono incontrati
all'asilo. Per esprimere questo tipo di
ipotesi con il verbo "dovere"
bisogna appunto utilizzare il
condizionale presente o anche
l'indicativo presente del verbo "dovere",
il verbo "essere" o "avere", a seconda di
quello che richiede il verbo principale,
all'infinito, e il participio passato del
verbo principale. Vediamo ancora
un paio di altre frasi: "È andato a letto
presto perché avrebbe dovuto svegliarsi
alle 6
il giorno dopo.". Ovviamente, qui si tratta
del nostro fantastico futuro nel passato.
Il giorno dopo è chiaramente il futuro
rispetto a quando lui è andato a letto.
Ma, "Paolo non era in casa stamattina.
Dovrebbe essersi svegliato presto.". In
questo caso, non sto esprimendo un futuro
rispetto all'azione espressa nella prima
frase, sto semplicemente esprimendo una
mia opinione. Se paolo non era a casa
questa mattina è perché probabilmente, o
almeno questo è il mio pensiero, si è
svegliato presto. Tutto chiaro? Bene, c'è
ancora un'ultimissima, piccola cosa che
devo dirvi. Probabilmente, quando ho detto
la prima di queste frasi qualcosa vi è
sembrato un po' strano. Infatti, io ho
detto: "È andato a letto presto perché
avrebbe dovuto svegliarsi alle 6
il giorno dopo.". Tutti, però, sapete che
l'ausiliare richiesto dai verbi
riflessivi come "svegliarsi" è "essere",
allora perché io ho detto "avrebbe dovuto
svegliarsi"? Ebbene, dovete sapere che
quando costruite la forma del futuro nel
passato con il verbo modale, se il verbo
principale è un verbo riflessivo e
utilizzate il pronome insieme al verbo
principale, si costruisce proprio con il
verbo "avere" e non con "essere". Quindi
diremo "avrei dovuto svegliarmi",
oppure "avresti potuto pentirti", "avrebbero
voluto riprendersi", e così via.
Se invece mettiamo il pronome riflessivo
prima di tutta la struttura dei verbi,
allora avremo bisogno di utilizzare il
verbo "essere"
come ausiliare. Quindi non avremo più
"avrebbe dovuto svegliarsi", ma avremo "si
sarebbe dovuto svegliare", "avrei potuto
alzarmi" diventa "mi sarei potuta alzare",
"avrebbero voluto riprendersi" diventa "si
sarebbero voluti riprendere" e entrambe
queste forme hanno lo stesso identico
significato.
Bene, adesso ho veramente finito. Lo so, ci
sono molte informazioni in questo video.
Io vi consiglio di guardarlo anche due,
tre, quattro volte, affinché tutto sia
chiaro. Se però avete ancora dei dubbi,
delle domande potete sempre scrivermeli
nei commenti.
Provate, inoltre, a scrivere delle frasi,
degli esempi nei commenti, utilizzando il
futuro nel passato o utilizzando
comunque il verbo "dovere" per esprimere
un'ipotesi. Se avete bisogno di ripassare
un po' il vostro condizionale presente
e passato,
potete farlo con il video dedicato
proprio a questo argomento, che trovate
come sempre qui in alto nella card o giù
nella descrizione.
Se invece, avete bisogno di ripassare
qualche altro argomento di grammatica o
avere delle informazioni in più sulla
cultura italiana,
potete passare dal nostro sito www.learnamo.com.
E non dimenticate di seguire
anche LearnAmo su tutti i social: su
Facebook, su Instagram, su Twitter, su Tik
Tok, su Pinterest, siamo ovunque. Vi
basterà cercare LearnAmo o cliccare
direttamente sui link in descrizione. Io
vi aspetterò prestissimo qui su YouTube,
ciao!

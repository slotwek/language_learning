WEBVTT
Kind: captions
Language: it
Ciao a tutti e bentornati sul LernAmo!
Oggi continua la rubrica
"Cucina con Graziana", che non è ancora una rubrica, però potrebbe diventarlo: fatemi sapere nei commenti se avete voglia di vedere più spesso
video in cui cucino o, perlomeno, provo a cucinare!
In ogni caso, oggi ho deciso
di buttarmi
su un altro grande classico della cucina italiana:
la pasta fresca! E, in particolare, preparerò insieme a voi, per la prima volta nella mia vita,
I CAVATELLI
(e qualche ORECCHIETTA)
Faccio questa faccia perché sto girando questo video DOPO aver effettivamente
preparato la pasta fresca e quindi... so già cosa succede, ma lo lascio scoprire a voi!
Ma prima di vedere Graziana sporcarsi le mani con
l'impasto dei cavatelli e delle orecchiette, ho preparato per voi
alcune curiosità, alcune domande, su questi tipi di pasta fresca, così che possiate anche voi conoscerle un po' meglio!
Cominciamo con i CAVATELLI!
1) La giornata nazionale dei cavatelli è:
A) Il 3 gennaio
B) Non esiste una giornata nazionale dei cavatelli
C) Il 15 luglio
La risposta corretta è la lettera A: il 3 gennaio, in tutta Italia, si celebrano i cavatelli!
2) Perché si chiamano così?
A) Perché, in origine, venivano mangiati all'interno di una cava
B) Per via della loro forma incavata
C) Perché, in origine, venivano preparati con farina di cavolfiore
La risposta corretta è, la più semplice, la lettera B. Si chiamano cavatelli per via della loro forma incavata.
Ma adesso, passiamo alle ORECCHIETTE!
1) Qual è l'alimento più tipico, e tradizionale, con cui le orecchiette vengono cucinate a Bari?
A) Le cicorie
B) Le cime di rape o
c) I broccoli
Eh sì, questa, sono sicura, che nessuno di voi l'avrà sbagliata!
L'alimento tipico, con cui le orecchiette vengono cucinate a Bari, sono B) le cime di rape!
2) Qual è il luogo più tipico, a Bari, dove poter acquistare
le orecchiette fatte a mano?
A) Per strada
B) Nel primo supermercato nato a Bari o
C) In un garage
La risposta corretta è la lettera A) per strada. Infatti, a Bari Vecchia,
cioè la parte più vecchia della città di Bari,
esistono due strade in particolare:
la Via dell'Arco Basso e la Via Dell'arco Alto, che sono proprio definite le strade delle "signore delle orecchiette",
perché qui le signore,
generalmente, escono dalle proprie case e fanno le orecchiette a mano per strada!
Quindi tu, se ci passi, puoi scegliere quelle che preferisci e acquistarle!
Ma, adesso, siete pronti a vedere
Graziana alle prese con la preparazione dei cavatelli e delle orecchiette?
Ci vediamo dopo la sigla e, ovviamente, via tutti  gioielli! (E lavatevi le mani!) [sigla]
Preparare l'impasto per cavatelli e/o orecchiette è molto semplice:
pensate che vi serviranno soltanto tre ingredienti!
Per tre persone occorreranno:
- 300 grammi di semolino
- 150 millilitri di acqua e
- farina quanto basta
[Ok, allora cominciamo!
Prima di tutto, ti devi legare i capelli per evitare che i capelli vadano nel semolino
Togli tutti i bracciali, anelli... - no, quello l'ho già fatto - Ok
Indossa un grembiule, altrimenti ti sporchi. - Dove lo trovo?
- Eccolo qua... già pronto!
- Ah... bello, però!]
Dopo aver indossato il vostro grembiule super-fashion,
potete versare il semolino sul vostro piano di lavoro. E mi raccomando, dovete dargli una forma di una fontanella
(o almeno così dice mia madre!)
[- Più che una fontana, sembra un vulcano.
- Si dice fontanella però...
- E poi... fallo più grande il buchino! - Prima dici di no...]
Preparata la vostra fontanella/vulcano,
versate un po' di acqua, quella che è necessaria per riempire il buco e conservate l'altra.
Questa è più difficile... ah, ok, ok. Questa è più difficile della... della focaccia. [- Beh, me l'hai vista fare sempre]
Quindi, con il coltello, che deve essere liscio e non seghettato, cominciate a versare il semolino
all'interno della pozza d'acqua che avete creato.
Una volta terminato con il coltello, potete iniziare ad impastare con le mani.
Quindi, versate tutta l'acqua che vi rimane. Mi raccomando, prendete bene tutta la farina e
impastatela con l'acqua.
[Questo comunque si può fare anche con la farina, eh; chi non ha il semolino... - Qual è la differenza?
- Con il semolino vengono più soffici, con la farina,
se li cuoci il giorno stesso... va bene, altrimenti si induriscono]
E adesso cominciate a impastare con i pugni.
Continuate a dare dei bei pugni decisi (anti-stress).
Una volta finito con i pugni, quando l'impasto risulterà più o meno omogeneo, continuate ad impastare,
questa volta, però, con il palmo della vostra mano.
Ecco, così!
Mh, non pensavo di essere così brava!
Dopo svariati minuti, una volta che l'impasto risulterà
omogeneo, ma soprattutto liscio,
formate una palla, quindi versate della farina sul piano di lavoro e appoggiateci sopra la palla.
Tagliate, poi, dei piccoli pezzi di impasto.
Cominciate con quattro o cinque.
Da questi piccoli pezzi dovrete formare dei lunghi rotolini, spessi circa un centimetro.
Mi raccomando,
cospargete sempre il vostro piano di lavoro con della farina, prima di formare i rotolini.
[Sul piano si fanno i rotolini, non in mano!
Si, così! - Va bene?
Li schiacci troppo, deve essere la mano leggera!]
 
Non avrei mai pensato che fare un rotolino sarebbe risultato così difficile; però, ecco insomma, è così che dovrebbe venire!
Sono sicura che voi lo farete benissimo!
Ah, niente... non vado d'accordo con i rotolini.
[Dovrebbe essere la cosa più facile, no? -Dovrebbe, sì! - Ma perché non riesco?
Vabbè, piano piano impari, dai! Non si fa così, Graziana.
Ma così mi viene!
Vedi, vedi? È facile!]
Lo so, lo so, mia madre è bravissima! Ma lei li fa da anni! Per me era la prima volta! Ma che sto facendo?
In ogni caso, una volta terminati i rotolini, potete: avvicinarli, metterli tutti allo stesso livello,
cospargerli di farina e cominciare a tagliarli.
Da questi rotolini dovete formare dei piccoli quadratini di circa 1cmX1cm.
Questi quadratini saranno la base dei vostri cavatelli
Avete presente il famoso gesto italiano, quello che significa "che vuoi?",
quello che è un po' il punto interrogativo di turno?
Ebbene, è proprio questo che vi servirà per dare la forma ai vostri cavatelli!
Geniale, non è vero?
[In lungo, sì. - Con questo dito qua...
- Col dito medio, però... vedi, deve stare racchiuso al centro.
- Un lavoro di dito medio! - Sì.
Eh, grazie per la perla Graziana ma... è vero, dovete proprio insistere con questo dito
sull'impasto, per avere dei cavatelli
eccellenti! Se ce l'ho fatta io, potete farcela anche voi!
Eeh, come non detto! Grazie mamma!
Adesso vi facciamo vedere come fare delle ORECCHIETTE!
Si comincia sempre allo stesso modo: quindi preparate dei piccoli pezzetti di impasto, da cui andrete a formare dei rotolini...
ancora una volta!
[Non fare forte! Non c'è bisogno di stare lì a fare pum-pum-pum! - Ma che forte, cioè nel senso, non lo schiaccio, però non cresce!
- Come no? Lo devi accompagnare le mani, vedi?
Si striscia col coltello e l'indice lo devi mettere vicino,
poi lo prendi e lo giri.
Temo che questa cosa sia un pochino complessa.
Lo devi strisciare, non troppo forte, leggermente, metterla sul dito indice e poi girarla sul pollice
L' indice!
- Che cosa?
- L' indice deve andare vicino al coltello,
accompagnare il coltello...  - cosi? - Si!
Questo deve andar vicino perché lo devi prendere sull'indice.]
Eeeh no... vabbè, preferisco non commentare questo scempio!
[Come non detto. [risate] - Verranno sempre...
una e una.
 
Eh sì ragazzi, poi siamo tornate a fare i cavatelli perché gli era decisamente più facile realizzarli!
E questo è il risultato finale: qualche
orribile orecchietta,
in primo piano i miei cavatelli e questi sono quelli di mia madre, cioè come dovrebbero realmente venir fuori!
Ora, li lasciamo a seccare per qualche ora.
Bene, sono passate due ore, e questo è, diciamo, il tempo necessario ai cavatelli e alle orecchiette, per
seccarsi e adesso vi mostro come sono! Questo è l'aspetto che i vostri cavatelli dovrebbero avere una volta seccati.
Bene, io direi che, visto il risultato, posso proprio fare una richiesta alle signore in Via dell'Arco Basso o in Via dell'Arco Alto, per
assumermi come assistente, perché penso proprio di essermi
meritata un bel posticino in una di quelle vie!
Noi li abbiamo cucinati assieme ai fagiolini e li abbiamo conditi con del buonissimo
sugo di pomodoro con basilico!
Cospargiamo un po' con della ricotta dura (che ci sta a pennello!)
Questo è uno dei piatti, insieme alla pizza e alla caprese, che più
rispetta i colori della bandiera italiana:
i cavatelli con i fagiolini e la ricotta dura e, ovviamente, sugo di basilico.
Ta-da!
Risultato finale!
Mmm... che fame!
Ovviamente, assaggiamo...
È uno dei miei piatti preferiti dell'estate!
Sono buoni...
anche se i miei forse sono un po' bruttini esteticamente, però sono buoni. [L' importante è che sono buoni da mangiare]
E, ovviamente, un pasto così, non può che terminare...
con la scarpetta!
Bene, spero che questo video vi sia piaciuto! Fatemi sapere nei commenti se davvero volete la
rubrica "Cucina con Graziana". Per voi, sono disposta a mettermi in gioco, a mettermi alla prova, con tutte
le ricette tipiche della tradizione italiana!
Se siete curiosi di sapere cosa è successo quando ho deciso di preparare la focaccia barese,
allora non dovete assolutamente perdervi il video che ho realizzato, che trovate qui in alto, nella card, o giù, nella descrizione.
Inoltre, vi ricordo che se decidete di seguire la mia ricetta e di provare a realizzare a casa vostra
"I cavatelli" o "le orecchiette" baresi non dimenticate di fare una foto e di inviarcela o, perché no, di
condividerla sui vostri social taggando LearnAmo, così potremo ripostare tutti i vostri lavori! Mi raccomando, sono curiosa!
Se poi cercate tutte le altre lezioni di grammatica e cultura italiana, allora non dimenticate di passare dal nostro sito
www.learnamo.com. Mentre, per tutti gli altri contenuti esclusivi non
dimenticate di seguire LearnAmo anche su Instagram, su Facebook e su Twitter: vi basterà cercare LearnAmo o cliccare direttamente
sui link che vi ha lasciato nella descrizione.
Io vi saluto, ci vediamo prestissimo con un nuovo video! Ciao!

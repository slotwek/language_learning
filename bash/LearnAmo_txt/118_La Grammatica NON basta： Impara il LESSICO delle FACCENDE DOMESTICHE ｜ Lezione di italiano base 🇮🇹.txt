WEBVTT
Kind: captions
Language: it
Ciao a tutti e bentornati su LearnAmo.
Oggi qui si lavora! 
Ho chiamato Annagrazia
e insieme dobbiamo tirare a lucido questa casa
perché abbiamo deciso di organizzare
una festa in maschera questa sera.
In realtà, però, proverò a far fare tutto a lei.
Wo-hoo! Io sono già pronta per la festa!
Sono sempre pronta per festeggiare!
No cara, prima di tutto
dobbiamo fare un po' di faccende domestiche.
Quindi vai a infilarti un paio di guanti di gomma
e cominciamo.
Per prima cosa dobbiamo spazzare il pavimento.
Ciò significa utilizzare la scopa
per pulire il pavimento
rimuovendo tutto ciò che vi si poggia sopra
andandolo a sporcare.
Come la polvere, delle cartacce,
sporcizia di vario tipo.
Scusa ma per quale motivo
non possiamo passare l'aspirapolvere
come tutte le persone normali?
Per chi non lo sapesse,
l'aspirapolvere è quello strumento elettrico
che consente di rimuovere la polvere dalle superfici:
dal pavimento, per esempio, dai tappeti,
ma spesso anche dalle tapparelle
o dalle fessure dei mobili.
In ogni caso, mi dispiace, ma si è rotto
e non lo abbiamo mai più ricomprato.
Dopo aver finito con la scopa è il momento di spolverare.
Tieni, ecco il panno in microfibra.
Grazie.
Spolverare significa utilizzare un panno,
come quello che ho dato ad Annagrazia,
per rimuovere la polvere dalle superfici:
mobili, soprammobili, scaffali, mensole
e chi più ne ha più ne metta.
Bene. Dopo aver spazzato il pavimento
o dopo aver passato l'aspirapolvere
è il momento di lavare il pavimento
o passare lo straccio.
Per farlo si riempie un secchio con dell'acqua
e vi si aggiunge un po' di detersivo
o detergente per pavimenti
e lo si passa sul pavimento per pulire la superficie
ed eliminare eventuali macchie.
Aspetta, aspetta! Non abbiamo ancora finito!
Adesso è il momento di fare il bucato.
Bisogna lavare i panni sporchi.
Sia gli indumenti come le maglie, i maglioni,
i pantaloni, le camicie...
Sia la biancheria, e cioè: l'intimo, le lenzuola,
gli asciugamani, le tovaglie e tovaglioli.
È possibile utilizzare la lavatrice,
cioè l'elettrodomestico che lava i panni
impostando i giusti comandi.
Oppure, si può lavare a mano.
Aspetta, devo anche lavare a mano?
Eh... sì, i capi delicati andrebbero lavati a mano.
Ma come si fa? Non l'ho mai fatto!
Devi riempire con dell'acqua tiepida una bacinella
e aggiungere al suo interno
un po' di sapone liquido
o detersivo per il bucato.
Quindi, devi immergere i vestiti
e, se ci sono delle macchie, devi strofinare delicatamente.
Per smacchiare i tessuti
si possono utilizzare dei prodotti chimici,
come lo smacchiatore, oppure anche
delle soluzioni naturali, come acqua e aceto.
Sono esausta!
Eh… mi dispiace, ma non abbiamo ancora finito!
Hai caricato la lavatrice?
Sì.
Bene. Dunque, ora possiamo lavare i piatti.
Lavare i piatti significa lavare tutte le stoviglie
e i piatti sporchi.
Andarli a sgrassare
eliminando tutti i residui di cibo.
Ma perché non utilizziamo una lavastoviglie,
che è l'elettrodomestico apposito?
Mi dispiace, ma la nostra cucina non ne ha una.
Ti tocca lavarli a mano.
Si deve farlo nel lavandino
usando una spugna e del detersivo per piatti.
Ah, comunque la lavatrice ha finito il suo lavaggio
e anche la centrifuga.
Cioè, quando gira fortissimo
e sembra che il palazzo stia per crollare?
Esatto, ora bisogna stendere il bucato.
Stendere il bucato
significa disporre tutti i panni appena lavati
(e ancora bagnati) sullo stendino per farli asciugare.
Per non farli cadere si possono utilizzare
delle mollette per il bucato,
oppure si possono appendere su una gruccia.
Brava! Ti meriti di fare una pausa.
Ecco a te del latte di cocco.
Grazie!
Avevo una gran sete.
Comunque è finito.
Ma no! Che fai? Non devi gettarlo a caso!
Come?
Non ho capito.
Devi fare la raccolta differenziata
e cioè dividere i rifiuti che produci in:
plastica, vetro, metalli, carta e cartone,
umido organico e indifferenziato.
Così ogni rifiuto riceve il sistema di smaltimento
più opportuno.
Ci hanno dato tutte le buste per differenziarli.
Quindi, devi semplicemente dividerli
nel modo più opportuno in base al loro materiale
e il gioco è fatto.
E, ovviamente, loro ritirano un diverso materiale
ogni giorno,
quindi devi gettare la spazzatura
nel modo più opportuno
in base al calendario, ogni giorno.
Ah, volevo anche a dirti
che oggi è veramente una bella giornata,
con molto vento, quindi il bucato è asciutto.
Adesso devi solo stirarlo.
Stirare significa utilizzare un asse da stiro
e un ferro da stiro per eliminare le pieghe
dai tessuti dei vestiti.
Possibilmente senza scottarsi.
Ah, e, ovviamente, dopo aver stirato ogni capo
bisogna piegarlo prima di sistemarlo nell'armadio.
Non è ancora tempo di riposarsi.
C'è ancora una cosa da fare: pulire i vetri.
Cioè, rimuovere dalle superfici in vetro
tutti gli aloni, le macchie,
così da renderle brillanti, lucide e pulite.
Per farlo occorre utilizzare un panno
e un detergente specifico
che generalmente va spruzzato sulla superficie
e strofinato con il panno.
Adesso credo che la casa sia pronta per la festa.
Scusa ma tu non hai fatto niente?
Cioè, ho fatto tutto io!
Vabbè, vabbè... Per farmi perdonare
tu scegli la musica per questa sera
e io vado ad apparecchiare la tavola
per i nostri amici.
E sì, dopo la andrò anche a sparecchiare, contenta?
Bene, adesso io e Annagrazia
dobbiamo andare a prepararci per la festa
ma dobbiamo anche cucinare qualcosa
per i nostri amici.
E, a proposito di questo,
se volete sapere quali sono tutti,
ma proprio tutti i verbi della cucina
non perdetevi il video dedicato proprio a loro.
Sono tantissimi, ed è importante conoscerli
per poter leggere le ricette italiane.
Come sempre, trovate il link qui in alto nella card
o giù nella descrizione.
Se invece cercate delle regole di grammatica italiana
o maggiori informazioni sulla cultura italiana
potete passare dal nostro sito learnamo.com
e, se ancora non lo avete fatto,
non dimenticate di cercare e seguire LearnAmo
anche su tutti i social: su Instagram, su Facebook,
su Twitter, su Pinterest, su TikTok e su Telegram.
E, se il video vi è piaciuto,
lasciate un bel 'mi piace' e iscrivetevi al canale.
Noi ci rivedremo prestissimo
con un nuovo video.
Ciao ciao!

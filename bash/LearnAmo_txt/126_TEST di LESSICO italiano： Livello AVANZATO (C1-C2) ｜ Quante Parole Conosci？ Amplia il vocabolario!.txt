WEBVTT
Kind: captions
Language: it
Ciao a tutti e bentornati su LearnAmo. 
Quando si raggiunge un livello piuttosto avanzato
in una lingua straniera
e quindi, diciamo, livello C1/C2
secondo i parametri europei che penso tutti conosciate,
diventa molto più difficile
imparare delle nuove parole.
Delle parole sicuramente più avanzate, più complesse.
Un metodo sicuramente molto efficace
è leggere libri,
ascoltare podcast, guardare documentari,
video di interviste, e così via.
Ma se avete raggiunto questo livello di italiano
sono sicura che lo abbiate fatto.
In ogni caso, riuscite a ricordare
i significati di tutte le parole
più difficili, avanzate che incontrate
sul vostro percorso?
Volete mettervi alla prova?
Dunque, siete capitati nel posto giusto!
Perché in questo video ho deciso di presentarvi un test.
Un test di vocabolario avanzato.
Vi presenterò una lista di parole
che secondo me bisogna conoscere a un livello C1/C2.
Prima ve le presenterò in contesto,
cioè, all'interno di una frase
che può essere una citazione di un personaggio famoso,
una citazione di un libro, di un film...
Quindi, vi proporrò
tre diverse possibilità di significato.
Voi dovrete trovare la risposta corretta.
Alla fine del video ci saranno le soluzioni.
Cominciamo immediatamente!
"Non vuole essere famoso?
E io lo faccio diventare famigerato!"
"Famigerato". Cosa significa, secondo voi?
Di dubbia o pessima fama,
sconosciuto
o inutile?
"Un uomo coraggioso deve sempre dimostrarsi affabile
e farsi piuttosto rispettare che temere."
"Affabile". Qual è il significato di questo aggettivo,
secondo voi?
Scostante?
Formale?
Oppure cordiale?
"Non stancatevi di aspettare qualcosa
che stenta ad arrivare,
le cose belle meritano attesa."
Qual è il significato di "stenta" qui?
Fa fatica? Impiega ore?
Oppure ha facilità?
"La verità cammina sola, invece il pettegolezzo
si porta dietro una schiera di ammiratori."
"Una schiera", cos'è?
Una coppia?
Una moltitudine?
Oppure una manciata?
"Porca miseria, quella che l'ha accalappiato
deve essere una con una classe irraggiungibile."
Qual è il significato di "accalappiare"?
Bloccare?
Ignorare?
O sedurre?
"È sempre emozionante il tramonto,
indigente o sgargiante che sia."
Cosa significa "sgargiante"?
Pallido? Vivace?
Oppure spento?
"I bravacci e gli spacconi
sono di gran lunga più deboli di voi:
sono fragili, insicuri, spaventati."
Chi sono gli "spacconi" di cui parla Mauro Corona?
Sono dei gradassi,
degli umili o degli ipocriti?
"Far passare ciò che fa comodo per verità,
è un errore comune e malsano
degli individui retrogradi."
Chi sono i "retrogradi"?
Sono degli ingenui? Sono delle persone furbe?
Oppure delle persone che sono ancora legate
a delle idee del passato?
"I pochi sopravvissuti avevano capitolato, per paura."
Cioè? Cosa avevano fatto i pochi sopravvissuti?
Si erano arresi? Si erano nascosti?
Oppure erano scappati?
"Lo schiavo ha la propria vanità,
non vuole obbedire che al più grande dei despoti."
Chi è un "despota"?
È forse un democratico? O un dittatore?
O forse un intellettuale?
"Quanto più amo l'umanità in generale,
tanto meno mi ispirano le persone in particolare."
Qual è qui il significato di "ispirare"?
Attrarre?
Preoccupare?
O schifare?
"Le complicazioni sono nate per impotunare
i pensieri semplici."
Cioè: rallegrare?
Stimolare?
O infastidire?
"La filosofia è un atto creativo
che dissolve le ideologie."
"Dissolvere", qual è il significato di questo verbo?
Disgregare?
Congiungere?
O fortificare?
"Si spinse fino a Golconda in India,
dove si dedicò con fortuna al lucroso
commercio delle gemme."
Se il commercio è "lucroso", cosa significa?
È faticoso?
Fruttuoso? O pericoloso?
Crescere? Una faccenda oltremodo barbara,
piena di inconvenienti.
Qual è il significato dell'avverbio "oltremodo", qui?
Moderatamente?
Eccessivamente?
O inaspettatamente?
Non nominare il nome di Dio,
non nominarlo invano.
"Invano". Cosa significherà?
Inutilmente?
Mai?
Ripetutamente?
"Lo scopo della poesia
è quello di ripristinare il silenzio."
"Ripristinare": annullare?
Ristabilire?
Oppure colmare?
"Si sappia che le menti scadenti sono la regola,
le buone l'eccezione,
le eminenti rarissime
e il genio un miracolo."
Quali sono le menti "eminenti"
di cui parla Schopenhauer?
Quelle razionali? Quelle rigide?
Oppure quelle eccelse?
"Il tempo è come una lente
che rende più nitida la visione della realtà."
Cioè, la rende: più chiara, più offuscata o più colorata?
"Una buona coscienza è un Natale perpetuo."
Cioè, un Natale passeggero? Un Natale eterno?
O un Natale felice?
Bene, come è andata?
Quante di queste parole già conoscevate?
Quante, invece, erano completamente nuove per voi?
Fatemelo sapere nei commenti.
Fatemi sapere anche se vi piace questo genere di video,
magari posso preparare degli altri test per voi.
Non vi preoccupate, tra pochissimo ci saranno
anche le soluzioni, per vedere un po'
qual è il vostro livello di conoscenza
del vocabolario italiano avanzato.
Se, invece, volete imparare delle nuove parole
allora vi consiglio
di dare un'occhiata al video in cui vi suggerisco
tutte le alternative a: "Sono felice".
Perché è bello essere felici
ma è anche altrettanto bello avere tanti modi innovativi,
più avanzati, complessi
e non così banali per dirlo.
Come sempre, trovate il video in alto nella card
o giù, nella descrizione.
Non dimenticate, poi, di lasciare un bel 'Mi piace'
e iscrivervi al canale, se ancora non lo avete fatto,
e per tutti i contenuti esclusivi di italiano
che pubblichiamo ogni giorno,
non dimenticate di seguire LearnAmo
su Instagram, su Facebook, su Twitter,
su Pinterest e su TikTok.
Non dimenticate anche di iscrivervi al canale Telegram
e con questa è tutto.
Vi lascio alle soluzioni e ci vediamo prestissimo
in un nuovo video, ciao ciao!

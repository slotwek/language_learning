WEBVTT
Kind: captions
Language: it
Ciao a tutti e bentornati su LearnAmo.
Imparare una lingua e metterla in 
pratica sono due cose ben diverse e sono
sicura che voi questo lo sapete bene.
Questo significa che avere una reale
conversazione, parlare con i madrelingua,
potrebbe essere piuttosto difficile per
vari motivi: l'ansia da prestazione, la
pressione, la timidezza, le aspettative...
Quindi, rimbocchiamoci le maniche (che io
non ho) e mettiamoci al lavoro. Infatti in
questo video ho riassunto un po' di
domande utili, ma soprattutto
originali e interessanti, per rompere il
ghiaccio e cominciare una conversazione
in Italia. Insomma, per evitare di
utilizzare quelle classiche, noiose e
banali domande della serie "come va" che
portano a risposte altrettanto banali
"bene" e poi il nulla, momenti di silenzio
imbarazzante. No. Per un maggiore ordine
ho deciso di suddividerle per
argomento o per luogo di utilizzo.
Prima di illustrarvi tutti i modi per
attaccare bottone, vorrei rispondere a
una domanda che ricevo spesso nei
commenti.
"Graziana, ma perché molti siti web
italiani sono inaccessibili da altri
Paesi?" Ve lo spiego subito. Molti siti web
limitano la visione dei propri contenuti
solo a chi vive nel Paese d'origine. Per
esempio, i canali TV italiani bloccano i
propri siti streaming a quelli che si
connettono fuori dai confini nazionali.
Come fanno a sapere chi si connette
dall'estero? Guardano l'IP. Ogni
dispositivo che si connette a Internet ha
un IP: un codice che lo identifica sul
web. Alcuni siti web, riconoscendo che il
vostro IP proviene dall'estero, bloccano
i contenuti e vi impediscono di
accedere. Per fortuna NordVPN, lo
sponsor di questo video, vi permette di aggirare
queste restrizioni con un click. Vi
basterà selezionare dall'app disponibile
su computer, tablet e smartphone in quale
paese vorreste virtualmente trovarvi. E
il gioco è fatto.
NordVPN filtrerà la vostra
connessione attraverso uno dei suoi
computer che si trova nel paese scelto.
Non noterete nulla, avviene tutto in
automatico. NordVPN costa solo un paio di
euro al mese. In più, se vi iscrivete
usando il link che vi ho lasciato in
descrizione e il codice coupon "LEARNAMO",
riceverete uno sconto aggiuntivo e un
mese gratis! NordVPN è una risorsa
imperdibile!
Primo grande argomento che generalmente
mette tutti d'accordo:
il viaggio.
Se siete in viaggio in Italia e volete
cominciare una conversazione con una
persona del posto, potreste chiedere: "ci
sono delle chicche nascoste da vedere
qui intorno?". Una "chicca" è una cosa
piccola ma allo stesso tempo
interessante perché particolare, elegante,
raffinata, bella... qualcosa da godersi.
Oppure "cosa mi consigli di fare?" (apro e
chiudo una parentesi, io utilizzerò qui
il "tu" in tutte le prossime domande, ma
ovviamente se siete con qualcuno che
proprio non conoscete, potete anche
utilizzare il "lei" come forma di cortesia).
Ancora, "cosa c'è in zona che non posso
assolutamente perdermi?", "C'è qualche
storia o qualche legenda locale da
conoscere su questi posti?".
Generalmente questo apre sempre una
lunga conversazione perché se la persona
è del posto ha sempre molta voglia di
raccontare un po' la storia della
propria città. Dopo che avrete raggiunto
una certa confidenza con l'altra persona
potreste anche fare domande leggermente
più personali come "cosa ti piace di più
della tua città?", oppure "da quanto tempo
vivi qui?". Altrimenti parlare di cibo,
soprattutto in Italia è sempre la
soluzione giusta, si va sempre sul sicuro.
"Conosci qualche posto buono in cui
mangiare?" Per qualche ragione la gente
ama dare consigli su ristoranti da
provare perché li trova particolarmente
buoni e vuole che tutti gli altri li
provino. O ancora, "qual è il tuo
ristorante preferito in città?", "Quali sono
i piatti tipici qui? Vorrei provare la
cucina locale!". Fa sempre molto piacere
all'altra persona vedere che il proprio
interlocutore è una persona aperta che
ha voglia di provare quello che di buono
quella città offre. O ancora, molto
simile: "c'è una bevanda del posto che
vale la pena di provare?".
Insomma, cercate sempre di fare questo
genere di domande, cioè domande che
prevedano una risposta completa, così che
si possa avere una conversazione
attiva. Evitate, insomma, quelle domande
alle quali si può rispondere
semplicemente con un "sì" o un "no". In
alternativa, se volete solo parlare di
viaggi, potreste fare domande del tipo:
"stai pianificando un viaggio?", o
eventualmente "dove vorresti viaggiare
prossimamente?", se poi la persona non
vuole viaggiare, non può viaggiare, beh,
cambiate argomento con un altro che
vedremo tra poco. Se invece sapete che
l'altra persona è appena stata in
viaggio perché ve ne aveva parlato, o
perché vi seguite su Instagram e avete
visto una sua foto, potreste chiederle
"raccontami del tuo viaggio in...
Me lo consiglieresti?
Merita? Ne vale la pena? Com'è andato?"
oppure "sto pensando di andare
in.../a...
Ci sei stato/stata?", o ancora, "sei mai
stato in un altro continente? Hai qualche
consiglio per il jet lag?", oppure, più in
generale "preferisci viaggiare in
macchina o con i mezzi pubblici?", o ancora,
"preferisci un viaggio rilassante o sei
più amante dell'avventura?".
Proseguiamo. Un luogo in cui è veramente
importante avere un po' di domande
salvavita nella manica, è sicuramente il
posto di lavoro.
Magari avete trovato lavoro in Italia e
avete bisogno di cominciare delle
conversazioni con i nuovi colleghi.
Aiuto, cosa fare? Beh, potreste chiedere
cose del tipo "da quanto tempo lavori qui?",
"come sei finito/come sei finita a fare
questo lavoro?" per un po' di storia
personale del proprio interlocutore. "Come
ti trovi a lavorare qui?" per ricevere un
po' di informazioni
riguardo al clima in quel determinato
posto di lavoro. "Hai sempre fatto questo
lavoro?"... Ma in realtà ci sono tantissime
altre domande sempre a sfondo lavorativo
che sono piuttosto interessanti. Magari
queste non usatele proprio la prima
volta che conoscete i nuovi colleghi, ma
utilizzatele un po' più avanti, quando
li conoscete ma dopo il saluto
non sapete più cosa dire: "qual è stata la
richiesta più assurda che ti abbia fatto
un datore di lavoro?", oppure "qual è stato
il tuo peggior lavoro?", oppure, un'altra
domanda che secondo me è molto molto
interessante: "qual è stato il migliore o
il peggiore consiglio per la tua
carriera che tu abbia mai ricevuto?"
questa veramente apre molti scenari
perché veramente le risposte possono
essere le più disparate.
"Se tu avessi
garanzia di successo,
quale lavoro faresti?". Di questo sono
veramente curiosa anche io. Scrivetemi
nei commenti una risposta a questa
domanda.
Proseguendo, un'altra domanda da fare sul
luogo di lavoro potrebbe essere "hai mai
avuto un collega particolarmente
fastidioso?", oppure, una domanda molto
attuale in questo periodo: "Cosa ne pensi
del lavoro da remoto?", o simile, "vorresti
alternare i giorni di lavoro in persona
con i giorni di lavoro da remoto?". Poi, la
classica domanda che vi salva in
qualsiasi circostanza:
"hai dei piani per questo fine settimana?"
(o in generale per qualsiasi altra
festività o vacanza imminente).
Proseguiamo con il prossimo tema, che,
devo dire, è un tema veramente molto
variegato e per questo funziona sempre e
ovunque. Sto parlando dell'attualità, e
quindi domande del tipo "hai visto le
ultime notizie al telegiornale?",
oppure "hai letto questo articolo
riguardo a...? Mi piacerebbe sapere la tua
opinione", o ancora, "cosa pensi di questa cosa
che è successa?".
Oppure, se ci sono notizie da qualche
parte del mondo che sono un po'
preoccupanti, un po' negative, potreste
chiedere: "stai seguendo quello che sta
accadendo in... *nome del paese*?", o ancora, "ho
sentito alla radio che...
cosa ne pensi?", oppure, una cosa che in
Italia è generalmente sempre sinonimo
di successo:
"hai guardato la partita?"
(chiaramente se il giorno prima c'è stata
una partita
particolarmente importante, altrimenti
sarebbe opportuno specificare di quale
partita state parlando, per evitare
equivoci). O ancora, "hai guardato il nuovo
film al cinema?", "hai guardato la nuova
serie su Netflix?", poi chiaramente queste
ultime domande che vi ho proposto sono
perfette anche fuori dal contesto
lavorativo.
L'attualità, come vi dicevo prima, va
sempre bene.
Proseguiamo con un altro luogo, e cioè
immaginiamo che vi troviate a un evento
sociale.
Una festa, una conferenza, una sagra, una
fiera... insomma, veramente uno di quegli
eventi affollati. Se siete in questo
contesto e non sapete come cominciare la
conversazione con qualcuno, potreste
usare domande del tipo "cosa ti porta qui?".
Se siete a un evento organizzato da una
persona in particolare,
potreste chiedere "come conosci... *la
persona che ha organizzato l'evento*?". Se
siete in Italia, la moda è anche un
argomento abbastanza sicuro e quindi se
volete cominciare la conversazione con
qualcuno potreste veramente cominciare
con un bel complimento, purché sia
sincero, è ovvio. Quindi, per esempio,
potreste dire "wow mi piace molto il tuo
vestito" o "mi piace molto il tuo look", "mi piace
molto il tuo...
*qualsiasi cosa vi piaccia che quella
persona indossa*, dove lo hai comprato?",
oppure, molto simile "mi piacciono molto i
tuoi capelli!". Un'altra domanda che
potreste fare è, per esempio, "ti stai
divertendo?"
o "ti piace la festa?". Se notate che quella
persona è un po' più in disparte,
potreste chiederle "conosci molte persone
qui?", oppure, se anche voi siete un po' in
disparte perché non vi piacciono molto i
luoghi affollati,
potreste dire a quella persona "non mi
piacciono tanto questi eventi così
affollati, anche a te?", se quella persona
mi risponde "oh sì, anche io li detesto", beh,
sicuramente comincerete una bella
amicizia; se invece notate che la persona sta
mangiando, o sta bevendo qualcosa che anche a
voi piace molto, potreste cominciare una
conversazione dicendo
"anche io adoro... non so,
quel vino" o "anche io adoro quello
stuzzichino. Sei un intenditore/
un'intenditrice. E' sempre bello trovare
delle buone forchette come noi, non è
vero?". E infine un argomento che sì, è vero,
probabilmente è un po' banale ma
funziona veramente sempre per cominciare
una conversazione. Lo avete indovinato,
Non è vero? Il tempo. Che ci piaccia o no,
l'argomento "meteo" rompe sempre il
ghiaccio, in qualsiasi circostanza.
"Guarda che bel sole fuori!" oppure "che
bella giornata oggi, non trovi?", "non
potevamo chiedere tempo migliore oggi" oppure
"peccato, sta piovendo" o "che bello, sta
piovendo" se siete amanti della pioggia
(io no). O ancora, "fa freddo oggi, no? Ieri era
più caldo", "sembra proprio che stia per
piovere.
Conviene trovare un posto al riparo!",
soprattutto se l'evento dovrà
prolungarsi per qualche ora e ovviamente
non ci sono molte coperture. O ancora,
"che ventaccio! Ma quando arrivano le belle
giornate?",
oppure
"comincia a piovere...", o al contrario,
"mamma mia che caldo oggi! si muore!", "questo
sole è
bollentissimo! Dove posso trovare un po'
di ombra?". Se invece per esempio siete a
lavoro, potreste guardare fuori dalla
finestra e dire:
"Guarda che bel tempo durante la
settimana. Poi puntualmente piove nel
fine settimana!", o ancora, se avete
guardato le previsioni del meteo
potreste dire cose come "al meteo hanno
detto che nei prossimi giorni
pioverà/ nevicherà/ grandinerà/ ci sarà il
sole... sarà vero?". Se voi siete, invece, in
viaggio e state parlando con una persona
del posto, potreste chiedere cosa succede
generalmente in quella città,&nbsp;per esempio:
"ma il tempo qui è sempre così bello/
brutto/ caldo/ freddo/ umido/ pazzo...
*qualsiasi aggettivo che sia opportuno in
quel contesto* ?". Oppure, immaginiamo che
siate ad un evento un po' noioso. Se
volete attaccare bottone con qualcuno,
potete mostrarvi un po' simpatici e dire
cose come "Ok, fingiamo di essere
interessati al meteo..." e poi usate una
delle formule menzionate sopra. L'altra
persona sorriderà un po' e, perché no,
potrebbe rispondervi e da lì cominciare
una conversazione. E questo è quanto.
Fatemi sapere nei commenti, quali sono le
vostre esperienze con le conversazioni
con madrelingua italiani? Positive?
Negative?
Inesistenti? Scrivetemi nei commenti! La
prossima volta che volete attaccare
bottone con un italiano o un'italiana,
provate a utilizzare una di queste
formuline e fatemi sapere come va. Se poi
avete paura di parlare perché vi
bloccate ogni volta che provate ad
aprire la bocca, non perdetevi il video
in cui vi do qualche consiglio per
superare questa paura di parlare, perché
se imparate una lingua è veramente
importante utilizzarla ed è perfetto
utilizzarla con madrelingua. Per invece
qualsiasi altro dubbio riguardo la
grammatica o la cultura italiana potete
passare dal sito learnamo.com. Se ancora,
non lo avete fatto, perché non l'avete
fatto? Seguite Learnamo anche su
Instagram, su Facebook, Twitter, su
Pinterest e su TikTok. Se il video vi è
piaciuto lasciate un bel mi piace,
iscrivetevi al canale, e iscrivetevi
anche al canale Telegram. Con questo è
tutto. Alla prossima! Ciao!

WEBVTT
Kind: captions
Language: it
Ciao ragazzi!
Oggi continuiamo a parlare di... pronomi!
Nel video precedente vi ho parlato dei pronomi
personali.
Vi ho detto che sostituiscono nomi di cose
o persone coinvolte nella comunicazione e
che ci sono tre tipologie.
Abbiamo visto le prime due, quindi pronomi
soggetto e pronomi riflessivi, mentre oggi
ho deciso di dedicare un intero video alla
terza tipologia, perché secondo me è un
po' più difficile.
Sto parlando dei pronomi complemento, quelli
che voi sentite costantemente se vedete un
video in italiano, se sentite parlare delle
persone in italiano.
Sicuramente vi sarete accorti che noi utilizziamo
molto spesso parole come “me”, “le”,
“li”, “lo”, “ti”, eccetera.
Benissimo, con questo video cercherò di spiegarvi
una volta per tutte cosa sono e quando si
usano, così potete iniziare ad usarli anche
voi.
Allora, pronomi complemento.
Sono: me, te, lui, lei, noi, voi e loro.
Questi sono i pronomi complemento e li usiamo
da soli, oppure dopo le preposizioni, come
vedete qui.
Possiamo usarli da soli, quindi senza nulla
(direttamente “me”, “te”, eccetera)
oppure preceduti da preposizione (quindi per
esempio “di me”, “a te”, “da lui”,
“con noi”, “per voi”, eccetera).
Se vi chiedete quale preposizione dovete scegliere...
beh, dovete guardare il verbo che avete.
Il verbo vi dirà quale preposizione dovete
utilizzare.
E poi potete, appunto, scegliere il pronome
complemento, a seconda chiaramente del nome
che dovete sostituire.
Ora, questa forma è la forma esplicita dei
pronomi complemento e, essendo forma esplicita,
questi vanno sempre messi dopo il verbo.
Ecco qui degli esempi:
“Questa canzone parla di sua sorella”.
“Sua sorella” è terza persona singolare
femminile, quindi “Questa canzone parla
di lei”.
Come vedete, preposizione - pronome dopo il
verbo.
“Vado al mare con Francesco”; “Vado
al mare con lui”, perché Francesco è un
ragazzo, terza persona singolare maschile.
“Ha comprato questi souvenir per i suoi
genitori”; “Ha comprato questi souvenir
per loro” (i suoi genitori).
“Ho dato il computer a vostro fratello”;
“Ho dato il computer a lui”.
Però come vedete qui, possiamo usarli anche
senza preposizione.
“Sogno sempre te e tua sorella”; “Sogno
sempre voi”.
Adesso, guardate queste ultime due frasi,
quindi: pronomi complemento introdotti
da 'a'; pronomi complemento non introdotti
da nulla.
Allora, ricordate queste due tipologie.
E dovete sapere che ci sono delle forme alternative
per dire questo o per dire questo.
Vediamole insieme e partiamo da quella forma
alternativa per sostituire questi pronomi
qui, quindi quelli che vanno dopo il verbo
però senza preposizione.
Questi rispondono alla domanda “Chi?
Che cosa?”
Benissimo, allora se utilizziamo questa forma
li mettiamo da soli dopo il verbo.
Però esiste la forma alternativa implicita,
che va messa prima del verbo: mi, ti, lo,
la (a seconda che sia maschile o femminile),
ci, vi, li, le (sempre a seconda che sia maschile
o femminile).
Chiariamo tutto con degli esempi:
“Io guardo – Chi?
– te” (forma esplicita).
Non c'è la preposizione perché il verbo
chiede che non ci sia.
Io guardo – chi?
– te.
Ma possiamo anche dire (forma un po' più
naturale in realtà per gli italiani): “Io
ti guardo”.
Come vedete, dobbiamo scegliere chiaramente
il pronome che corrisponde alla stessa persona
(implicito “Io ti guardo”) prima del verbo;
“Lei prende lui”.
Lei prende – chi?
– lui.
Usiamo questo perché è maschile singolare:
“Lei lo prende” (prima del verbo);
“Marco rimprovera sua sorella”.
Marco rimprovera – chi?
– lei, sua sorella.
Quindi, “Marco la rimprovera”;
“Io invio i messaggi” (Io invio che cosa?
Loro, forma esplicita); “Io li invio”,
perché “i messaggi” è maschile plurale.
Bene, come vi dicevo prima, esiste una forma
alternativa anche per gli stessi pronomi,
ma solo quando sono introdotti dalla preposizione
'a'.
Quindi, rispondono alla domanda “A chi?
A che cosa?”
Quindi avremo: a me, a te, a lui, a lei, a
noi, a voi, a loro (forma esplicita).
Però esiste anche una forma implicita che
va messa prima del verbo (di solito).
L'unica eccezione, come vedete, è rappresentata
da “loro”, che invece tranquillamente
resta dopo il verbo.
Allora, per esempio: “Tu parli a me. Non
parli a noi”.
Forma esplicita, va benissimo, ma possiamo
anche dire: “Tu mi parli”.
È esattamente come dire “Tu parli a me”,
solo che utilizziamo la forma implicita prima
del verbo.
“Non parli a noi”.
“A noi”, quindi...
“Non ci parli”.
“A Marco – che significa “a lui” – piace
mangiare”.
Quindi “Gli piace mangiare” ('gli' significa
“a lui”).
'Le', “a lei”.
Infatti “Marco porta dei fiori alla sua
ragazza” (Marco porta dei fiori – a chi?
– a lei”); “Marco le porta dei fiori”.
“Io racconto ai miei amici - cioè, a
loro – il segreto”.
Questo non cambia, si toglie solo la preposizione
per formare la forma implicita: “Io racconto
loro il segreto”.
“Loro” non ci da molti problemi insomma.
Adesso, detto questo, un'ultima cosa.
Come potete utilizzare due pronomi complemento
nella stessa frase?
Questo cosa significa?
Significa che potrà capitarvi, nel parlare
italiano, che dovete sostituire due cose all'interno
della frase.
Esattamente, quel complemento introdotto dalla
preposizione 'a' e quello invece non introdotto
da alcuna preposizione.
Insomma, le due cose di cui ci siamo occupati
fino ad ora, quelle due che hanno le forme
implicite.
Benissimo, allora, se dovete sostituire sia
una cosa che l'altra adesso vi spiego come
fare.
Queste sono le frasi esplicite, in cui abbiamo
appunto tutti i nomi e sono colorati i nomi
che dobbiamo sostituire.
Quindi in blu i complementi diretti (cioè
non introdotti da preposizioni), in rosso
invece quelli introdotti dalla preposizione
'a' (perché solo questi ci consentono di
utilizzare i due pronomi nella stessa frase).
Per esempio, “Mio zio racconta a noi – a
chi?
A noi; che cosa?
– il suo segreto; “Io racconto a te quel
segreto”.
“Maria compra – che cosa?
– questi pantaloni – a chi?
– al suo fidanzato”.
“Paolo compra – che cosa?
– una borsa – a chi?
– alla sua fidanzata”.
Come vedete i colori corrispondono (introdotti
dalla preposizione 'a'; non introdotti da
nulla);
“Roberta regala a loro le sue collane”.
Allora, cosa succede appunto?
Innanzitutto, dobbiamo sostituire appunto
due cose all'interno della frase, sia quelle
in rosso che quelle in blu.
Come facciamo?
Allora, dovete sapere che se dovete sostituire
due cose (quindi dovete usare due pronomi)
bisogna usare per forza le forme implicite
e quindi entrambe prima del verbo.
Inoltre, prima va messo il pronome che sostituisce
'a' più il nome, quindi quei pronomi che
indicano “A chi?
A che cosa?”
(mi, ti, gli, le, ci, vi, loro) e subito dopo
i pronomi che invece indicano “Chi?
Che cosa?”, quindi quelli che sostituiscono
il nome diretto, quello che non è introdotto
da alcuna preposizione (per esempio: mi, ti,
lo, la, ci, vi, li, le).
Quindi, prima questi... poi questi.
Ma, a questi del punto 2, che vanno messi
prima, succede qualcosa quando sono seguiti
da questi, cioè da un altro pronome.
Cosa succede?
Allora: i pronomi di prima persona singolare
plurale (mi, ti, ci, vi) seguiti da, appunto,
altri pronomi, quelli diretti, quelli che
sostituiscono un nome diretto (lo, la, li,
le) diventano: me, te, ce, ve.
Per esempio:
“Mio zio racconta a noi il suo segreto”.
Allora “a noi” è 'ci', è vero.
Però, se seguito, da un altro pronome, cioè
se noi sostituiamo anche questo con un pronome
(cioè 'lo', maschile singolare), allora la
'i' si trasformerà in 'e': "Mio zio ce lo
racconta".
"Io racconto a te quel segreto".
"Io racconto a te" sarebbe "Io ti racconto".
Però se sostituiamo "quel segreto" con 'lo'
avremo "Io te lo racconto" e prende la 'e'.
Questo per quanto riguarda quindi i pronomi
di prima persona e seconda persona sia singolare
che plurale.
Per i pronomi di terza persona singolare 'gli',
'le', cosa succede?
Se questi sono seguiti da 'lo', 'la', 'li',
'le', diventano un'unica parola con questi appunto.
E, questi e questi saranno uniti da una 'e'.
Vedete, 'gli' che significa "a lui".
Avremo: glielo, gliela, glieli, gliele.
'Gli' più gli altri pronomi uniti da una
'e'.
Ebbene, dimenticatevi del 'le' per dire "a
lei" se state usando due pronomi, perché
'gli' sarà utilizzato sia al maschile che
al femminile.
"Glielo" significa che "lo... a lui", ma significa
anche "lo...a lei", "a lei lo", "a lui lo",
non cambia.
Infatti vedete gli esempi di prima:
"Maria compra questi pantaloni – quindi
'li' – al suo fidanzato", che è un ragazzo,
quindi "a lui": "Maria glieli compra".
Ma, anche "Paolo compra una borsa alla sua
fidanzata"; "Compra la... alla sua fidanzata",
"a lei", quindi "gliela compra".
Sempre 'gli'.
Solo, ricordiamo, se seguiti da un altro pronome
ovviamente.
Invece il pronome di terza persona plurale,
ancora una volta, non cambia, continua a rimanere
al suo posto e cioè dopo il verbo, mentre
l'altro tranquillamente si mette prima del
verbo.
"Roberta regala a loro le sue collane".
"A loro" ci ricordiamo diventa: 'loro'.
"Le sue collane": 'le'.
Però 'le' va messo prima del verbo.
'Loro' si fa sempre i fatti suoi e resta dopo
il verbo.
"Roberta le regala loro".
Allora ragazzi, per oggi la nostra lezione
finisce qui!
Però, se volete la spiegazione scritta e
tutti gli esercizi su questo argomento, andate
sul nostro sito (www.learnamo.com).
Inoltre, per qualsiasi dubbio o richieste
per nuovi video, mandateci una mail a info@learnamo.com.
Se il video vi è piaciuto, lasciateci un
“mi piace” e iscrivetevi al nostro canale
Youtube.
Ma continuate a seguirci anche su Facebook,
Instagram e Twitter, per tante novità!
…And guys, if you think your Italian isn’t
so good, you can even send us an email or
a message, in English, German, Spanish, or
French… we will answer in no time!
Cosa aspettate?
Ciao!

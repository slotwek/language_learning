WEBVTT
Kind: captions
Language: it
Ciao a tutti e bentornati su LearnAmo!
Inutile negarlo, lo sport ha un ruolo 
sempre più importante
nelle nostre vite. 
Non a caso è uno dei principali
argomenti di conversazione 
e discussione, a volte,
tra amici, familiari, conoscenti... 
Certo, probabilmente lo sport più popolare in Italia è il calcio
ma devo dire che gli italiani
sono piuttosto bravi anche in altri sport.
Quindi in questo video, come avete capito,
parleremo di sport.
Più precisamente, vi dirò chi sono
gli sportivi italiani più bravi e più amati
degli ultimi anni.
Per ognuno di loro vi mostrerò prima la foto,
vi lascerò qualche secondo di tempo
così che voi possiate raccogliere
tutte le informazioni,
provare a pensare o a ricordare
lo sport nel quale questa persona si è distinta
e poi vi darò maggiori informazioni su di lei.
Cominciamo subito con una donna: lei.
L'avete riconosciuta? È: Federica Pellegrini.
Senza dubbio la più grande nuotatrice italiana
di tutti i tempi.
Non a caso il suo soprannome è: "la divina".
Infatti, ha partecipato a ben cinque Olimpiadi
e nel 2021 è entrata nella storia
come l'unica atleta a conquistare
la quinta finale olimpica
nella stessa distanza: i 200 metri stile libero.
Lei è molto generosa, molto attiva nel sociale,
ma ha anche un lato fashion:
dopo l'addio alle gare nel 2021, infatti,
ha annunciato di voler lanciare
la propria linea di moda.
Se siete appassionati di nuoto
o se in generale volete saperne di più su di lei,
sappiate che negli ultimi anni
sono usciti dei libri che parlano proprio della sua vita,
che raccontano la sua biografia,
come questi due.
Se volete acquistarli, se volete leggere un po'
il riassunto di questi libri,
capire di che cosa si tratta,
vi ricordo che vi lascio in descrizione
il link di affiliazione Amazon,
quindi potete dare un'occhiata direttamente da lì
sia per questi libri
sia per gli altri che menzionerò più avanti nel video
perché, ovviamente,
stiamo parlando di grandi campioni,
quindi non potevano non esserci
libri dedicati alle loro straordinarie vite.
Prossimo sportivo: lui.
Forse la sua faccia vi è familiare.
Si tratta di Matteo Berrettini
e probabilmente anche il suo nome
vi suona familiare, perché il 2021,
quindi l'anno appena trascorso,
è stato proprio il suo anno.
Lui è un tennista è infatti viene considerato
uno dei più grandi tennisti italiani di tutti i tempi.
Non a caso è l'unico italiano
ad aver disputato la finale del torneo di Wimbledon
proprio nel 2021, la semifinale agli Australian Open
e i quarti di finale
in tutte le prove del Grande Slam
oltre a essere stato semifinalista agli US Open.
Gli esperti e gli amanti del tennis capiranno che,
insomma, stiamo parlando di eventi
molto, molto importanti.
Quindi, insomma, niente male
per un ragazzo di 25 anni!
Infatti lui ha la mia età.
Nel mondo del tennis è conosciuto
con il soprannome "the hammer", "il martello"
per via dei suoi potenti colpi di servizio e dritto.
E lei la conoscete?
Si tratta di una pattinatrice artistica su ghiaccio.
Carolina Kostner.
Le sue statistiche sono impressionanti, parlano da sé:
tra campionati italiani, europei, mondiali…
chi più ne ha più ne metta.
Incredibile, non c'è da stupirsi, comunque,
perché si tratta di una grande professionista.
Pensate che ha cominciato a pattinare
alla giovane età di quattro anni.
E i risultati si vedono!
Ogni volta che io guardo un suo video
resto incollata allo schermo.
Mi piace molto, lo trovo uno sport
molto elegante, molto bello.
Lei secondo me è incredibile.
Il suo motto?
"La vita è come il pattinaggio:
se cadi, devi avere la forza di rialzarti".
La sua vita è davvero molto interessante
e, a questo proposito,
c'è un libro che racconta
una fase particolare della sua vita
che mi ha colpito molto.
Quindi vi consiglio di dargli un'occhiata,
soprattutto se siete appassionati del genere,
se siete curiosi di scoprire
anche qualcosa in più sulla vita di questa
grandissima campionessa.
E lui? Di chi si tratta?
In Italia se dici "MotoGP" pensi a lui.
E credo anche che la maggior parte di voi
abbia capito chi sia questa persona.
Lui è Valentino Rossi.
Si tratta di uno dei piloti
più titolati del motociclismo
con ben 9 titoli mondiali vinti.
Tra l'altro, vanta anche diversi primati
come l'essere stato il primo italiano
a vincere il mondiale in tre diverse categorie:
125, 250, e 500.
Si capisce un po' anche dalla foto
che lui è molto simpatico,
ha una personalità molto scherzosa,
molto socievole.
Sa colpire, conquistare immediatamente il pubblico.
Il suo soprannome? "The doctor".
Soprannome che i suoi amici più stretti
gli hanno dato.
Ma perché? Questo è molto divertente.
In italia si dice che sei un "dottore"
quando sei molto bravo a fare qualcosa
e lui con la moto è molto, molto bravo.
Anche lui, come la Pellegrini,
ha detto addio alle corse nel 2021,
dopo 25 anni di carriera in MotoGP.
Le ultime parole del campione?
"Sono triste ma mi sono divertito."
Ci crediamo, Valentino, ci crediamo.
Anche su di lui ci sono alcuni libri.
Quindi, se siete appassionati di MotoGP,
se volete scoprire maggiori informazioni
sulla sua biografia, potete dare un'occhiata,
potete leggere questi libri.
Vi ricordo ancora link di affiliazione Amazon in descrizione.
Penso che possa essere anche un bel regalo
se una persona è appassionata di uno di questi sport
che stiamo menzionando.
Una biografia di un grande campione
potrebbe essere un ottimo regalo.
Chi è lui, invece?
Ok, prima di vedere chi è lui
ho una domanda di storia per voi. Sì, storia.
Quanti erano i re di Roma?
Cosa hai detto?
Sette?
Risposta sbagliata! Otto.
I re di Roma sono otto.
E l'ottavo è proprio lui: Francesco Totti.
Non sto scherzando.
Non l'ho inventato io, ma il suo soprannome
è proprio "l'ottavo re di Roma".
E forse solo questo è sufficiente
per capire quanto lui sia amato nella sua città, Roma.
Calciatore davvero incredibile,
che ha legato praticamente
la sua abilità proprio alla Roma,
la squadra di calcio giallorossa
della capitale italiana
che ha scelto dall'inizio,
che non ha mai cambiato e a cui è restato fedele
fino all'addio al calcio avvenuto nel 2017.
Il suo numero? Il 10.
Indimenticabile, così come indimenticabili
sono le lacrime di tutti i tifosi italiani,
italiani, non solo quelli della Roma,
perché, onestamente,
Francesco Totti è stato un'icona
del calcio italiano in generale
e con la nazionale italiana
ha anche vinto i mondiali del 2006.
Una curiosità: ha un gladiatore tatuato
sul braccio destro,
altra prova del suo amore immenso per Roma.
Trovate più curiosità nella sua biografia
ma anche nel documentario a lui dedicato.
Se avete la possibilità, vi consiglio di guardarlo.
Soprattutto se vi piace il calcio.
E lui chi è?
I LearnAmici dagli Stati Uniti
lo avranno certamente riconosciuto.
Perché? Perché è l'unico giocatore italiano
in NBA, nonché lo sportivo italiano
più pagato al mondo
con il suo stipendio da 22 milioni di dollari.
E con i suoi 2 metri e 08 di altezza
è il cestista degli Atlanta Hawks.
I suoi fan lo chiamano "il gallo"
e ovviamente vive da tanti anni negli Stati Uniti
ma rimane un grande fan del calcio italiano.
Nel 2010 è uscito anche il suo libro autobiografico
"Da Zero a Otto". Otto è il suo numero di maglia
e lo ha scelto perché sembrerebbe essere
il suo numero fortunato
in quanto è nato l'8.8.'88.
Insomma, come dargli torto.
Lui invece chi è?
Bene. Siete appassionati di ciclismo?
Allora dovete assolutamente conoscere il suo nome:
Vincenzo Nibali,
tra i migliori ciclisti italiani, attualmente.
Infatti, ha collezionato
tantissimi successi nazionali e internazionali.
Vincendo, tra le altre cose,
La Vuelta, il Tour de France e il Giro d'Italia.
Un'incredibile curiosità?
Da bambino non andava bene a scuola,
tanto che suo padre per punizione
arrivò a distruggergli la bicicletta.
Meno male che poi, evidentemente, gliel'ha ricomprata.
Se siete appassionati di ciclismo
vi consiglio di leggere le biografie
che sono uscite su di lui negli ultimi anni.
Molto interessanti.
E dulcis in fundo, lei. La conoscete?
Lei è Bebe Vio.
Super campionessa paralimpica
due volte medaglia d'oro alle paralimpiadi:
nel 2016 a Rio de Janeiro e nel 2021 a Tokyo.
Lei non è soltanto una sportiva pazzesca
ma un vero e proprio esempio di vita.
Pensate che ha 11 anni ha contratto la meningite
e a causa di questa malattia
ha subito diverse amputazioni agli arti.
Nonostante tutto, però, grazie a delle protesi speciali
e alla sua straordinaria forza di volontà
riesce a portare avanti la sua passione: il fioretto.
Oggi è ovviamente un modello,
un esempio per tutti.
Simbolo della promozione,
dell'integrazione sociale tramite lo sport.
Il suo motto? Mi piace molto:
"Se sembra impossibile, allora si può fare."
Che è anche il titolo del suo libro
che vi consiglio vivamente di leggere
perché trasmette davvero un bel messaggio.
Ebbene! Questi erano davvero tutti gli sportivi
più amati e più bravi, ovviamente,
degli ultimi anni in Italia.
Quanti ne conoscevate già?
Quanti invece li avete scoperti grazie a questo video?
Fatemelo sapere nei commenti
e fatemi sapere chi è per voi
lo sportivo migliore di tutti i tempi, qualsiasi sport.
Fatemelo sapere nei commenti.
Se invece adesso volete ancora saperne di più
sulle grandi personalità italiane
vi consiglio di dare un'occhiata
al video sulle donne
che hanno fatto la storia d'Italia.
Come sempre, trovate il link in alto nella card
o giù nella descrizione.
Non dimenticate, poi, di visitare il nostro sito
learnamo.com
se invece cercate un'altra spiegazione
di grammatica o altre informazioni
sulla cultura italiana.
E non dimenticate anche di seguire LearnAmo
su Instagram, su Facebook, su Twitter,
su Pinterest, su TikTtok e su Telegram
per tutti gli altri contenuti esclusivi lì.
Altrimenti, noi ci rivedremo prestissimo in un nuovo video.
Vi aspetto, ciao ciao! 

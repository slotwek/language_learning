WEBVTT
Kind: captions
Language: it
Ciao a tutti!
Se siete qui, oggi, è perché volete continuare
ad imparare l'indicativo, cioè il modo
più comune, più frequente di utilizzare
i verbi in italiano, cioè quello usato per
indicare un fatto, un'azione o un'idea che
sono reali, certi, oggettivi.
Benissimo!
Sicuramente avrete imparato come realizzare
e come utilizzare il “presente indicativo”,
con i nostri meravigliosi video.
Oggi, invece, impariamo ad utilizzare il passato,
in italiano.
Dovete sapere che ci sono molti tempi passati,
nella nostra lingua: il primo che studieremo
è, appunto, l'imperfetto.
Allora, come sempre, partiamo dai verbi “essere”
e “avere” che sono molto importanti, perché,
come vi dicevo qui, sono i verbi ausiliari,
dunque i verbi necessari per formare i tempi
composti di tutti gli altri verbi, quindi
imparateli molto bene e, per altri dubbi,
guardate il nostro video sui verbi “essere”
e “avere” e come utilizzarli.
Ma vediamo “l'imperfetto indicativo”.
L' imperfetto indicativo di “essere”:
io ero , tu eri, lui/lei era,
noi eravamo, fate molta attenzione a
questo “va”, voi eravate, loro erano.
Cosa succede ad “avere”?
Io avevo, tu avevi, lui/lei aveva,
noi avevamo, voi avevate, loro
avevano.
Notate quante volte utilizziamo la lettera
“v”, vi servirà per dopo.
Per esempio: quando ERO piccolo, ora non sono
più piccolo, quindi tempo passato... “quando
ERO piccolo, AVEVO un orso di peluche”,
tempo passato. Ma vediamo cosa succede agli
altri verbi e cioè, come abbiamo imparato
per il presente, i tre gruppi di verbi: “-are”,
“-ere”, “-ire”.
L'imperfetto si forma togliendo queste desinenze,
che sono, appunto, le desinenze dell'infinito
e aggiungendo quelle dell'imperfetto indicativo,
che ora vi mostro.
Partiamo dalla prima, appunto, cioè da “-are”,
queste qui sono le desinenze che voi dovete
aggiungere alla radice del verbo.
Notate con quanta frequenza compare la “v”,
quindi “-vo”, “-vi”, “-va” poi
“-va”, “-va”, “-va”.
Quando, quindi, vi capiterà di leggere, potrete,
subito, notare se si tratta di un imperfetto
perché, appunto, questo verbo è proprio caratterizzato
dalla “-v”.
Allora, sicuramente, vi ricorderete che “dare”,
nel presente , era un verbo irregolare, invece,
dopo quello che sto per dirvi, amerete l'imperfetto
perché questo, per la maggior parte dei verbi,
è regolare, ci sono davvero pochissime eccezioni
di verbi irregolari, nell'imperfetto indicativo.
Quindi “dare”... cosa succede?
Si toglie la desinenza dell'infinito, rimane
solo la “-d” e poi basta, veramente, soltanto,
aggiungere queste desinenze: io “davo”,
tu “davi”, lui/lei “dava”, noi “davamo”,
voi “davate”, loro “davano”.
“Da giovane - passato - Luigi DAVA sempre una
mano ai suoi amici”, molto semplice... non
è vero?
Andiamo avanti, come vedete, l'unico verbo
delle eccezioni che avevamo visto in precedenza,
che continua ad essere irregolare, è “fare”,
per fortuna.
Questo continua a prendere la radice “fac-”,
invece che solo la “f”: io “facevo”,
tu “facevi”, lui/lei “faceva”, noi
“facevamo”, voi “facevate”, loro “facevano”.
Come vedete cambia un po', quindi rimane irregolare:
“prima del matrimonio, Luisa FACEVA sempre
shopping”, “da piccola, FACEVO sempre i compiti
dopo pranzo”.
Per gli altri, nessun problema, togliete sempre
la desinenza dell'infinito, tenete la radice,
aggiungete queste desinenze.
Andiamo avanti, cosa succede per “-ere”?
Saranno queste le desinenze, come vedete,
anziché la “a”, abbiamo la “e", quindi
“rimanERE”, anche lui al presente irregolare,
ma all'imperfetto... no!
Quindi: io “rimanevo”, molto semplice,
tu “rimanevi”, lui/lei “rimaneva”,
noi “rimanevamo”, voi “rimanevate”,
loro “rimanevano”; per esempio: “quando
faceva freddo, RIMANEVAMO sempre a casa”.
Anche qui un solo verbo che fa eccezione e
cioè che continua a mantenere la radice diversa,
il verbo in questione è “bere”, la radice è
“bev-”, quindi: io “bevevo”, tu “bevevi”,
lui “beveva”, noi “bevevamo”,
voi “bevevate”, loro “bevevano”.
“Prima di un esame, BEVEVO sempre una camomilla”,
“voi BEVEVATE sempre il caffè, ma ora preferite
il tè”.
Gli altri, per fortuna, saranno regolari,
anche qui.
Cosa succede con “-ire”?
Ebbene, vi ricordate la distinzione tra “partire”
e “finire” nel presente?
Scompare, nell'imperfetto, avremo solo queste
desinenze, sia per i verbi come “partire”,
sia per i verbi come “finire”.
Fantastico, no?
Io “partivo”, tu “partivi”, lui/lei
“partiva”, noi “partivamo”, voi “partivate”,
loro “partivano”.
Io “finivo”, tu “finivi”, lui/lei
“finiva”, noi “finivamo”, voi “finivate”,
loro “finivano”.
Fate solo attenzione agli accenti, ma per
il resto è molto semplice.
Come irregolare rimane soltanto “dire”, quindi:
io “dicevo”, tu “dicevi”, lui/lei
“diceva”, noi “dicevamo”, voi “dicevate”,
loro “dicevano”.
Come vedete, si mantiene la radice “dic-”,
ma è veramente l'unica eccezione, per fortuna,
per esempio: “DICEVANO che avevi sbagliato”,
“mi DICEVA sempre di parlare a voce più
alta”.
Terminiamo, come sempre, con i verbi modali
e cioè: “dovere”, “potere”, “volere”,
“sapere”.
Anche questi, stranamente, sono regolari all'imperfetto...
è meraviglioso!
Quindi togliamo, semplicemente, la desinenza
dell'infinito e aggiungiamo le desinenze,
ovviamente, di “-ere”, in questo caso,
perché sono tutti verbi che terminano con
“-ere”: io “dovevo”, tu “dovevi”,
lui/lei “doveva”, noi “dovevamo”,
voi “dovevate”, loro “dovevano”.
Io “potevo”, tu “potevi”, lui/lei "poteva", noi “potevamo”,
voi “potevate”, loro “potevano”.
Io “volevo”, tu “volevi”, lui/lei
“voleva", noi “volevamo”, voi “volevate”,
loro “volevano”.
Io “sapevo”, tu “sapevi”, lui/lei
“sapeva”, noi “sapevamo”, voi “sapevate”,
loro “sapevano”.
Ecco alcuni esempi: “prima si POTEVA fumare
nei bar, ora no”, “come mai SAPEVATE del
suo licenziamento?"
Molto, molto semplice... non è vero?
Benissimo, avete imparato come formare un
tempo passato in italiano, uno dei tanti:
l'imperfetto.
Adesso, guardate il nostro video su come utilizzarlo.
Allora, per oggi, la nostra lezione finisce
qui, però se volete la spiegazione scritta
e tutti gli esercizi su questo argomento,
andate sul nostro sito www.learnamo.com, troverete
il link diretto nella descrizione.
Inoltre, per qualsiasi dubbio o richieste
per nuovi video, mandateci una mail a info@learnamo.com.
Se il video vi è piaciuto, lasciate un mi
piace e iscrivetevi al nostro canale Youtube,
inoltre continuate a seguirci anche su Facebook,
Instagram e Twitter per tante novità.
And guys, if you think your Italian isn’t so good,
you can even send us an email or a message
in Englih and Spanish or German or French,
we will answer in no time.
Cosa aspettate?
Ciao!

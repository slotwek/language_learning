WEBVTT
Kind: captions
Language: it
Ciao a tutti e bentornati su LearnAmo! 
"Un caffè, per favore!"
Quante volte al giorno
pronunciamo o ascoltiamo questa frase?
Decine. Ma sapete cosa si nasconde dietro?
E no, non intendo dietro al pacchetto di
caffè, ma intendo proprio dietro alla
bevanda. Non vi preoccupate, state per
scoprirlo! Infatti in questo video vi
presenterò le 10 cose che (forse) non
sapevate sul caffè. E mi raccomando, dopo
fatemi sapere nei commenti il numero
esatto di cose che già conoscevate e
cose invece che avete imparato grazie a
questo video. Sinceramente c'erano molte
cose che anche per me erano totalmente
delle novità, che ho scoperto facendo le
ricerche per questo video.
Cosa fai di solito durante la tua pausa caffè?
Lo sai che ogni momento è quello
giusto per praticare l'italiano? La pausa
caffè dura in genere
10-15 minuti, 30 se siete fortunati.
Un tempo sufficiente per consultare un
giornale italiano, oppure per riguardare
una scena particolarmente bella di un
film o una serie TV. E perché no? Potete
utilizzarli per praticare la vostra
pronuncia. Come fare però? Molti siti web
italiani sono
inaccessibili per colpa delle
georestrizioni. Per fortuna c'è Nord VPN,
lo sponsor di questo video. Con un
semplice click, dopo aver aperto Nord VPN
potrete scegliere il paese in cui volete
virtualmente trovarvi e consultare tutti
i siti disponibili solo per quel
determinato paese. Per esempio l'Italia,
se state imparando imparato l'italiano.
È veramente un modo fantastico per poter
trovare tutti i contenuti nella lingua
che state studiando, e indovinate un po'
quanto costa? Più o meno quanto un caffè.
Poco, no? Inoltre, se usate il codice
coupon LEARNAMO e vi iscrivete
utilizzando il link in descrizione,
riceverete un ulteriore sconto e la
garanzia soddisfatti o rimborsati per 30
giorni, se proprio non dovesse piacervi.
Approfittatene!
Eh già, si potrebbe pensare che l'Italia sia il
paese che all'anno consuma più caffè,
ma infatti non è così. In realtà è proprio
la Finlandia che guadagna il primo posto
per consumo annuo di caffè, con 12 kg pro
capite ogni anno. L'Italia non è nemmeno
al secondo posto, né al terzo, ma è - udite
udite - al tredicesimo, con solo
5,9 kg pro capite all'anno di caffè.
Non siamo molto bravi, in effetti.
Vi lascio qui la classifica dei primi 25
paesi in cui si consuma, nel mondo, più
caffè. Il vostro paese c'è in questa
classifica? Fatemelo sapere nei commenti.
E tra l'altro, fatemi anche sapere se voi
amate questa bevanda. Io... sì.
Eh, già. Il compositore Bach amava a tal
punto questa bevanda da decidere di
dedicarle una cantata: "Kaffeekantate",
eseguita a Lipsia nel 1732.
Nel testo parla in modo ironico
della moda del '700 di andare ai caffè,
molto diffusa nella società di quel
tempo
a Lipsia.
Eh già, in Italia la moka - cioè la
caffettiera - non si lava assolutamente
con il detersivo. Si usa solo l'acqua!
Perché il detersivo avrebbe un odore
troppo aggressivo, che andrebbe a coprire
l'aroma del caffè.
Uno studio dell'università di Lund, in
Svezia, ha dimostrato che bere caffè
riduce la probabilità di cancro al seno.
Invece la Harvard School of Public Health
dichiara che bere caffè riduce il
rischio di cancro alla prostata, e ha
anche un potere
antidepressivo. La caffeina poi migliora
i livelli di energia e stimola alcune
funzioni cerebrali, come la memoria o
l'attenzione, per citarne qualcuna. E ha
anche un effetto stimolante sul sistema
cardiovascolare. E non è finita qua!
Sembrerebbe anche che il caffè aiuti a
ridurre il rischio di ammalarsi di
Alzheimer. Molte cose buone, no? Ovviamente,
tutto deve essere nei limiti e tutti questi
studi ricordano di bere solo
3-4 tazzine al giorno al massimo. Ma la
caffeina è molto utilizzata anche in
cosmesi, per esempio per preparare
prodotti
anticellulite, snellenti e tonificanti
per il corpo, o cosmetici anti age per il
viso e soprattutto per il contorno occhi.
Uuuh... inizialmente infatti la chiesa era
contro il consumo di caffè, definito la
bevanda del diavolo per le sue proprietà
eccitanti, che portavano, secondo la
chiesa, alla perdizione dei sensi.
Poi, papa Clemente Ottavo nel '500 è stato il
primo uomo di chiesa a dare la sua
approvazione alla bevanda dicendo:
"Questa bevanda di Satana è talmente buona che
sarebbe un peccato farla bere solo agli
infedeli. Imbroglieremo Satana
battezzandola." E così ha fatto!
Ha battezzato il caffè. Quindi, con
l'approvazione del Papa la bevanda si è
diffusa
ancora di più.
Secondo voi? Ebbene, da alcuni studi e
alcune ricerche è stato visto che i
paesi dove il caffè costa di più al
mondo sono i paesi del nord Europa.
In particolare, la città dove in media una
tazzina di caffè costa di più è -
unite udite -
Oslo, capitale della Norvegia, dove una
tazza di caffè espresso costa in media
€4,50, seguita poi da Copenaghen dove
la media è di €4 per tazzina, quindi
Ginevra,
€3,60; Sydney, €3,10; e Tokyo €3; e poi giù
di lì. Ricordo: stiamo parlando sempre di
una tazzina di caffè espresso.
In Italia, questa costa in media €1,
tranne se siete turisti a Venezia!
Non sto scherzando. Per fortuna queste
cose capitano molto raramente, anche a
Venezia.
Eh già, il caffè e la bevanda più diffusa
al mondo. Si consuma in ogni angolo del
pianeta e ogni giorno se ne consumano
circa
1,6 miliardi di tazze. Certo, ogni paese
ha la sua propria forma di consumarlo.
Io le trovo tutte interessanti, un giorno
spero di poterle provare tutte, ma quella
che mi incuriosisce di più è quella
finlandese: il cosiddetto Kaffeost,
spero di averlo pronunciato bene, in cui
il caffè caldo viene versato sulla
cagliata di formaggio.
Una novità!
Eh sì, il caffè lo bevono, o meglio lo
mangiano, anche gli elefanti - e ne vanno
matti! Infatti, gli elefanti mangiano le
bacche di caffè come snack. Ma non
finisce qui,
preparatevi: quando gli elefanti mangiano
le bacche di caffè, i chicchi restano
intatti durante la digestione. Dopodiché,
questi chicchi vengono raccolti dalle
feci degli elefanti e poi vengono
lavorati per creare il famoso Black
Hybrid, un tipo di caffè morbido e
pregiato, che è anche il più caro al
mondo, costa 80 dollari a tazzina.
Personalmente,
non so se lo proverei, anche se me
sapessero gratis.
Voi? L'avete mai provato? Avete
intenzione di provarlo? Fatemelo sapere
nei commenti.
Secondo un'antica leggenda, la scoperta
del caffè sarebbe merito di un pastore
etiope di nome Kaldi. Questi portava a
spasso le sue pecore quando un giorno
notò una certa iperattività nel suo
gregge. Le pecore quasi avevano
cominciato a ballare selvaggiamente dopo
aver ingerito delle particolari bacche
rosse, cioè quelle della pianta del caffè.
Allora Kaldi decise di assaggiarle, e lui
stesso sperimentò proprio la stessa
sensazione e lo stesso potere
energizzante. E, da allora in poi, nessuno
è riuscito a fermare lo sviluppo e la
diffusione di questa bevanda.
Il Brasile è il primo produttore di
caffè Arabica non lavato al mondo.
Il Vietnam, invece, è il primo esportatore di
caffè al mondo per la qualità Robusta.
Ma è la Colombia che è considerata il
paradiso del caffè. Infatti il suo clima
lussureggiante e la sua aria pulita
creano il clima perfetto per il chicco
Arabica. Quindi questo significa che
anche se la Colombia e seconda al
Brasile per quantità, comunque vi è prima
per qualità, producendo davvero tante
varietà differenti di ottimo caffè.
E... bonus! Undicesima curiosità: la giornata
internazionale del caffè si celebra il
1° ottobre, e questa giornata è stata
voluta dall'International Coffee
Association nel 2015. Fatemi sapere tutto
quello che pensate di questo video,
appunto come vi dicevo prima tutto
quello che già sapevate, quello che avete
imparato oggi, tutte le curiosità e i
vostri commenti, nei commenti. Se invece
volete sapere, siete un po' curiosi di
scoprire quali sono tutti i tipi di
caffè che si vendono nei bar italiani,
potete guardare il nostro blog dedicato
proprio a questo argomento. Sarà molto
interessante, soprattutto se avete
intenzione di scoprire meglio la cultura
italiana, o se avete intenzione di
visitare l'Italia per un viaggio, e non
volete perdervi le perle più interessanti
che ci sono nei bar. Come sempre il video
è qui in alto nella card o giù nella
descrizione. Come sempre anche vi ricordo
che se cercate invece un qualsiasi altro
argomento di cultura o di grammatica
italiana potete visitare il nostro sito learnamo.com
Non dimenticate di seguire
LearnAmo su Instagram, su Facebook su
Twitter, su Pinterest, su TikTok e su
Telegram per tutti gli altri contenuti
esclusivi, iscrivetevi al canale se non
lo avete fatto, lasciate un bel mi piace.
Con questo è tutto! Io vi saluto, vi
aspetto prestissimo in un nuovo video! 

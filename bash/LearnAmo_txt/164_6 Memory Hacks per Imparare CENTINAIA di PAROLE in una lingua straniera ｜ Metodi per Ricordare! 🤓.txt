WEBVTT
Kind: captions
Language: it
Se sarete costanti negli appicc...
Ciao a tutti e bentornati su LearnAmo! 
Aiuto, imparo parole continuamente ma poi
le dimentico dopo qualche giorno, come 
posso fare?
Ricevo sempre messaggi di questo tipo e 
lo capisco benissimo perché, essere
capaci di ricordare i significati di
tutte quelle parole che incontriamo, che
non conosciamo, e che quindi andiamo a
cercare sul vocabolario, non è facile,
anzi. E' più facile ricordare come usare
il congiuntivo in italiano, e questo la
dice lunga.
Esistono però dei trucchetti che
consentono di imparare un maggior numero
di parole in poco tempo.
Ok, ok, ci tengo a chiarire che non sono
una maga e che questi trucchetti non
fanno miracoli,
quindi non vi faranno imparare 200 nuove
parole in una notte.
Ma sicuramente vi saranno di grande
aiuto, soprattutto, e questo è
fondamentale,
se sarete costanti nel applicarli. Detto
questo, cominciamo!
Le basi sono
importanti!
Nemmeno un madrelingua conosce tutte,
tutte, tutte, tutte le parole della sua
lingua perché, certamente, non le utilizza
tutte nei suoi contesti quotidiani. Le
parole che vengono utilizzate più spesso
formano il cosiddetto
vocabolario di base.
IL vocabolario di base dell'italiano, in
particolare, è stato stabilito è stato
definito dal linguista italiano Tullio
De Mauro e, ad oggi, conta circa
7.500 vocaboli. Se volete sapere quali
sono queste
7.500 parole che Tullio De Mauro ha
definito le basi per l'italiano, potete
acquistare il libro di cui vi ho
lasciato il link in descrizione.
Altrimenti, potete creare la vostra
propria lista di parole comuni, quelle
che voi utilizzate più spesso nella
vostra lingua, e convertirla in italiano.
E poi potrete per esempio imparare
quella lista con i suggerimenti che vi
darò tra poco.
A' famigghia! Un ottimo metodo per imparare
velocemente un grande numero di parole, è
quello di impararle per famiglie
semantiche. Una famiglia semantica è un
insieme di parole che derivano da una
parola d'origine, con la quale
condividono la radice. Quindi vi basterà
imparare la parola d'origine, e poi sarà
facilissimo imparare tutte le altre che
derivano da questa, perché conoscerete
già la radice. Per esempio, immaginiamo
che voi conosciate già la parola "libro".
Ebbene da questa potete poi andare a
fare una ricerca di tutte le parole che
derivano da questa, quindi per esempio
"libreria",
"cartolibreria", "libraio", "segnalibro". Stessa
cosa con la parola "mano" per esempio,
"manodopera", "maniglia", "manico",
"manovale", "manovella", e così via.
Son come te!
Sei come me!
Quando incontrate gli omonimi, non dovete
farvi scoraggiare, anzi, dovete trarne
vantaggio. E' qualcosa che si può
sfruttare e da cui si può imparare molto
di più. Se state imparando il lessico della
frutta e della verdura, per esempio,
conoscerete questa parola che indica un
frutto, questo qui, ma in realtà la stessa
parola indica anche un'attività, quella
di chi va a prendere i pesci in laghi o
fiumi.
Ora fate attenzione,
molto spesso, in italiano, c'è un modo per
distinguere questi omonimi, cioè queste
parole che apparentemente si iscrivono
nello stesso modo. Generalmente, cambia
l'accento, quindi avremo pèsca,
pèsca, per il frutto, e
pésca,
pésca, per l'attività.
Anche in questo caso, la mentalità è
tutto, non dovete pensare "Ahh ma questo
italiano, con tutte queste parole simili
che si iscrivono nello stesso modo ma
che hanno significati differenti". No!
Dovete pensare piuttosto, "Ah, figo! Con una
parola posso dire due cose diverse,
evviva il risparmio!".
Un'immagine vale più di mille parole,
quindi sfruttatele. Grazie a internet
abbiamo la possibilità di ricercare
migliaia e migliaia di immagini. E queste
possono rivelarsi veramente molto utili
per voi per memorizzare nuove parole,
perché in questo modo farete affidamento
alla memoria visiva, che è veramente
molto potente.
Quindi il mio consiglio è, ogni volta che
imparate una nuova parola, andate a
digitarla nella barra di ricerca del
vostro motore di ricerca, e poi
selezionate la categoria immagini. Quindi,
scorrete un po'. Finirete non soltanto per
fare delle associazioni tra le parole e
le immagini, ma molto spesso vi capiterà
di imparare dei nuovi significati di
quella stessa parola che prima non
conoscevate. Per esempio, uno dei simboli
italiani all'estero è senza ombra di
dubbio il motore della Piaggio, la Vespa.
Quindi immaginiamo di dover digitare
"vespa" nel motore di ricerca. Sicuramente
compariranno le foto del famosissimo
scooter, ma compariranno anche le foto
dell'animale, perché sì, "vespa" in italiano
indica anche un animale, un po' simile
all'ape. Di conseguenza avrete imparato
un nuovo significato, che magari prima
non conoscevate.
Specchio, specchio
delle mie brame, chi è la più bella del
reame?
Un altro ottimo modo per imparare nuove
parole, è quello di associarle con parole
simili in un'altra lingua, che può essere
la vostra lingua madre o un'altra lingua
che conoscete. Molte lingue infatti, hanno
caratteristiche comuni per quanto
riguarda il lessico. Un esempio, sono
tutte quelle parole che in italiano
terminano in -zione:
determinazione, azione, collezione,
superstizione, eccetera. Queste parole,
eccetto alcuni casi, avranno più o meno
lo stesso suono, più o meno la stessa
forma, anche in altre lingue. Per esempio,
la parola
"determinazione", in inglese sarà
"determination", in francese sarà
détermination", in spagnolo, perdonatemi
non conosco bene lo spagnolo, sarà
qualcosa come "determinaciòn", e così via.
Stessa cosa, vale anche con molti, molti,
molti termini medici
come:
antibiotico,
vaccino,
sedativo,
dermatologia e così via.
Vedete? Conoscete più parole di quello
che pensavate.
Non sono vostri amici!
Attenzione, attenzione, ai falsi amici! Ok,
ce ne sono molti anche tra le persone, ma
qui mi sto riferendo alle parole. Ho
appena finito di dire che spesso le
lingue condividono le parole, ma ci vuole
cautela, perché queste similitudini
possono anche ingannare, come nel caso
dei falsi amici.
Se infatti tra le lingue ci sono parole
che hanno lo stesso suono, che si
scrivono in maniera simile e che hanno
lo stesso significato, ci sono
altrettante parole che hanno lo stesso
suono, si scrivono in un modo molto
simile, ma che hanno significati
completamente diversi. Per esempio se in
italia chiedete un "phon", vi daranno un
asciugacapelli, e non un cellulare. Così
come la "carta" spagnola che è una lettera
e non la carta italiana, che è invece il
materiale che in spagnolo sarebbe
"papél".
E' tutto collegato! Un altro piccolo
trucco che, secondo me vi potrebbe
davvero aiutare ad ampliare il vostro
vocabolario, è quello di imparare, insieme
a una nuova parola che avete appena
appreso, anche un'espressione idiomatica,
che contenga quella parola. L'ideale
sarebbe farlo con un'espressione che
trovate molto divertente, molto simpatica,
o che pensate che potrete utilizzare
molto spesso. Così avrete molte più
probabilità, non soltanto di ricordare il
significato di quella parola, ma di
ricordare anche un'espressione, insomma
prendi due, paghi uno. Per esempio,
immaginiamo che abbiate appena imparato
il significato della parola "pane". Bene! Vi
consiglio di fare una ricerca e di
cercare tutte le espressioni idiomatiche
che contengono la parola pane. Dopo di
che, ne scegliete una, se ce ne sono più
di una. Per esempio, "buono come il pane",
che viene utilizzata per indicare una
persona gentile, generosa, di buon cuore.
Ancora, un altro esempio, avete da poco
imparato la parola "tram". Bene, allora
imparate subito anche l'espressione
che la contiene. "Attaccati al tram!", che è
un invito al nostro interlocutore ad
arrangiarsi, a risolversi il problema da
solo.
Use it or lose it.
Lo dicono gli inglesi, se non le usi
finirai per perderle, quindi usale! Usate
subito, sin da subito, le parole che avete
appena imparato. Questo è un ottimo modo
per memorizzare i termini, perché così il
vostro cervello inizierà ad abituarsi a
quella parola, altrimenti se passa molto
tempo da quando avete visto e imparato
quella parola a quando decidete di
utilizzarla, il rischio è che non ve la
ricorderete. Ma come fare per usare
queste parole? Ecco qui il mio consiglio.
Provate, nel corso della giornata in cui
imparate la nuova parola, a ripeterla più
e più volte.
Fatelo a distanza di qualche secondo, poi
a distanza di qualche minuto,
quindi a distanza di qualche ora, e poi
continuate così anche nei giorni
successivi, fino a quando vi renderete
conto che è abbastanza naturale per voi
questa parola e quindi potrete
utilizzarla in una conversazione, in un
messaggio, in un'email e quant'altro.
Con questi consigli, il lessico della
lingua che sta imparando sarà
sicuramente un ostacolo più facile da
superare e vi sembrerà molto, molto meno
spaventoso.
Quindi, cosa state aspettando?
Cominciate a sfruttare da subito
questi consigli e vedrete che vi saranno
molto, molto utili per raggiungere un
ottimo livello di conoscenza della
lingua che state imparando. Se poi volete
sapere cosa fare per superare la paura
di parlare, allora non dovete perdervi
il video dedicato proprio a questo
argomento, in cui vi spiego quelle che
sono secondo me le tre migliori
strategie per superare questo grande
ostacolo, questo grande blocco, che
tantissime persone hanno. Come sempre
potete trovare il link qui in alto nella
card o giù nella descrizione, invece per
tutte le altre lezioni di grammatica e
gli esercizi e le informazioni sulla
cultura italiana,
non dimenticate di passare dal sito
learnamo.com e non dimenticate
anche di seguire LearnAmo su Instagram,
su Facebook, su Twitter, su Pinterest e su
TikTok. Noi ci rivedremo prestissimo in
un nuovo video, ciao ciao!

WEBVTT
Kind: captions
Language: it
Ciao a tutti e bentornati su LearnAmo! 
In questo video state per scoprire il
vocabolario delle scarpe. Tutte le parole 
e le espressioni da utilizzare in un
negozio di scarpe in Italia, o, se avete
bisogno di parlarne, in qualsiasi altro
contesto. E mi raccomando, rimanete fino
alla fine del video, perché ci saranno
anche delle espressioni
idiomatiche
relazionate con le scarpe, che gli
italiani usano quotidianamente.
-Buongiorno!
-Salve! Mi dica pure di cosa ha bisogno. -Sì,
avrei bisogno di comprare delle scarpe
da ginnastica. -Ha delle preferenze? Marche,
colore, prezzo. -La marca non è importante
per me, però vorrei un paio bianco, se
fosse possibile. Ho bisogno di abbinarlo
alla mia tuta nuova di zecca. -Certamente,
ne abbiamo una vasta scelta. -Ancora una
cosa: non vorrei spendere una fortuna.
Magari sugli 80 euro, se fosse possibile.
-D'accordo, ha fatto bene a dirmi il suo
budget. Vado in magazzino e Le porto
delle opzioni. -Perfetto. Dunque, prima di
proseguire il dialogo, facciamo un po' di
chiarezza: io avevo bisogno di comprare
delle scarpe da ginnastica, ma queste
sono solo una tipologia di calzatura. Le
tipologie sono tantissime. Ecco le più
comuni: le scarpe da ginnastica, le scarpe
col tacco, le ballerine,
i sandali, le infradito, i mocassini, gli
anfibi, i sabot,
le stringate (o francesine),
gli stivaletti alla caviglia, gli stivali.
Proprio perché ci sono così tante
tipologie, se si chiede alla commessa in
un negozio una di queste tipologie, è
molto probabile che lei ci porrà la
domanda: Ha delle preferenze? Perché, per
ogni tipologia, ci sono, ovviamente, dei
modelli differenti. Le scarpe, ovviamente,
sono due, perciò si parla di: un paio di
scarpe. Due paia, tre paia, e così via. Sì,
il plurale della parola è irregolare. La
tuta non è esattamente una calzatura, ma
spesso gli stranieri non sanno
esattamente cosa sia, quindi ho pensato
di parlarne brevemente. È un completo
formato da un pezzo di sopra
(generalmente una
felpa) e un pezzo di sotto (i pantaloni
della tuta) abbinati tra loro. Esistono,
poi, le tute... i modelli di tuta uniti
usati, sia per il lavoro, sia per piacere.
-Dunque, sugli 80 euro, purtroppo, non c'è
molto. Sa, le scarpe da ginnastica buone
sono costose, ma c'è questo modello che
verrebbe 78 euro, perché c'è uno sconto
del
25%, visto che siamo in periodo di saldi.
Glielo mostro.
-Mi piace molto. -Lei che numero porta?
vediamo se c'è. -Io porto il 39, però
spesso prendo il 40 per stare più comoda.
Dipende dal modello. -Dunque,
è proprio il 40, infatti. E purtroppo mi è rimasto
questo e un paio di 36 e un paio di 44.
-Le provo, per caso ha un calzascarpe? Sa,
d'estate faccio sempre un po' fatica a
indossare le scarpe nuove. -Certamente, lo
trova sotto la poltrona. -Sì, calzano bene.
-Le sente comode? -Camminando sento che la
suola è un po' dura e mi fa un po' male
la pianta del piede.
-È normale, perché sono nuove. Con il
passare del tempo Lei camminerà molto, e
vedrà che diventeranno più morbide, si
adatteranno meglio al suo piede.
-D'accordo. E senta, avreste dei lacci blu?
Sa, così posso cambiarli quando ne ho
voglia. -Certo, eccoli. Gradisce anche dei
calzini? -No, grazie. Quelli ce li ho. Dunque,
come
vi accennavo già prima, ci sono diverse
tipologie di scarpe, e ognuna di queste
ha dei modelli leggermente diversi tra
loro. Per esempio, prendiamo la tipologia
dei sandali. Possiamo avere i modelli di
sandalo basso, sandalo con tacco alto,
sandalo gioiello, sandalo alla schiava, e
così via. Due volte all'anno, in tutta
Italia, c'è la stagione dei saldi. Dopo
Natale e a metà estate. Durante i saldi, i
negozi offrono la loro merce a un prezzo
più basso del solito, grazie a una
percentuale di riduzione sul prezzo
originario: lo sconto. La "taglia" per le
scarpe si chiama "numero". Per un adulto
medio,
si va dal numero 36 al numero 44. La
commessa chiede: "Che numero porta?", e noi
rispondiamo: "Porto il numero...". Il
calzascarpe è lo strumento che ci aiuta
a indossare le scarpe. Una scarpa, poi, ha
diverse parti: la suola, la linguetta,
i lacci,
la tomaia
e, non in questo caso, ma il tacco.
Esiste, poi, anche una cosa che si chiama
la soletta ed è una sottile suola mobile,
di sughero, o altro materiale leggero, che
si mette nella scarpa, in aggiunta, per
farla aderire meglio al piede, o per
tenere il piede più caldo e asciutto.
-Perfetto, allora. Gliele porto in cassa.
Gradisce anche dell'altro? Non so, un paio
di scarpe con il tacco, ballerine,
infradito.
-Sì, ora che ci penso, visto che ci sono i
saldi, ne approfitto. Mi servirebbero
degli stivali. -Stivaletti alla caviglia, o
stivali al ginocchio? -Al ginocchio, in
pelle neri, con una cerniera. Semplici e
con il tacco basso. Ne avete qualcuno
proprio proprio così? -Mmh... proprio così no. Ce li abbiamo
marroni, altrimenti neri con il tacco
alto, oppure in velluto.
-Ehm... no, niente. Non fanno per me. Vada per le
scarpe da ginnastica, allora. -Le serve
anche il prodotto per pulirle? -No, grazie.
Le pulisco con spazzolino e dentifricio.
I rimedi della nonna. Quanto le devo?
-Dunque,
in totale sono
-Prego. -Grazie e buona giornata. -Grazie a
Lei!
Arrivederci! Ecco lo scontrino. "Fare per
qualcuno" significa: essere appropriato
per qualcuno, andare bene, perché
rispecchia i gusti di quella persona.
Al contrario, se diciamo "Non fa per me"
significa che pensiamo che quella cosa
non sia adatta a noi e ai nostri
desideri o gusti. "Vada per", invece, è
l'espressione che utilizziamo per
introdurre ed enfatizzare la nostra
scelta finale. Avete presente quando
siete al ristorante e siete indecisi su
cosa ordinare? Bene, quando finalmente
avete le idee chiare, potete dire, per
esempio: "Vada per la caprese", o "Vada per
la pizza margherita", e così via. E adesso,
come compromesso, vediamo delle
espressioni idiomatiche relazionate con
le scarpe. "Togliersi un sassolino dalla
scarpa" che significa: liberarsi di un
peso rivelando quello che è sempre stato
taciuto,
per convenienza, o per non provocare
risentimenti. Dopo averlo fatto,
ci si sente meglio, proprio come quando
ci si toglie un sassolino che si era
infilato nella scarpa.
"Non ti sopporto! Ecco, l'ho detto. Mi sono
tolta il sassolino dalla scarpa. Adesso
puoi anche smettere di parlarmi, se
preferisci."
"Tenere un piede in due scarpe" significa:
non prendere una posizione
decisa tra le parti, così da tenersi
tutti buoni e non subire danni, anzi,
provando a ottenere vantaggi da tutte le
parti. "Non puoi dire alla gente di destra,
che sei di destra, e alla gente di
sinistra, che sei di sinistra. Tenere un
piede in due scarpe è da vigliacchi e io
pensavo che tu non lo fossi."
"Appendere le scarpe al chiodo". Questa
espressione ha due significati. Uno più
letterale e un altro più esteso. Quello
letterale significa: smettere di
praticare una certa attività sportiva a
livello agonistico, perché l'idea è, che
molto spesso, per un'attività sportiva, si
utilizzano le scarpe. E quindi, appenderle
al chiodo, dà un po' l'idea di metterle
da parte per non usarle più. Ma per
esteso, questa espressione significa
anche:
ritirarsi dalla competizione, smettendo
di svolgere una determinata attività che
prima invece si svolgeva con regolarità.
E non deve essere necessariamente
uno sport. Si possono appendere le scarpe
al chiodo
in amore. Quindi, quando si rinuncia a
cercare la propria anima gemella, perché
magari si decide di cambiare lavoro,
quindi ci si prende un periodo sabbatico.
"Tutta l'Italia ha pianto quando Totti ha
appeso le scarpe al chiodo." "Fare le
scarpe a qualcuno" significa:
ingannare qualcuno in modo sleale,
fingendo di essergli amici, per poi
rubargli qualcosa che prima era di
quella persona. Si usa principalmente in
ambito lavorativo, per cariche, o
promozioni. "Mentre lui era in malattia, il
collega gli ha fatto le scarpe e ha
ottenuto la promozione al suo posto."
Ovviamente, "fare le scarpe" non ha niente
a che fare con "fare la scarpetta", che è
tutta un'altra cosa. Decisamente più
buona. Anzi, scrivete nei commenti se nel
vostro paese è comune fare la scarpetta,
o se in generale, voi nell'intimità della
vostra casa, la fate. -Personalmente, la
faccio tutto il tempo. -Grazie per la
precisazione. Però è vero, Sono curiosa
anche io di sapere quale sia il vostro
rapporto con la scarpetta. Anche io sono
vittima della scarpetta.
Già più di mille persone si sono
iscritte al nostro corso italiano in
contesto. Con esso, ti aiuteremo a
migliorare la tua capacità di fare
conversazioni in italiano, in qualsiasi
contesto di vita reale: in banca, al bar,
in concessionaria, in pizzeria, eccetera.
Abbiamo preparato per te una serie di
video lezioni. Per ogni video lezione
troverai i sottotitoli in italiano e in
inglese, la trascrizione con le
definizioni delle parole e delle
espressioni, esercizi automatici per
metterti alla prova, e la possibilità di
porci le tue domande nei commenti, a cui
risponderemo entro 24 ore. Cosa stai
aspettando? Con il codice coupon "scarpe"
il corso sarà tuo per sempre a soli €79.
Il link è in descrizione.
Bene, spero che questo video vi sia
piaciuto. Spero che vi abbia aiutato a
imparare cose, o parole, espressioni nuove.
E spero che possiate utilizzarle quando
sarete in Italia. Perché si sa, le scarpe
italiane sono sempre buone, no? Se invece
siete in Italia e avete un problema con
i vostri denti, avete bisogno di andare
dal dentista. Lo so, non è mai piacevole,
ma è sempre importante conoscere tutte
le parole e le espressioni delle cose,
anche un po' spiacevoli, che possono
capitare durante un viaggio. Quindi, se
volete saperne di più su come
comportarsi quando si va dal dentista in
Italia, ovviamente ho realizzato un video
proprio su questo argomento, che potete
trovare, come sempre, qui in alto nella
card, o giù nella descrizione. Se invece
cercate un qualsiasi altro argomento di
grammatica o di cultura italiana, potete
passare
dal nostro sito learnamo.com e non
dimenticate anche di lasciare un bel "Mi
piace" al video, se vi è stato utile.
Condividetelo con chiunque voi vogliate.
Iscrivetevi al canale, se ancora non lo
avete fatto, e seguite LearnAmo su
Instagram, su Facebook, su Twitter, su
Pinterest, su TikTok, e su telegram. Io vi
aspetto 
prestissimo in un nuovo video. Ciao ciao! 

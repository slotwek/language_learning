WEBVTT
Kind: captions
Language: it
Ciao a tutti e bentornati su LearnAmo, vi
siete mai chiesti chi abbia inventato le
parole che utilizziamo ogni giorno? In
realtà, non ho la risposta per tutte e
tutte le parole che utilizziamo
quotidianamente, ma ce ne sono diverse in
italiano che sono state inventate, create
da scrittori italiani e che, molto spesso,
noi utilizziamo senza saperlo. Quindi, in
questo video, scopriremo insieme chi ha
inventato parole italiane come “scudetto”,
“piadina”,
“tramezzino”. Sappiamo tutti che cos'è una
piadina, non è vero? Si tratta di una
sfoglia buonissima, come una focaccia
piatta, sottile, non lievitata e circolare,
che si consuma generalmente a fette
oppure piegata in due e farcita a
piacere. Ma chi ha inventato la parola
“piadina”? Ebbene, il nome è stato inventato
dallo scrittore italiano Giovanni
Pascoli, nato è cresciuto in Emilia
Romagna, che è, appunto, la patria della
piadina. Più precisamente, è stato lui a
italianizzare il termine dialettale
romagnolo “piè” in “piada”, da cui poi è
derivato “piadina”. Pensate che addirittura
Pascoli ha scritto una poesia dedicata
proprio alla piadina e, nel poemetto, la
elogia, ovviamente, considerandola un
alimento antico quasi quanto l'uomo e
definendola: “il pane nazionale dei
romagnoli”. E voi, l'avete mai mangiata?
Adesso, parliamo invece di un aggettivo,
l'aggettivo “molesto” che indica qualcuno,
qualcosa che, con la propria presenza o
la propria azione, provoca una sensazione
di
irritazione, disagio. Per esempio, quando
stiamo mangiando, una mosca è molesta o
una persona, che si lamenta sempre in
Continuazione, è un po' molesta. Ebbene, in
pochi lo sanno, ma questa parola deriva
dal latino “molestus” ed è, generalmente,
attribuita a Dante. Ora, in realtà, si
pensa che probabilmente non sia stato
proprio lui a inventarla, si pensa,
infatti, che l'aggettivo fosse già
utilizzato ai suoi tempi un po', ma che,
grazie a lui, ha raggiunto ampia
diffusione perché lui lo ha utilizzato
moltissimo nella “Divina
Commedia”. Un altro detto che si deve a
Dante è: “Senza infamia e senza lode”, che,
personalmente, mi piace moltissimo. Anche
se, in realtà, a voler essere precisi, la
forma originale dantesca era: “sanza ‘nfamia
e sanza lodo”, poi è stata
italianizzata. Nella “Divina Commedia”
questo detto è utilizzato da Virgilio per
descrivere a Dante gli
ignavi e, cioè, i dannati che durante la
loro vita terrena non hanno mai agito né
nel bene né nel male, non hanno mai fatto
nulla, non si sono mai schierati, non
hanno mai seguito i propri ideali.
Infatti, oggigiorno, dire che qualcosa o
qualcuno è “Senza infamia e senza lode”,
significa che quella cosa o quella
persona è mediocre, non ha proprio niente
di speciale. Se ne volete sapere di più
su Dante e su come lui abbia influenzato
con le sue parole e le sue espressioni
la lingua italiana, riempiendola, appunto,
di queste sue creazioni, che oggigiorno
ancora utilizziamo, non perdetevi il
video dedicato proprio a questo
argomento, che potete trovare, come sempre,
qui in alto nella card o giù in
descrizione. Quindi, se vi va, dopo aver
guardato questo video, potete passare
anche a quello. A proposito di Dante e
del suo viaggio ultraterreno,
probabilmente mentre era nell'inferno
gli sarebbe piaciuto sentire le notizie
dal telegiornale del Paradiso, oppure,
mentre era nel Purgatorio, avrebbe voluto
guardare in streaming una serie TV
trasmessa nell'Inferno, ma non poteva a
causa delle georestrizioni. Se anche tu
sei nella stessa situazione di Dante,
allora significa che hai bisogno di una
VPN, come NordVPN, lo sponsor di questo
video. Una VPN è uno strumento
eccezionale soprattutto per due motivi:
prima di tutto, offre una protezione per
te e per i tuoi dispositivi da possibili
attacchi di pirati informatici, malware e
simili; in secondo luogo, una VPN è utile
per chi studia una lingua straniera: ti
consente di aggirare le restrizioni
geografiche e accedere ai contenuti del
paese della lingua che stai apprendendo.
Spesso, infatti, alcuni contenuti sono
accessibili esclusivamente nei Paesi
d'origine e non altrove. Mi riferisco, per
esempio, ai siti di streaming dei canali
televisivi, alle stazioni radio e
giornali online. “Fatti non foste a viver
come brutti, ma per seguir virtute e
canoscenza.”, Dante faceva dire a Ulisse,
per seguire la “canoscenza” ci sono solo
pochi semplici passi: scegliere l'offerta
di NordVPN che meglio si adatta alle tue
esigenze, creare un account, avviare il
programma e selezionare il paese in cui
vorresti virtualmente trovarti, come ad
esempio, l'Italia se stai imparando l'
italiano. Da quel momento in poi, avrai
accesso a tutti i contenuti disponibili
per gli italiani. Interessante, vero?
Inoltre, utilizzando il codice coupon
LEARNAMO e cliccando sul link in
descrizione, potrai usufruire
dell'offerta migliore disponibile al
momento, che spesso include alcuni mesi
gratuiti e uno sconto sul prezzo. Quindi,
non preoccuparti se stai guardando
questo video tempo dopo la sua
pubblicazione, i vantaggi rimangono
garantiti. Cosa stai aspettando? Puoi
veramente imparare una lingua, solo se ti
immergi anche nella sua cultura, il che
comprende cose di vita quotidiana come
musica, serie tv o giornali. Approfitta di
questo straordinario aiuto per il tuo
studio delle lingue straniere: clicca sul
link in descrizione e inizia a usare
NordVPN! Ma proseguiamo con un'altra
parola inventata da un altro scrittore
italiano. Mi riferisco a Giacomo Leopardi,
lo conoscete? In Italia è un poeta
abbastanza famoso e anche lui ha
inventato diverse parole, entrate poi
nella lingua italiana, ma, nel suo caso, si
tratta di termini poco diffusi, che
vengono generalmente visti come troppo
formali, troppo elevati. Un esempio? Il
verbo
“incombere”. Questo verbo si riferisce
generalmente a fatti gravi, situazioni
minacciose e significa “essere imminente”.
Per esempio: “A causa di guerra e siccità,
la carestia incombeva sulla città”. Molto
bello, molto elegante, ma, sicuramente,
anche molto, molto formale ed elevato.
Potete utilizzarlo se dovete fare una
bella figura in un testo, per esempio, o
in un
discorso. Adesso, avete mai sentito
l’espressione: “Essere un altro paio di
maniche”? Maniche, proprio come queste qui,
ma, in realtà,
l'espressione significa “essere
tutt'altra cosa, essere una cosa molto,
molto diversa e non paragonabile con la
precedente”, sia in senso positivo, cioè, è
di gran lunga migliore, sia in senso
negativo, cioè, è di gran lunga peggiore.
Ma cosa c'entrano le maniche con tutto
ciò? Il riferimento, in realtà, è
all'abbigliamento di diversi secoli fa,
quindi, ‘400, ‘500, quando i vestiti,
soprattutto i vestiti da donna, erano
molto, molto ingombranti, pesanti, ricchi.
Di conseguenza, erano molto difficili da
lavare, quindi, quello che si faceva più
spesso, era sostituire soltanto le
maniche, quindi, le maniche di questi
vestiti erano generalmente
intercambiabili e, di conseguenza, si
potevano staccare e lavare e si poteva
tranquillamente sostituirle con delle
nuove maniche pulite e il vestito
sembrava quasi un vestito differente.
Nonostante quindi le origini così
antiche di questa espressione, è stato, in
realtà, lo scrittore italiano Alessandro
Manzoni a metterla per la prima volta
per iscritto nella sua opera più
famosa: “I Promessi Sposi”. Manzoni, però, ha
“firmato” anche un'altra espressione
italiana molto popolare, nella sua opera
“I Promessi Sposi” e, cioè: “Avere grilli per
la testa”, che significa avere delle idee
bizzarre, dei desideri stravaganti, spesso
irrealizzabili. Nell'opera di Manzoni
questa espressione è detta da Don Abbondio,
mentre sta litigando con Renzo. Quindi,
state vedendo che, infatti, molti
scrittori italiani hanno contribuito
alla diffusione e alla creazione di
nuove parole italiane, ma, forse, lo
scrittore italiano che più ha
contribuito in questo è stato Gabriele
D'Annunzio,
che ha veramente inventato un sacco di
parole che, oggigiorno, ancora utilizziamo
frequentemente. Per esempio, lui ha
inventato la parola “tramezzino”. Avete mai
provato un tramezzino in Italia? Se
ancora non lo avete provato, vi consiglio
di farlo perché sono molto buoni. Il
tramezzino altro non è che un sandwich,
quindi, due fette morbide di pane con un
ripieno di qualsiasi tipo. Lui, però, ha
scelto di rimpiazzare la parola inglese
“sandwich” con la versione italiana, perché
non era un grande appassionato di parole
straniere nella lingua italiana. Così, un
giorno, di punto in bianco, mentre si
trovava al caffè Mulassano di Torino,
esclamò: “Ci vorrebbe proprio uno di quei
golosi tramezzini!” e il termine, dopo che
è stato pronunciato da lui, ha avuto
immediata fortuna e si è diffuso
praticamente in tutta Italia. Ma perché
proprio
tramezzino? Perché deriva da “tramezzo”,
quindi, qualcosa che si trova nel mezzo
ad indicare, per esempio, il fatto che il
tramezzino si consumi generalmente nel
mezzo, tra la colazione e il pranzo o tra
il pranzo e la cena. Figo,
no?
D'Annunzio, però, era anche un
appassionato calciatore, perciò tra le
parole da lui inventate, troviamo anche
la parola “scudetto”. Se anche voi siete
appassionati di calcio probabilmente
conoscete questa parola italiana, perché,
infatti, lo scudetto è il simbolo della
vittoria di un campionato sportivo
italiano, più comunemente, di calcio.
Questo simbolo è anche portato sulle
maglie dei giocatori della squadra
vincitrice per tutta la stagione
successiva. Ma scopriamo di più della
storia dello scudetto, comparso per la
prima volta, pensate un po', il 7 febbraio
1920, durante una partita di calcio
amichevole, giocata a Fiume tra militari
italiani e civili locali. In quel periodo
l'attuale città della Croazia era stata
occupata da un gruppo paramilitare,
guidato proprio da Gabriele D'Annunzio e
fu lui a inventare lo scudetto e a farlo
cucire sulle maglie dei militari
italiani. Qualche anno dopo, poi, gli
organizzatori del campionato di calcio
italiano decisero che proprio quello
scudetto, inventato da D'Annunzio, sarebbe
comparso sulle maglie della squadra
vincitrice del campionato
nazionale. Ancora lui, sì, ancora
D'Annunzio, proprio lui ha avuto l'idea
per il nome “Vigili del Fuoco” per
indicare il Corpo Nazionale, creato per
svolgere il servizio antincendio e di
protezione civile. Infatti, in origine,
questo corpo aveva un nome francese, ma,
come abbiamo detto, D'Annunzio
non amava le parole straniere in
italiano. Così, proprio grazie a lui,
qualche anno dopo la sua nascita, il
corpo prese un nome tutto italiano.
D’Annunzio, per la creazione di questo nome,
si ispirò ai vigiles dell'antica Roma,
corpo fondato dall'imperatore Augusto
sia per vigilare le strade durante la
notte sia per proteggere la città
dall'incendio.
Ma no, non è finita qua, perché D'Annunzio
ha anche suggerito nomi di brand
famosi. Per esempio, ha suggerito il nome
di una delle prime industrie di prodotti
da forno italiani, nata a Genova nel 1900
e famosa, soprattutto, per biscotti
inglesi e quelli che in italiano
chiamiamo “wafer”. Proprio questa azienda
nel
1922 cambiò sede e nome, su idea di
D'Annunzio, diventando “Saiwa”, che ancora
oggi esiste ed è molto, molto popolare. Ma
non è finita qua, se siete stati in una
delle città italiane più grandi, come
Roma, Milano, Firenze e, se siete amanti di
shopping, probabilmente, vi sarà capitato
di entrare in uno degli edifici della
Rinascente. Vi è successo? Bene, dovete
sapere che anche questo nome è stato
creato da D'Annunzio. Ma adesso, prima di
concludere, vorrei darvi una parola “meno
fortunata”. Infatti, ci sono anche delle
parole che sono state inventate da
scrittori italiani, che le hanno
utilizzate per la prima volta nelle loro
opere, ma che poi non hanno avuto
successo e che non si sono diffuse nel
resto d'Italia, sono rimaste, solo ed
esclusivamente, in quelle opere e che,
quindi, oggi non utilizziamo. Ma, di questa
lista di parole “meno fortunate”, c'è una
che vorrei darvi, perché, secondo me, è un
peccato che non si sia diffusa, secondo
me, è veramente utile. Infatti, lo
scrittore italiano Vittorio Alfieri ha
inventato la parola “odiosamato”, che
indica qualcosa o qualcuno che si odia e
si ama allo stesso tempo.
Sarebbe utile,
no? Quindi, se volete, potete provare a
utilizzare questa parola, un po' per
Scherzo, con i vostri amici italiani e, se
vi chiedessero: “Da dove viene fuori?”,
potreste rispondere: “Da Vittorio Alfieri”.
Che ne dite, vi piacerebbe utilizzarla? E,
soprattutto, qual è la cosa più odiosamata
per voi? Fatemelo sapere nei
commenti. Invece, volevo ricordarvi che, se
avete voglia di mettervi alla prova con
il vostro italiano, se avete voglia di
migliorare la vostra conoscenza della
lingua di Dante, potreste farlo anche con
metodi alternativi e più tecnologici,
come il tanto popolare ChatGPT. Se
volete saperne di più su cosa potete
fare con ChatGPT per migliorare, per
esempio, la
vostra comprensione, la vostra scrittura
e così via, potete guardare il video
dedicato proprio a questo argomento e lo
trovate, come sempre, qui in alto nella
card o giù in descrizione. Se, invece,
cercate un qualsiasi altro argomento di
grammatica o di cultura italiana, potete
passare dal nostro sito learnamo.com e
non dimenticate di seguire LearnAmo anche
su tutti i social, su Instagram, su
Facebook, su Twitter, su Pinterest, su
Tiktok e su Telegram. Se il video vi è
piaciuto, lasciate un bel Mi piace,
iscrivetevi al canale, se ancora non lo
avete fatto. Io vi saluto, ma ci vediamo
prestissimo in un nuovo
video!

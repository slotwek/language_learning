WEBVTT
Kind: captions
Language: it
Ciao a tutti e bentornati su LearnAmo. 
Anche tu, sì proprio tu, stai studiando 
italiano da tantissimo tempo e ti
ritrovi a conoscere tante regole di
grammatica ma a non essere in grado di
metterle in pratica sul serio?
Beh, se è così allora sei nel posto
giusto.
Spesso le regole che troviamo nei libri
di grammatica ci possono sembrare
impossibili da memorizzare e ancora più
impossibili da utilizzare e applicare in
contesti reali, ma infatti sono
importantissime per comunicare bene.
L'importante è prendere confidenza con
queste regole e applicarle
costantemente in maniera creativa e
quando parlo ovviamente di maniera
creativa intendo cose più interessanti e
stimolanti rispetto ai soliti esercizi
di grammatica che vanno bene all'inizio
per internalizzare la regola ma poi
devono essere integrati o sostituiti con
qualcosa di più dinamico, divertente,
creativo, appunto. Ci sono veramente
tantissimi modi per praticare la lingua
che si sta studiando in maniera
divertente e in questo video ve ne
mostrerò alcuni.
Siete pronti? Cominciamo. Primo modo:
trovare un amico di penna. La
corrispondenza, si sa, è un hobby che sta
un po' cadendo in disuso soprattutto tra
i giovani, ma mi sembra una scelta molto
molto interessante e affascinante e allo
stesso tempo un modo divertente per
praticare soprattutto la lingua
straniera che si sta studiando in forma
scritta.
Potrete davvero scrivere a persone che
vivono in qualsiasi parte del mondo e
che sono
madrelingua nella lingua che voi state
studiando e potrete farlo sia con il
metodo tradizionale, quindi utilizzando
carta e penna, sia con i metodi più
moderni, utilizzando quindi le e-mail,
la chat... e no, tranquilli, per trovare un
amico di penna non dovete
necessariamente andare nel paese di
interesse, potete semplicemente trovarne
uno online su siti dedicati proprio alle
persone che desiderano incontrare amici
di penna come per esempio il sito Penpal
gate o International Pen Friends.
Un secondo modo molto interessante,
dinamico, divertente per praticare una
lingua straniera è sicuramente ascoltare
musica o podcast in quella lingua, ed è una cosa
che i miei studenti sanno molto bene
perché io lo ripeto continuamente a loro.
Diciamocelo, chi è che non ama la musica?
Penso che, in alcuni momenti della
giornata, piaccia un po' a tutti ascoltare
una bella canzone,
a prescindere da quale sia il proprio
genere musicale preferito. Ebbene,
ascoltare canzoni nella vostra lingua di
studio sarà non soltanto divertente
perché ovviamente starete ascoltando
della musica, ma sarà anche molto utile,
vi permetterà di praticare un po' il
suono della lingua straniera che state
studiando e allo stesso tempo di
imparare nuove parole. Potete davvero
sfruttare al massimo questa attività. Per
esempio potete cantare insieme al
cantante per praticare la vostra
pronuncia
(se siete un po' stonati non fa nulla,
potete farlo quando siete da soli a casa
o in macchina); o ancora, potete
trascrivere il testo come se fosse un
dettato; o potete tradurre il testo della
canzone.
Tutti questi esercizi saranno veramente
fondamentali e vi aiuteranno a
incrementare il vostro vocabolario e la
vostra conoscenza della lingua, ma allo
stesso modo anche come i madrelingua
formano in maniera creativa delle frasi
con la lingua. E ovviamente anche i
podcast sono una valida alternativa che
vi permette di essere esposti alla
lingua che state studiando. Li potete
ascoltare ovunque: mentre state
cucinando, mentre siete sui mezzi
pubblici, mentre siete in palestra, mentre
vi state facendo la doccia... e onestamente
non importa se non avete un livello
molto alto della lingua, non importa se
vi distraete di tanto in tanto e quindi
non riuscite a seguire tutto il filo del
discorso,
quello che è importante è, come dicevo
prima, essere esposti alla lingua di
studio, quindi sentirne continuamente il
suono, riuscire a riconoscerne le 
regolarità, abituare le vostre orecchie
alla lingua. Terzo modo. Un modo perfetto
per chi ama giocarci, e cioè, mi riferisco
ai videogiochi.
Ebbene sì, perché giocare ai videogiochi
nella lingua di studio potrebbe davvero
rivelarsi molto molto efficace,
ovviamente ne dovete essere appassionati.
Ma se lo siete
questo è veramente un ottimo un modo per
imparare divertendosi
allo stesso tempo. Naturalmente
all'inizio vi sembrerà di essere
bombardati con cose che non conoscete,
soprattutto se non avete un livello
molto avanzato nella lingua di studio,
perché ovviamente nel caso dei
videogiochi soprattutto il vocabolario è
molto specifico, molto legato al contesto
in questione, ma con il tempo vedrete
passi da gigante e progressi che la
vostra lingua di studio farà. Un altro
metodo
importantissimo per praticare in maniera
divertente e interessante la vostra
lingua di studio è guardare canali TV in
streaming come, per esempio, per quanto
riguarda l'italiano, RaiPlay o Mediaset
play, le due maggiori reti televisive
italiane disponibili su qualsiasi
dispositivo. Come? Vi starete chiedendo
voi. Come? Come? Come guardiamo la TV se i
canali sono disponibili solo per chi si
connette dal paese in cui si trovano le
reti televisive?
Nessun problema. A risolvere questo
intoppo ci pensa NordVPN, lo sponsor
di questo video. Con NordVPN, infatti,
potrete filtrare la vostra connessione e
visualizzare il contenuto di siti web
altrimenti non accessibili dal vostro
paese.
Per fare questo dovrete semplicemente
aprire il programma, scorrere nella lista
dei vari paesi del mondo, selezionare
quello che vi interessa (quello in cui
volete "virtualmente" trovarvi), e il gioco
è fatto. E tranquilli, perché NordVPN è
disponibile su qualsiasi dispositivo: pc
tablet, smartphone... e vi ricordo anche che
utilizzando il codice coupon "LEARNAMO" o
iscrivendovi attraverso il link che vi
ho lasciato in descrizione pagherete
soltanto un paio di euro al mese per
questo fantastico servizio. Altro metodo:
guardare video su Youtube. Si sa,
Youtube è una piattaforma che offre
migliaia e
migliaia di video gratuiti realizzati da
persone da qualsiasi parte del mondo sui
più disparati argomenti.
Quindi vi basterà scegliere la vostra
lingua di studio e iniziare a guardare
un'infinità di video. Scegliete, mi
raccomando, tanto canali di insegnamento
della lingua che state imparando quanto
canali in quella lingua dedicati proprio
ai madrelingua,
e a proposito di questi ultimi scegliete
ovviamente l'argomento che più vi piace.
Se siete appassionati di finanza
guardate video di finanza nella lingua
che state imparando. Stessa cosa vale per
la cucina, per i libri, la moda, le auto, il
calcio e così via.
Questo infatti vi permetterà di
mantenere sempre molto alta la vostra
motivazione perché ovviamente state
guardando una cosa che vi piace e allo
stesso tempo sarà super efficace, super
utile. Avrete molte più parole riguardo
proprio al vocabolario di
quell'argomento che preferite e di cui
magari parlate anche più spesso.
Youtube è una piattaforma fantastica
perché nel caso in cui doveste averne
bisogno
è sempre possibile attivare i
sottotitoli o è sempre possibile
aumentare o ridurre la velocità del
video,
insomma, veramente tutto per le vostre
esigenze. Un altro metodo che trovo
molto molto interessante per praticare
la lingua straniera che si sta studiando
è quello di partecipare a un tandem
linguistico. Questa attività è perfetta
non soltanto per imparare una lingua, ma
infatti anche per socializzare. In un
tandem i partecipanti sono generalmente due,
di cui uno sta imparando la lingua madre
dell'altro. Questo apprendimento
avviene attraverso lo scambio di
materiale scritto, o video, o audio, ed è
stato classificato come uno dei metodi
più efficaci per imparare una lingua
perché ovviamente avete la possibilità
di parlare con qualcuno che quella
lingua la usa tutti i giorni e potrete
imparare tutta una serie di espressioni
e parole che si usano quotidianamente in
quella lingua e che magari rischierete
di non trovare invece sui libri. E
ovviamente la rete è piena di siti che
vi mettono a disposizione una lista di
persone che vogliono fare un tandem, quindi
uno scambio linguistico, con la vostra
madrelingua.
Un esempio è proprio il sito tandem.net
o ci sono anche applicazioni
che fanno questo come per esempio HelloTalk.
Un'altra cosa che trovo veramente
molto molto interessante e estremamente
efficace per praticare la lingua che si
sta imparando è fare un corso di teatro
in quella lingua. WHAAT? Sì, sì, avete capito
bene.
Ora, è chiaro che molti non sono portati
per la recitazione, è chiaro che a molti
non piace perché li fa sentire a disagio,
è chiaro che molti non hanno ancora
raggiunto un livello di competenza
sufficiente per seguire un corso di
teatro in quella lingua, ma credetemi, se
avete la possibilità, se non vi
vergognate troppo, se avete raggiunto un
livello intermedio sufficiente, secondo
me è un'esperienza da provare
perché veramente vi aiuterà moltissimo a
migliorare la vostra abilità nel parlare
ma allo stesso tempo anche nell'ascolto.
Poi è una maniera coinvolgente di
studiare. Avrete l'opportunità di
stringere nuove amicizie magari con
madrelingua della lingua che state
studiando, avrete l'opportunità di andare
anche oltre le semplici regole di
grammatica. Ovviamente potrete sfruttare
quelle regole che conoscete, ma potrete
anche acquisire maggiore conoscenza e
consapevolezza di come in quella lingua
utilizzano per esempio il linguaggio dei
gesti o in generale il linguaggio del
corpo che sono cose che difficilmente
sui libri potrete imparare. E per seguire
un corso di questo tipo non dovete
davvero andare nel paese di cui state
imparando la lingua, non è necessario,
perché in tutto il mondo ci sono in
tutte le grandi città associazioni
organizzazioni, istituzioni dedicate alle
varie lingue che si possono imparare,
basta soltanto cercare. E questo tipo di
organizzazioni offrono proprio dei corsi
di questo tipo, ma anche altre attività.
Quindi se il teatro non è proprio la
vostra cosa potete tranquillamente
cercare delle altre attività da fare
sempre nella lingua che state studiando
con persone che come voi sono
appassionate di quella lingua, o che sono
per esempio madrelingua che vivono
all'estero. Quindi potrete organizzare,
per esempio, eventi come serate cinema,
competizioni sportive, attività di
volontariato e molto altro. Tutto sta nel
saper cercare quello che nella vostra
città è a disposizione.
Insomma, il mio consiglio è: cercate
sempre di aggiungere un pizzico di
creatività
quando state studiando perché solo
questo vi permetterà di mantenere alta
la motivazione, di decidere di non mollare.
Dovete fare quello che più vi piace
nella lingua che state studiando così
non diventerà come un obbligo, come una
sofferenza, come qualcosa che dovete fare
a tutti i costi e quindi che diventa
alla fine molto noioso. No.
Vi ricordo poi che se volete ascoltare
l'esperienza diretta di una persona che
come voi sta imparando l'italiano e
quindi sicuramente come voi ha
incontrato le stesse difficoltà e sta
ancora affrontando molte difficoltà,
potete guardare l'intervista che ho
realizzato con un mio studente, Mahesh.
Trovate il video come sempre qui in alto
nella card o giù
nella descrizione, così potete davvero
rendervi conto che quello che succede a
voi è una cosa normale e uguale per
tutti, che tutti hanno le stesse
difficoltà, tutti hanno vari modi di
superare queste difficoltà e quindi
potrete sicuramente trovare delle
ispirazioni. Mi raccomando. Invece se
volete trovare altri argomenti di
grammatica o di cultura italiana, se
volete praticarli con degli esercizi,
vi consiglio di passare dal nostro sito
learnamo.com. E se invece siete un
po' più social e amate i brevi contenuti
che vi offriamo, potete seguire LearnAmo
anche su Instagram, su Facebook, su
Twitter, su Pinterest e su Tiktok. Lì ci
sono delle piccole pillole quotidiane
solo per voi.
Io invece vi aspetto prestissimo con un
nuovo video.
Ciao!

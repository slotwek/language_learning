WEBVTT
Kind: captions
Language: it
Torta al cioccolato o torta di
cioccolato? Gelato al pistacchio o gelato  
di pistacchio? Queste preposizioni sono
un vero casino, ma proviamo a fare
chiarezza.
Ciao a tutti e bentornati su LearnAmo.
Qualche tempo fa, ho fatto questo video
su TikTok e in molti mi avete chiesto
di realizzare un video un po' più
dettagliato e meno rapido rispetto a
quelle che sono le tempistiche di TikTok
E così ritorna la nostra amata
rubrica "Cucina con Graziana" e in questo
video vi insegnerò una ricetta di un
dolce che non è veloce, di più! In soli
10/15 minuti di preparazione e 20/25 minuti
di cottura, avrete una deliziosa torta
che piacerà proprio a tutti, ma che
soprattutto sarà leggera, molto buona e
piuttosto sana. La torta al cioccolato
con pere. E mi raccomando, rimanete fino
alla fine del video perché, dopo aver
cucinato la nostra torta, andremo a
vedere l'uso delle preposizioni per
parlare dei gusti dei cibi.
Restate là!
Ma adesso cominciamo. Per preparare la
torta al cioccolato con pere vi
serviranno: 200 g di farina, 50 g di cacao
amaro in polvere, 200 g di zucchero di
canna, 200 ml di latte, 2 uova, 100 ml di
olio di semi, una bustina di lievito per
dolci, una pera. Prima di tutto
procuratevi una ciotola e un cucchiaio
di legno.
Quindi, cominciate rompendo le uova nella
ciotola. Sì Graziana, devi rompere solo le
uova, non anche il tavolo e il cellulare.
Ok...
Fatto questo, mescolate le due uova con
il cucchiaio, fino a quando diventeranno
piuttosto omogenee. Quindi, aggiungete lo
zucchero e continuate a mescolare finché
lo zucchero si sarà completamente
sciolto nelle uova.
Probabilmente richiederà alcuni minuti.
Ovviamente potete anche utilizzare lo
zucchero tradizionale, quello bianco, ma
io preferisco quello di canna perché è
più leggero e più sano.
Quando avrete avuto un composto
piuttosto omogeneo, procedete aggiungendo
il latte.
Io, per rendere ancora più leggera la
ricetta, ho utilizzato del latte vegetale,
in questo caso di cocco, ma ho anche
ripetuto più volte la ricetta con latte
di mandorla, di nocciola... Viene benissimo.
Ma se preferite il latte tradizionale
fate pure. Mescolate e poi cominciate ad
aggiungere la farina e il cacao, un po'
per volta,
continuando a mescolare.
Sì, probabilmente starete pensando che
bisogna setacciare la farina.
In teoria sì, ma io non avevo il setaccio
e volevo anche rientrare nei 10/15
minuti di tempo, così li ho versati
direttamente. Tranquilli, il risultato è
impeccabile comunque, anche se avete
degli ospiti,
nessun problema. Ma se avete il setaccio,
e anche un po di tempo in più, nessuno vi
vieta di fare le cose per bene, tra
virgolette.
Verso la fine della farina, aggiungete
anche l'olio e continuate a mescolare.
Più mescolate e più forza ci mettete
meglio verrà il risultato. Sapete cosa
dice sempre mia nonna? Che torte
e ciambelle verranno benissimo se, mentre
mescolate, vedete crearsi delle bollicine
nell'impasto che scoppiano da sole.
Ovviamente, più forza ci mettete più
bollicine vedrete.
Intanto, preriscaldate il forno a 180 gradi.
Quindi, sbucciate la pera,
tagliatela a cubetti e versateli
nell'impasto. Se volete, tenete da parte
alcune fettine sottili. Aggiungete poi
all'impasto l'ultimo ingrediente: il
lievito. Dopo averlo versato, continuate a
mescolare, ma non fatelo con troppa forza
questa volta, perché il lievito ha
bisogno di delicatezza.
Se avete tenuto da parte alcune fettine
di pera, potete utilizzarle per decorare
la superficie della torta.
Un po' come ho fatto io, ma sicuramente
voi farete di meglio.
In ogni caso, la torta è pronta per
essere infornata. Lasciatela in forno per
20/25 minuti e quando vi sembra cotta
fate la prova dello stuzzicadenti.
Inserite uno stuzzicadenti nella torta,
se ne esce pulito allora potete spegnere
il forno e tirare fuori la torta. In
tutto l'ambiente si sprigionerà un odore
delizioso di cioccolato e di casa e
affetto. Bellissimo! Provare per credere.
E ora non vi resta che gustarla.
Ma adesso non andate via, perché, come vi
avevo già accennato, ora andremo ad
affrontare una questione piuttosto
delicata.
Infatti, all'inizio del video vi ho detto
che avremmo preparato la torta al
cioccolato con pere. Ma perché al
cioccolato e non di cioccolato? Questa è
una domanda che ricevo spesso sia qui,
sui commenti su YouTube, sia in alcuni
messaggi privati sui social,
sia anche durante le mie lezioni private
online. Torta al cioccolato o torta di
cioccolato? Gelato al pistacchio o gelato
di pistacchio? Queste preposizioni sono
un vero casino, ma proviamo a fare
chiarezza. Per essere il più precisa
possibile, ho fatto una serie di ricerche,
e quindi quanto segue è il frutto di
tutte le mie ricerche. In italiano, oggigiorno,
nella maggior parte delle ricette,
si utilizza la preposizione "di" per
indicare l'ingrediente principale con
cui si preparano, cioè quello presente in
maggiore quantità. Per esempio, tortino di
verdure, perché è fatto principalmente
con le verdure. Frittata di pasta, perché
è fatta per la maggior parte di pasta.
Minestra di spinaci, tortino
di salmone e così via. In origine, ma
veramente in origine, cioè stiamo
parlando dell'800 circa,
questa regola era estesa e veniva
utilizzata anche per parlare delle torte
o dei gelati.
Infatti, nei libri di ricette dell'epoca
si possono trovare ricette di gelato di
tutti i frutti o gelato di pistacchio. La
preposizione "a" era usata, e ancora oggi
viene utilizzata per indicare: la
provenienza geografica di un piatto (per
esempio, risotto alla milanese, ragù alla
bolognese).
La caratteristica particolare di un
piatto (pizza alla marinara, pollo alla
cacciatora). Lo strumento o il modo di
cottura (pollo al forno, triglie al
cartoccio).
Tuttavia, verso la metà del 900 la
preposizione "a" comincia ad essere
utilizzata anche per esprimere: il
condimento, l'aroma che caratterizza un
piatto (anatra all'arancia, risotto allo
spumante).
Quindi, ricapitolando: "di" veniva
utilizzato per parlare dell'ingrediente
principale, quello presente in maggiore
quantità in un piatto. "a", invece, veniva
utilizzata per esprimere il sapore, l'aroma
particolare di un piatto. Dunque, per
esempio, si parlava di "gelato di crema
alla vaniglia". Perché la crema era il
maggior costituente del gelato, mentre la
vaniglia ne era il sapore, l'aroma
caratterizzante. Poi con il tempo, si è
andati a semplificare quella definizione
in "gelato alla vaniglia", andando quindi a
evidenziare solo il gusto principale e
non
l'ingrediente maggiormente presente
nella ricetta. Quindi, anche nel nostro
caso, andremo a parlare di "torta al
cioccolato", perché sicuramente il
cioccolato è il sapore che si sente di
più, ma come avrete visto dalla ricetta,
non è l'ingrediente presente in maggior
quantità. Bene, questo è tutto per questo
video e, come sempre, vi ricordo che se
decidete di provare a realizzare questa
ricetta, non dimenticate di scattare una
foto alla vostra torta e di postarla sui
vostri social, taggando LearnAmo. Così, noi
potremo ricondividere le vostre foto.
Se invece volete preparare una vera e
propria ciambella italiana, allora date
un'occhiata al video in cui ne preparo
una con la mia amica Angela, e avrete
anche l'occasione di ripassare un po di
imperativo, che non fa mai male.
Come sempre, il link lo trovate qui in
alto nella card o giù nella descrizione.
Se invece volete ripassare un po' di
grammatica o di cultura italiana, potete
farlo con tutte le nostre lezioni sul
nostro sito www.learnamo.com, con tantissimi
esercizi. E infine, non dimenticate di
seguire LearnAmo anche su tutti i social.
Su Facebook, su Twitter, su Instagram, e da
un po di tempo anche su TikTok.
Io vi saluto, ci vediamo prestissimo. Ciao!

WEBVTT
Kind: captions
Language: it
Ciao a tutti e bentornati su LearnAmo! 
Il tema di questo video è...
l'infinito, ma... 
cos'è...
l'infinito? Sempre caro mi fu quest'ermo
colle, e questa siepe, che da tanta parte
dell'ultimo orizzonte il guardo esclude
l'immenso, l'inesauribile,
l'incommensurabile,
l'irraggiungibile, quella domanda a cui
da secoli filosofi, scienziati,
pensatori provano a dare una risposta
Queste sono risposte molto valide, ma qui
noi ci occupiamo di grammatica italiana.
Quindi, cos'è
l'infinito in grammatica?
Ebbene, l'infinito in grammatica è un
modo verbale, che esprime il concetto di
un verbo
senza esplicitarne né il tempo, né la
persona che compie l'azione. Per questa
ragione si definisce "modo
indefinito".
E come lui ce ne sono solo altri due: il
gerundio e il participio.
Se volete saperne di più su questi due
modi verbali
indefiniti, vi ricordo che abbiamo
realizzato delle lezioni dedicate a loro,
che potete trovare giu, nella descrizione,
quindi finite di guardare questo video e
poi dedicatevi a quelli. Ma torniamo a
noi.
Quanti tempi ha
l'infinito? E quali sono? Solo due: il
presente e il passato. L'infinito
presente è la forma base dei verbi, che
tutti noi conosciamo:
amare, mangiare, scrivere, dormire. L'infinito
passato, invece, si forma con l'infinito
presente
dell'ausiliare essere o avere, a seconda
di quello che richiede il verbo, e poi il
participio passato del verbo. "Avere amato"
"Avere mangiato",
"Essere andato"... e così via. Se stai
pensando di chiudere questo video perché
l'infinito è una cosa da principianti, ti
devo fermare perché non è così. È vero
che l'infinito compare sin da subito
nelle grammatiche per principianti,
perché, ovviamente,
vi devono presentare i verbi nella loro
forma base, ma l'infinito ha anche molte
sfumature,
piuttosto
avanzate. Bene, detto questo possiamo
affermare che l'infinito ha molte
funzioni. Restate con me per scoprirle
tutte. Ok, abbiamo chiarito che l'infinito
serve per presentare la forma base del
verbo, quella che trovate anche quando
cercate quel verbo nel vocabolario, nel
dizionario. Per formare frasi
indipendenti che abbiano senso e che
siano corrette grammaticalmente, il verbo,
nella maggior parte dei casi, va
coniugato e concordato con il soggetto.
Quindi io non dirò: "Luca mangiare una
mela" dirò: "Luca mangia una mela".
Nonostante quanto appena detto, ci sono
dei casi in cui è possibile usare
l'infinito.
All'interno di frasi
indipendenti, cioè frasi autonome che non
dipendono da un altro verbo, non
dipendono da un'altra frase. E cioè per
esprimere un dubbio sotto forma di una
domanda
introdotta da "che".
"Che fare?"
"Questo è un bel problema...
che dire?" Ancora,
utilizziamo l'infinito in una frase
indipendente per esprimere un fatto
improvviso, quasi come se volessimo
indicare quello che sta succedendo:
fisicamente o anche in maniera astratta.
"Ecco arrivare il capo, tutti ai propri
posti di lavoro." E ancora, usiamo
l'infinito in una frase indipendente per
esprimere un desiderio che non si può
realizzare.
"Avere dieci anni adesso...
starei sempre al parco a giocare con i
miei amici."
Prossimo uso dell'infinito è, invece, dopo
i verbi modali: "dovere", "potere"
"volere" e "sapere". Questi verbi, infatti,
reggono l'infinito, dopo, direttamente.
Invece, la variazione del tempo verbale è
data dal verbo modale stesso, cioè è
quello che ci fa capire se stiamo
parlando al presente o al passato
prossimo o all'imperfetto, e così via.
Per esempio, "Oggi devo lavorare", "Ieri non
ho potuto guardare il film", "Vedrai, il
capo non vorrà darti l'aumento".
L'infinito, poi, si usa in frasi
subordinate, cioè frasi che dipendono da
un'altra frase, da un altro verbo, ma in
questo caso l'infinito è sempre
preceduto da una preposizione.
Qui ci sono due possibilità: nel primo
caso,
l'infinito dipende da un sostantivo, da
un nome, per esempio in frasi come "Ho
raccolto dei vestiti da donare in
beneficenza."
"Vestiti da donare".
"Abbiamo terminato il progetto da
consegnare al cliente domenica" "Il
progetto da consegnare" "Hanno appena
scritto una lettera da inviare ai loro
parenti."
"Una lettera da inviare". L'altra
possibilità, invece, è che l'infinito
dipenda direttamente dal verbo della
frase principale. Per esempio, "Vado a fare
la spesa al supermercato tutte le
settimane". "Vado a fare". "Prova a dormire
almeno otto ore per notte".
"Ricordami di innaffiare le piante". "Non
riesco a dormire".
Questo caso in particolare crea un po' di
difficoltà agli stranieri.
Lo so bene, perché spesso ci si chiede:
"Quale preposizione devo usare?" Non sempre
ci sono delle regole. Vi racconto di più
nel video dedicato proprio ai verbi che
richiedono una certa
preposizione. Il link è in descrizione,
quindi, se vi va, dopo aver guardato
questo video, potete dare un'occhiata a
quello.
Usiamo, poi, "di" più "infinito" nelle forme
implicite, quando il soggetto dei due
verbi, e cioè del verbo principale e del
verbo dipendente è lo stesso.
Per esempio, io dirò:
"So che Paola è molto alta". "Io so",
"Paola è molto alta". In questo caso i
soggetti sono diversi, quindi avrò
bisogno di "che", più un verbo coniugato. Ma
io dirò:
"So di essere molto alta", perché il
soggetto di "sapere" e il soggetto di
"essere alta" è lo stesso, sono io,
quindi non è necessario dire: "So che sono
molto alta". "Credo che Paolo abbia la
febbre".
"Credo di avere la febbre".
"Penso che tu abbia esagerato con il vino".
"Penso di avere esagerato con il vino."
Usiamo poi l'infinito
dopo alcune determinate
congiunzioni, come:
dopo, senza,
prima di. Tenete a mente che
dopo "dopo" si può utilizzare
solo l'infinito passato. Vediamo degli
esempi: "Potrai uscire con i tuoi amici
solo dopo aver fatto i compiti",
"Questa mattina sono uscita di casa senza
essermi pettinata i capelli". Come potete
notare, se ci troviamo in presenza di un
pronome, questo andrà dopo
l'infinito, formando una sola parola con
esso. "Prima di cenare dobbiamo chiamare
la nonna", "Mangia senza fare rumore" e così
via...
Un altro uso molto particolare
dell'infinito è
"l'infinito
sostantivato", cosa significa? Significa
che noi utilizziamo il verbo
all'infinito, ma come se fosse un
sostantivo. Quindi in tutti gli usi
tipici dei nomi e cioè come soggetto,
come oggetto diretto, oggetto indiretto, e
così via...
L'infinito sostantivato si usa
soprattutto in quei casi in cui il
sostantivo,
derivato da un verbo, non esiste o è poco
usato, è un po' strano.
Vediamo subito degli esempi:
"Ho chiuso con lo svegliarmi presto la
mattina". Perchè, altrimenti, se volessi
usare un sostantivo, dovrei dire: "Ho
chiuso con la sveglia presto la mattina"
ma non si dice molto. In questo caso è
usato sotto forma di oggetto indiretto,
preceduto da una preposizione.
"Considero il tuo bere un po' eccessivo".
Stessa cosa. Come potrei dire? "Considero
il tuo bevimento un po' eccessivo"?
No. Non lo diciamo. In questo caso, "il tuo
bere" è usato come un oggetto
diretto. Come vedete, in questi casi
usiamo un articolo, l'articolo
"il" davanti all'infinito sostantivato. Ma,
appunto, l'infinito sostantivato può
anche essere utilizzato come soggetto
della frase. In questo caso l'articolo si
può mettere ma si può anche omettere.
Quindi si può anche non
utilizzare. Per esempio, posso dire
direttamente:
"Mangiare bene fa vivere più a lungo"
o "Il mangiare bene fa vivere più a lungo".
Infine, usiamo l'infinito anche per dare
ordini, per dare
istruzioni.
Attenzione però, non per dare ordini a
qualcuno in particolare.
In quel caso useremo
l'imperativo. Ma per dare ordini in senso
generale, per indicare come si deve fare
qualcosa.
Ecco perché si trova l'infinito
molto spesso nelle ricette.
"Versare il latte nella ciotola",
"Mettere nel forno",
"Rompere le uova", e così via... O si trova
l'infinito anche nei manuali di
istruzioni. Per esempio, non so: "Attaccare
il cellulare alla corrente", "Accendere il
tasto...
non lo so, blu" e così via...
Ma, infatti, useremo l'infinito per
l'imperativo negativo di seconda persona
singolare.
"Non mangiare", "Non bere", "Non fumare" e così
via...
Bene, questo è tutto per questo video, ma
prima che voi andiate via e interrompiate
il video, ho una cosa in più da dirvi.
Se avete notato, durante il video quando
utilizzavo l'infinito passato ho
utilizzato:
"Avere mangiato"
"Essere andato". Ma qualche volta ho usato
la versione "Aver mangiato", "Esser andato".
Ricevo molte domande su questa questione.
Ebbene, posso dirvi in generale che
entrambe le forme sono giuste, ma la
forma "aver", "esser"... è più frequente e
soprattutto nel parlato, perché è più
fluida, ha un suono migliore. Se volete,
però, fatemelo sapere nei commenti.
Posso realizzare un video più
dettagliato su questa questione.
E perché no? Scrivete anche dei commenti
utilizzando l'infinito nei modi che
abbiamo appena visto. Se poi volete
ripassare l'imperativo, potete guardare
il video che ho realizzato con la mia
amica Angela. Prepariamo insieme anche
una deliziosa ciambella. Lo potete
trovare come sempre qui in alto nella
card o giu, nella descrizione. Non
dimenticate, poi, che se cercate un
qualsiasi argomento di grammatica o di
cultura italiana, potete trovarlo sul
nostro sito learnamo.com e, se ancora non
lo avete fatto, seguite learnamo su tutti
i social: su instagram, su Facebook, su
Twitter, su Pinterest, su TikTok e su
Telegram. Con questo è davvero tutto, se
il video vi è piaciuto, vi è stato utile,
lasciate un bel "Mi piace", iscrivetevi al
canale, condividetelo con le persone che
pensate possano averne bisogno e io vi
aspetto nel prossimo video.

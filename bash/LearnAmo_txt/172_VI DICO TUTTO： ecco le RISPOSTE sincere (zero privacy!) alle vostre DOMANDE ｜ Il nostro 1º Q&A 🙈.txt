WEBVTT
Kind: captions
Language: it
Ciao a tutti e bentornati su LearnAmo! 
Questo video sarà  un po’ diverso dagli 
altri perché non ci sarà grammatica,
non ci saranno esercizi, non ci sarà 
cultura italiana, ma ho deciso di
parlarvi un po’ di me! Quindi mi aprirò un
po’ a voi così che possiate conoscermi
meglio.
Infatti qualche giorno fa, sui social, vi
ho chiesto di farmi delle domande; tutto
quello che volete sapere su di me, su di
Rocco, su LearnAmo, sulla nostra vita
privata. E oggi andrò a rispondere a
quelle domande!
Cominciamo! Una breve ricapitolazione su
di me: mi chiamo Graziana, ho 24 anni e
sono nata e cresciuta in un piccolo
paese vicino a Bari, in Puglia. Per
rispondere subito alla prima domanda, che
mi chiedeva appunto a proposito del mio
percorso scolastico,
ho fatto un percorso scolastico
piuttosto normale, tradizionale, come
tutti i bambini italiani.
Ho frequentato la scuola materna, poi la
scuola elementare, la scuola media e, al
momento di scegliere la scuola superiore,
ho deciso di frequentare il liceo
scientifico, perché in quel momento,
quando avevo 14 anni, pensavo che mi
piacesse moltissimo la matematica. Poi
dopo cinque anni di matematica, fisica,
chimica e biologia ho capito che forse non
era proprio quella la mia più grande
passione e che, invece, la mia più grande
passione erano le lingue. È per questo
che poi ho cambiato completamente il mio
percorso di studio all'università,
scegliendo proprio una laurea in
comunicazione e mediazione linguistica e
interculturale che, in parole povere, va
un po’ ad analizzare come ci si dovrebbe
comportare e relazionare tra le varie
lingue, sia a livello sociale che a
livello di
traduzione. E per rispondere a un'altra
domanda, che mi chiedeva come io e Rocco ci
fossimo conosciuti, la risposta è proprio:
all'università!
Infatti anche lui ha frequentato la
stessa università a Bari; noi ci siamo
conosciuti lì. Io e Rocco stiamo insieme
dal 2015.
Sono passati un po’ di anni! Dopo
l’università ci siamo un po’ spostati in
varie città d'Italia: abbiamo vissuto a
Bologna, abbiamo vissuto a Roma, abbiamo
vissuto a Firenze…
Secondo voi quale sarà la prossima?
Molti di voi ci hanno anche chiesto se
siamo sposati e
no, non siamo ancora sposati, anche se ci
conosciamo da moltissimo tempo.
Probabilmente è una cosa che succederà
nel futuro, ma adesso ancora non ci
stiamo pensando. Probabilmente è anche una
questione culturale, perché in Italia si
tende a sposarsi un po’ più in “tarda età”
e si tende quindi a passare molto tempo
da fidanzati. Fatemi invece sapere nelle
vostre culture cosa succede, se ci si
sposa pochi anni dopo il fidanzamento o
se invece è più simile all'Italia.
Un'altra domanda molto ricorrente è: “come
è nato LearnAmo?” Allora, come vi dicevo,
io e Rocco ci siamo conosciuti
all'università; entrambi studiavamo le
lingue straniere ed entrambi usavamo le
risorse online, soprattutto YouTube,  per
migliorare le lingue che stavamo
studiando, per imparare nuovi concetti,
nuove parole, ed era un mondo per noi
molto molto affascinante.
Nel frattempo, io avevo anche cominciato
a dare delle lezioni online proprio di
italiano, che è una cosa che da sempre mi
è piaciuta. Io ho sempre amato fare gli
esercizi di grammatica italiana quando
ero a scuola; lo so, un po’ strano,
ma è la verità! Così Rocco mi ha detto:
“Ma allora perché non apriamo anche noi
un canale YouTube?”. Abbiamo le conoscenze
per poterlo fare e possiamo aiutare chi,
proprio come noi, sta studiando le lingue
straniere e ,in particolare, sta studiando
l'italiano come una lingua straniera.
All'inizio, devo ammettere, io ero un po’
scettica, ma ho detto va bene, ci proviamo!
E così tutto è partito un po’ per gioco.
Non sapevamo cosa aspettarci dal futuro,
non sapevamo se noi o i nostri video
sarebbero piaciuti al pubblico, non
sapevamo nulla; il nostro primo obiettivo
era quello di aiutare le persone che
avevano difficoltà  proprio come noi con
le lingue straniere, in particolare con
l'italiano. All'inizio abbiamo studiato
tantissimo per capire come tutto andasse
fatto e ci siamo un po’ divisi i compiti.
Quindi, a Rocco va tutto il merito di
aver creato veramente lo scheletro, di
aver creato le basi fondamentali di
questo progetto. Si è sempre infatti
occupato e ancora oggi si occupa molto
della parte tecnica, della parte dietro
 
0:05:37.710,0:05:43.370
le quinte e quindi lui ha studiato come
per esempio aprire un canale YouTube,
come pubblicare i video, come creare un
sito web, che è abbastanza complicato, e
così via.
Io invece mi sono occupata sempre un po’
di più della parte di contenuti, della
parte creativa e devo dire che come
sistema funziona bene!
Voi cosa ne pensate? Poi il progetto è
piaciuto a molti.
Noi siamo stati super contenti di questo
e devo dire che una delle più grandi
soddisfazioni della mia, ma
posso parlare anche a nome di Rocco,
della nostra vita è stato questo qui.
Questo gioiellino qui, il nostro silver
button,
che abbiamo ricevuto quando abbiamo
superato i 100 mila iscritti. È stata una
delle più grandi soddisfazioni, una cosa
che non ci saremmo mai aspettati
all'inizio, ma che veramente ci riempie
di orgoglio e di grande soddisfazione.
Tutto questo non sarebbe stato possibile
senza di voi, quindi veramente grazie dal
profondo del nostro cuore.
Grazie a chi c'è stato dall'inizio,
veramente dall'inizio, grazie a chi si è
aggiunto successivamente, ma presto ha
comunque conquistato i nostri cuori;
grazie a chi ci ha sempre fatto i
complimenti e ci ha sempre sostenuto,
grazie a chi ci ha fatto delle critiche
costruttive, perché ovviamente ci hanno
aiutato a crescere. Davvero grazie di
cuore. Come sempre noi,
io lo ripeto sempre, noi leggiamo tutti i
vostri commenti, leggiamo tutti i vostri
messaggi. Spesso non abbiamo il tempo
materiale di rispondere a tutti perché
altrimenti non riusciremo più a creare i
nostri contenuti,
ma davvero noi vi leggiamo e siamo super
contenti dell'affetto che provate per
noi!
A proposito di LearnAmo c'era anche una
domanda molto divertente e molto
interessante a cui voglio rispondere e
cioè c'era una persona che si chiedeva:
“Ma perché si chiama LearnAmo e non
LearniAmo?” Allora, se voi siete su questo
canale da molti anni sicuramente
ricorderete che nei nostri primi video
noi chiamavamo il nostro canale
LearniAmo. Infatti la i non era presente
nel nome, ma noi comunque lo chiamavamo
così. Poi molti ci hanno fatto notare nei
commenti che era un po’ strano dal
momento che non c'era una i visibile lì e
,per questa ragione, abbiamo detto: “sì, in
effetti avete ragione”. Abbiamo voluto
fare una cosa un po’ divertente, dei
giochi di parole con la parola amo come
amore, con la parola learn, quindi un po’ di
internazionalità, ma allo stesso tempo
anche con la parola impariamo, quindi learn amo:
amo imparare, impariamo: LearnAmo.
Abbiamo fatto un po’ di casino, però alla
fine è diventato LearnAmo e siamo molto
soddisfatti di questo nome.
Voi cosa ne pensate? Quindi sì, per
rispondere a te, in origine era LearniAmo,
ma infatti non c'è mai stata una
i perché il nostro obiettivo era giocare
con imparare(learn) e amare l'apprendimento,
quindi Amo. Allora, per quanto riguarda
invece un po’ di curiosità, di hobbies e
cose che mi piace fare,
anche solo un paio di frasi sulla vostra
giornata, in italiano. Ma mi piace
moltissimo anche viaggiare e mi piace
moltissimo anche guardare film e serie
Tv, soprattutto in lingua straniera.
Quindi sono una dipendente dalle serie
tv e dai film; provo sempre a riservarmi un
paio di ore nella giornata, generalmente
nella sera, quando sono un po’
stanca e non ho voglia di fare altro, per
guardare un bel film o guardare un paio
di episodi di varie serie tv. Anzi, se
avete dei film o delle serie tv da
consigliarmi, fatemelo sapere nei
commenti. Sono sempre in cerca di nuovi
consigli!
A proposito poi di film, c'era una
domanda molto interessante che si
chiedeva se noi preferissimo andare al
cinema o andare ad un concerto rock.
Allora, infatti io e Rocco amiamo il
cinema e il nostro primo appuntamento è
stato proprio al cinema, e quindi sì, ci
andiamo molto spesso. Ora abbiamo fatto
una pausa, come tutti immagino, a causa
del COVID,
ma veramente non vediamo l'ora di
ritornarci. Amiamo guardare soprattutto i
film della Marvel,
una cosa che lui mi ha fatto scoprire e
che adesso veramente anche io adoro, ma
in realtà guardiamo un po’ tutti i film,
tutti i generi di film al cinema.
Concerto rock? Non è proprio la nostra
cosa preferita. Ci piace ascoltare musica
Rock;
mi piace molto per esempio quando mi
alleno per darmi un po’ di energia o
quando sono un po’ giù di morale, però a
un concerto rock
non andrei personalmente. Ma, a proposito
di concerti, noi avevamo comprato i
biglietti per un concerto che è stato
rimandato due volte a causa del COVID
e che speriamo si terrà adesso nel 2021. È
il concerto di Ultimo. Per chi non lo
conoscesse è uno dei miei cantanti
italiani preferiti e il suo genere un po’
pop, quindi
musica commerciale… e sì, non so se
riusciremo ad andare a questo concerto,
vedremo! Un'altra domanda molto frequente
era riguardo i nostri piani per il
futuro.
Come vi dicevo prima noi stiamo cercando
di girare un po’ tutta l’Italia e quindi
abbiamo vissuto già in varie città. Ci
piacerebbe ancora scoprirne delle
altre, speriamo che sarà possibile, e
dopodiché il nostro obiettivo sarebbe
andare a vivere
per un po’ di tempo, quindi per alcuni mesi, in
altri paesi d'Europa e del mondo.
Per il momento nella nostra top three dei
paesi in cui vogliamo passare un po’ di
tempo c'è la Francia, la Spagna e ci sono
gli Stati Uniti.
Secondo noi per poter davvero conoscere
una città, per poter davvero conoscere un
paese, è importante viverci, è importante
passare lungo tempo lì, perché un
viaggio di qualche giorno o di una
settimana
sicuramente è bellissimo, ma non ti dà
davvero l'esperienza a 360 gradi. Questo perché 
 
0:13:38.600,0:13:44.150
hai modo di visitare tutti i luoghi
turistici, che ovviamente sono bellissimi,
ma ci siamo resi conto che ci
sono altrettanti posti bellissimi che
solo chi vive in quei posti conosce.
Quindi per noi è molto molto importante,
questo sarebbe il nostro obiettivo ma
stiamo un po’ aspettando, i nostri piani
sono in stallo a causa del COVID.
Ma questi sono soltanto i primi tre
nella nostra lista!
L'obiettivo un po’ sarebbe spostarci
,perché no,
in molti altri paesi del mondo per
qualche mese.
Secondo voi dove dovremmo andare a
vivere
oltre questi tre paesi? Fatecelo sapere
nei commenti!
E poi, dopo tutti questi giri, il nostro
obiettivo è trovare la città che ci fa
veramente innamorare e quindi sistemarci
e fermarci lì, in quella città. La
città davvero che ci ruba il cuore,
chissà  quale sarà?  Quindi qui ho anche un
po’ risposto alle domande in cui ci
chiedevano come mai avessimo lasciato la
Puglia. La Puglia è ovviamente nei nostri
cuori, la Puglia è dove siamo nati, siamo
cresciuti, dove ci sono le nostre
famiglie e quindi chiaramente non ci
dimentichiamo di lei, ci torniamo sempre e
ci torniamo sempre con grande affetto.
Siamo molto felici di passare del tempo
lì, semplicemente pensiamo che sia
importante, anche per una crescita
personale, spostarsi e vivere varie
esperienze per poi tornare a casa con
bagaglio molto più grande di quando si è
partiti.
C'erano anche delle domande a proposito
dell'America Latina; noi sappiamo di
avere moltissimi iscritti proprio
dall'America Latina e
vi ringraziamo ovviamente. No, noi non
siamo mai usciti dall'Europa infatti, ma,
certo, ci piacerebbe moltissimo visitare
l'America Latina. In particolare, se posso,
mi piacerebbe molto visitare il Brasile
perché le spiagge sono bellissime, mi
sembra di vedere dalle foto, e poi perché
sono una buona forchetta, questo non è
più un segreto, e mi piacerebbe molto
provare il famoso churrasco, se l’ho
pronunciato bene! C'erano anche delle
domande a proposito degli animali. Sì, ci
piacciono molto gli animali. Se dobbiamo
scegliere tra un gatto o un cane noi
preferiremmo prendere un cane,
però prima abbiamo bisogno di stabilirci;
quando questo succederà, lo prenderemo.
Anche se poi ci sono un po’ di
discussioni tra me e Rocco a proposito
della razza del cane, perché a lui
piacciono i cani più grandi e a me i cani
più piccoli.
Probabilmente ne prenderemo una grande e
uno piccolo, vedremo.
A proposito di tatuaggi no, non ne
abbiamo, e per il momento non è tra i
nostri piani farne qualcuno. Per quanto
riguarda le squadre di calcio, sì, domanda
perfetta visto che l'Italia ha da
pochissimo vinto gli Europei, noi non siamo
grandi tifosi accaniti di calcio.
Ovviamente abbiamo tifato fino
all'ultimo respiro la nazionale italiana
,perché c'è un po’ di patriottismo, e
abbiamo guardato tutte le partite; oggi
indosso anche una maglietta azzurra
proprio come la nostra nazionale!
Per quanto riguarda invece le altre
squadre,
non siamo fan davvero di una squadra in
particolare, però in italiano si dice
essere simpatizzanti per una squadra,
cioè vuol dire non avere davvero proprio
la passione per una squadra e sapere
tutto e guardare tutte le partite, ma avere
una certa preferenza, tendenza per quella
squadra.
Nel caso di Rocco è la Juventus;
nel mio caso invece sono un po’ più
internazionale e sono simpatizzante per
il Paris Saint Germain.
Poi c'era una domanda molto interessante:
qual è secondo me la più grande
caratteristica degli italiani.
Io qui risponderei la passione, la
passionalità, perché noi davvero mettiamo
passione in tutto quello che facciamo,
anche semplicemente nel parlare. Amiamo
parlare con un tono di voce molto molto
alto o amiamo parlare con i gesti, perché
secondo noi tutto questo dà più enfasi e
sottolinea maggiormente quello che
stiamo dicendo.
Qual è la situazione più difficile per
registrare un video?
Sicuramente quando i vicini di casa non
aiutano, e molto spesso questo succede in
Italia.
So che non è colpa loro, perché loro non
sanno che io sto registrando un video, ma
molto spesso, probabilmente avete visto
qualche blooper nei miei video, io mi
arrabbio con i miei vicini di casa
perché parlano sempre, usano un tono di
voce alto, mettono musica ad alto volume,
fanno lavori fai da te in casa e questo
diventa un po’ difficile per registrare
un video perché ovviamente la qualità
dell'audio è fondamentale per voi che
studiate l'italiano. Ma in realtà succede
la stessa cosa anche durante le lezioni,
perché quando faccio le mie lezioni con
i miei studenti molto spesso
ridiamo e ci divertiamo perché ci sono
dei rumori per la strada. Ma, purtroppo,
sono cose che non dipendono da noi e che
non possiamo controllare e quindi se
qualche volta sentite dei rumori nei
nostri video ci dispiace. Noi cerchiamo
veramente di evitarli il più possibile,
ma ci dispiace. Poi c'erano delle domande
a proposito dei dialetti, domande che mi
fanno molto piacere!
Allora, sì, sia io che Rocco parliamo il
dialetto pugliese; in realtà non esiste
davvero un dialetto pugliese, ma esistono
dialetti locali, uno per ogni città quasi.
Quindi io e Rocco qui parliamo due dialetti
diversi, perché ovviamente veniamo da
città diverse.
In generale noi possiamo capirci, perché
ovviamente la regione è la stessa, la
Puglia, ma ci sono delle parole che
comunque sono un po’ diverse.
Tendenzialmente parliamo dialetto per
esempio con i nostri nonni, qualche volta
con i nostri genitori e qualche volta
anche con i nostri amici, magari per fare
una battuta o uno scherzo.
Il dialetto di Bari, per esempio, è molto
molto diverso dai dialetti delle altre
città italiane, ma veramente molto
diverso! È anche molto diverso dall’
italiano standard. Per esempio, se io vi
dicessi “frase in dialetto”,
voi cosa capireste? Lo so, lo so, sembra
una lingua proveniente da un altro
pianeta, ma vi ho semplicemente detto: “non
voglio andare lì”. Quindi per rispondere a
un'altra domanda, sì, generalmente se in
una serie tv ci sono delle persone che
parlano solo dialetto di una città
diversa dalla nostra, abbiamo bisogno dei
sottotitoli per poter capire tutto,
perché altrimenti anche per noi italiani
non è possibile. Per quanto riguarda
invece la questione dell'accento, mio e
di Rocco, che sono un po’ diversi,
anche in questo caso è vero, proprio
perché veramente ogni città italiana,
anche se si tratta di città  molto vicine,
ha un accento molto forte e particolare che
è diverso dalle altre città.
Sicuramente è per via dell'influenza del
dialetto.
A proposito di dialetti, noi abbiamo
realizzato un video in cui raccontiamo
un po’ della situazione dei dialetti in
Italia, perché è veramente molto molto
interessante e ,se ancora non lo avete
visto, non dimenticate di dargli
un'occhiata! Lo trovate come sempre in
alto nella card o giù nella descrizione.
Bene, queste erano un po’ di
informazioni su di me, su Rocco, sul
nostro canale e sulle nostre vite.
Se avete ancora delle domande, se ci sono
ancora delle domande a cui non ho
risposto, per favore scrivetelo nei
commenti.
Sì! possiamo fare una seconda parte di
questo video. Mi è piaciuto moltissimo
rispondere a queste domande per voi e
spero che anche a voi sia piaciuto il
video.
Fatemelo sapere con tanti mi piace e
tanti commenti. Davvero ancora grazie
mille per aver creduto in noi
dall'inizio, grazie mille per continuare
a seguirci con tanto affetto. Vi
chiediamo scusa, ancora una volta, se non
riusciamo a rispondere a tutti.
Sappiamo che ci sono molte persone che
ci dicono che vogliono una maggiore
comunicazione; è un po’ difficile con
tutti i commenti, tutte le e-mail e tutti i
messaggi che ci arrivano. Davvero noi
siamo grati a voi per tutto quello che
fate per noi e cerchiamo di mostrare il
nostro affetto nei vostri confronti
creando video interessanti, speriamo
divertenti.  Abbiamo anche una newsletter,
se ancora non vi siete iscritti potete
farlo, in cui d'ora in poi inizieremo
anche inviare delle e-mail con delle
curiosità, con delle altre piccole
informazioni e pillole, quindi se ancora
non lo avete fatto potete iscrivervi lì.
Invece, per quanto riguarda tutte le lezioni di
grammatica che abbiamo realizzato, potete
trovarle sul nostro sito
LearAmo.com. Ancora un applauso a
Rocco, perché è lui il tecnico del sito
che spesso crea molti molti problemi.
Non dimenticate di seguire LearnAmo anche
sui social: Instagram, Facebook, Twitter,
TikTok, Pinterest. Io vi aspetto
nel prossimo video. Ciao!

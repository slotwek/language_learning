WEBVTT
Kind: captions
Language: it
Ciao a tutti e bentornati il su LearnAmo! in questo video vi presenteremo cinque canali Youtube e 5 podcast in italiano
super-utili, super-interessanti che vi
ispireranno e vi aiuteranno imparare tantissime nuove cose!
Ovviamente, abbiamo cercato di diversificare un po' la lista, in modo tale da accontentare un po' tutti i gusti.
(speriamo... di esserci riusciti!)
3 - 2 - 1 [sigla]
Dai, dai iniziamo che non sto più nella pelle! Allora, il primo canale di oggi è 1) ClioMakeUp!
Questo canale, come suggerisce lo stesso nome, è dedicato in gran parte al make up, al trucco.
Clio, infatti, è il nome dell'ideatrice di questo canale: una donna italiana che vive negli Stati Uniti, dove ha frequentato
una scuola professionale per truccatori.
Nei suoi video tratta un po' di tutto:
fa tutorial in cui spiega come realizzare un determinato trucco, dà consigli in generale, fa recensioni di prodotti
trucca personaggi famosi, facendo a volte
mini-interviste e fa anche dei blog in cui potrete vedere la sua casa e la sua splendida famiglia!
La sua voce è veramente molto rilassante, e in generale, è una persona molto solare e sorridente:
davvero un piacere seguirla... anche per gli uomini!
Io la guardo
per ore e, davvero, mi ha aiutata tantissimo perché se oggi ho questo aspetto è in gran parte merito suo,
perché io ero veramente un disastro con il trucco!
Beh dopotutto, ci sarà un motivo se ha oltre un milione di iscritti!
2) Marco Montemagno
Il secondo canale sulla lista prende il nome dal suo ideatore,
Marco Montemagno, appunto. La maggior parte dei suoi video parla di business,
comunicazione e attualità ma in realtà Marco dà anche molti consigli generali per
riuscire e avere successo in quello che si vuole fare.
Questo canale offre così tanto, che siamo sicuri che ci sarà qualcosa da apprendere e imparare per ognuno di voi!
Tra l'altro, da non molto tempo, sta facendo anche molte
video-interviste veramente interessanti, in cui dialoga con personaggi famosi e influenti
provenienti da qualsiasi settore:
cantanti, attori, scrittori
influencer, per la maggior parte italiani ma anche stranieri!
I video delle interviste, in realtà, sono un po' più lunghi degli altri ma
vi consiglio di guardarli, perché vi aiuteranno a migliorare non solo il vostro italiano, ma anche a trovare ispirazione e
motivazione dalle storie di successo degli intervistati!
3) Fatto in casa da Benedetta
Il terzo canale che vi suggeriamo è:
un canale di cucina da ben 2 milioni di iscritti!
Benedetta è una donna nata e cresciuta in campagna e questa sua cultura
campestre ha influito molto sulla sua idea di bontà e
importanza del "fatto in casa", cioè del cibo preparato a casa, invece dei prodotti industriali.
Qualche anno fa ha quindi deciso di condividere questa sua conoscenza sul web,
riscuotendo un enorme successo su tutti i fronti:
Facebook, Youtube,
sito, e persino libreria, perché ha anche scritto un bel libro!
In poco tempo ha ottenuto davvero un enorme successo, perché le sue ricette sono veramente interessanti:
uniscono tradizione e modernità!
Si passa, infatti, da ricette tipiche come pasta e ceci, crostata di marmellata,
panzerotti, polpette al sugo a ricette decisamente più originali, ma non per questo meno buone, come:
polpettone di tonno, plumcake con spinaci e speck, crostata salata di cipolle rosse,
carbonara di asparagi, parmigiana di finocchi ecc.
ecc.
Ammettetelo: vi abbiamo stuzzicato l'appetito, soltanto a nominare queste pietanze, non è vero?
Quindi, se amate la cucina Italiana, dovete assolutamente provare almeno una ricetta di Benedetta!
Successo assicurato!
[Ehi Graziana, è arrivato il momento di parlare di NordVPN, lo sponsor di questo video.
Hai ragione!
NordVPN è un programma che permette di navigare in totale sicurezza,
come se vi trovaste in un altro Paese.
Esatto! Quindi, se per esempio non riuscite ad aprire un sito perché nel vostro Paese non è accessibile,
con NordVPN potrete filtrare la connessione e superare le
geo-restrizioni, facendo credere al sito in questione che vi trovate in un altro Paese!
Iscrivendovi a NordVPN, usando il link che vi abbiamo lasciato in descrizione o usando il codice coupon LearnAmo,
otterrete uno sconto del 70% e un mese gratuito!
Il che significa che pagherete circa €3,10 al mese che corrispondono
approssimativamente a $3,49.
Con NordVPN non ci saranno più siti non accessibili,
ve l'assicuro!
Provatelo e se non vi convince, avete 30 giorni per chiedere un rimborso totale!]
4) Io Investo
Se l'economia e la finanza sono il vostro pane quotidiano, il vostro hobby o semplicemente ne volete sapere di più,
allora non dovete perdervi nemmeno un video di Io Investo.
L'obiettivo di questo canale è quello di semplificare, il più possibile,
argomenti complessi come gli investimenti finanziari, tanto da renderli alla portata di tutti:
accessibili a qualunque persona che voglia provare a guadagnare un po'.
Infatti, il team di Io Investo
spiega in parole povere, per noi semplici mortali che non abbiamo molta dimestichezza con i termini finanziari,
come investire nel mercato azionario, e non solo, con profitto e come gestire meglio i nostri risparmi per
proteggerli da eventuali crisi, inflazione e imposte eccessive!
Tra l'altro, i ragazzi di questo canale sono anche abbastanza
simpatici, eh, quindi è un piacere seguirli!
(Ma tu non volevi investire su Alibaba? Forse dovresti contattare questi ragazzi e chiedere se sia una buona idea!
Mh... forse sai che hai ragione?) Ma prima dobbiamo parlare di:
5) Human Safari - Nicolò Balini
Se volete viaggiare,
fisicamente e non, questo è il canale perfetto per voi!
Nicolò Balini è il nome dell'ideatore
dell'omonimo canale ma anche di Human Safari, due canali in cui condivide le sue esperienze di viaggio con il suo immenso
audience!
Nicolò è tecnicamente un travel-blogger, cioè fa blog dei suoi viaggi che sono veramente
straordinari e interessanti, perché ci consentono di prendere ispirazione
per future vacanze o, per chi non può, di viaggiare con la fantasia nei posti e Paesi più lontani del mondo.
È stato praticamente ovunque:
Hawaii, Caponord, Madagascar, Islanda, Australia, Giappone, Nepal, Taiwan,  tutti i posti più disparati della nostra bellissima
Italia ecc. ecc. ecc.
Nei suoi video mostra la realtà locale, la gente del posto,
prova i cibi tipici, a volte anche roba assurda e spesso fa
quelle esperienze che molti di noi avrebbero la curiosità ma, allo stesso tempo, il timore di fare, come: il cammino
di Santiago o dormire in alberghi da 5 euro a notte,
la mongolfiera all'alba nel deserto, dormire in una tenda nel mezzo del nulla e tante altre cose incredibili!
Scommettiamo che vi farà rimanere
incollati allo schermo con la bocca aperta, per ore! Ma ora, dopo aver visto i 5 migliori canali Youtube Italiani,
passiamo alla lista dei 5 migliori podcast!
1) Daily Cogito
Il primo podcast che sentiamo di suggerirvi è quello, per rimanere in tema di Youtube,
dello youtuber Rick DuFer, il quale ogni mattina analizza e approfondisce
un diverso tema di filosofia, psicologia,
natura umana attraverso dei monologhi.
Ma non spaventatevi, perché è molto leggero e vi aiuterà a
stimolare la mente e il pensiero!
È adatto, insomma, a tutte quelle persone che desiderano una piccola pillola quotidiana sui più disparati argomenti,
da ascoltare, magari, nel tragitto per andare all'università o al lavoro o, semplicemente,
quando vogliamo un po' di tempo per noi stessi, una pausa mentale,
accompagnata magari da una bella tisana o un bel calice di vino.
2) Fucking Genius - Fottuti Geni
Il secondo podcast è davvero
"geniale"... nel vero senso della parola!
Sappiamo che viviamo in un'epoca di grande progresso scientifico e tecnologico,
ma sappiamo anche che, se questo è stato possibile, è grazie
all'ingegno di alcune menti
particolarmente brillanti: l'idea giusta al momento giusto...
lasciando un segno nella storia!
È per questo che
tantissimi sono affascinati, interessati alla vita di queste persone, di queste menti geniali
per trovare anche ispirazione,
motivazione dalle loro vite! E lo sa molto bene il divulgatore
Massimo Temporelli,
ideatore proprio del podcast Fucking Genius, nel quale, puntata dopo puntata,
analizza le vite e le scoperte dei più grandi geni di ogni tempo, soprattutto in ambito scientifico e tecnologico.
Si passa, quindi, da Marie Curie a Rita Levi Montalcini,
da Einstein a Leonardo da Vinci e chi più ne ha, più ne metta!
Ovviamente, anche questo podcast è decisamente
interessante, leggero e assolutamente non
noioso! Infatti, siamo sicuri che
attraverso le storie di questi grandi personaggi, queste grandi menti,
potreste trovare anche voi qualcosa di geniale da creare!
3) Voce del verbo CONDIVIDERE
Il terzo podcast sulla lista è quello di Andrea Dibitonto, che ama definire se stesso come:
creator, analyst,
strategist e tutti i termini figli che vanno di moda oggi!
Nel suo podcast condivide, come dice lo stesso titolo,
informazioni su tematiche come: marketing, trend, business, tecnologia, attualità...
Vi ricordate Marco Montemagno di cui abbiamo parlato prima?
Ecco, Andrea Dibitonto è un po' la versione 2.0, solo audio.
La sua voce poi è molto simpatica, quindi è perfetta per farvi compagnia mentre guidate o passeggiate o
cucinate o fate giardinaggio o vi allenate.
4) Copertina
Se non ami leggere, salta questo podcast e vai direttamente al successivo, perché questo è proprio dedicato agli amanti della lettura.
Avete presente quell'amico che tutti abbiamo o
desidereremmo avere che ci consiglia il prossimo libro da leggere, non appena ne finiamo uno?
Bene, alla posizione numero 4 c'è proprio quell'amico... ma in versione podcast! È davvero un podcast
completo e utile e le persone che parlano, sono persone che ne capiscono,
esperti, di solito librai o autori celebri che raccontano le loro esperienze, le loro
storie, i loro gusti e i loro consigli.
Copertina dà spesso anche uno sguardo alle ultime uscite in libreria,
quindi è veramente un tuffo nei libri a 360 gradi!
(ma... non ci si tuffa a 360 gradi! Al massimo si fa un giro a 360 gradi... vabbé...)
5) Start - Le notizie del Sole 24 ore
Si tratta di un podcast di notizie,
che dal lunedì al venerdì, ogni mattina, ci dà tre notizie che ci potranno essere utili nel corso della giornata.
Insomma, tre pilloline da prendere con il caffè o lo yogurt, a colazione.
Ovviamente le notizie sono veritiere e, in generale, il podcast è affidabilissimo,
in quanto gestito da uno dei giornali italiani più importanti
e letti: il Sole 24 ore.
A proposito, se siete interessati a leggere le notizie in Italiano e quindi volete conoscere quali sono le migliori testate
giornalistiche Italiane, per farlo, non perdetevi il video dedicato proprio a questo argomento!
Come sempre, il link è nella card o giù nella descrizione e ovviamente, nella lista, c'è anche il Sole 24 Ore.
Bene, questo era tutto però, se volete condividere con noi e con il resto dei LearnAmici,
altri podcast o canali Youtube che ritenete
interessanti e utili, fatelo nei commenti!
Ah, un secondo: se vi piacciono le nostre magliette, vi ricordiamo che potete acquistarle nel nostri negozio online LearnAmo Collection!
E, ovviamente, non dimenticate di seguire LearnAmo anche su Instagram, Facebook e Twitter, oppure sul nostro sito ufficiale
www.learnamo.com, dove trovate tantissime lezioni di grammatica italiana, cultura e tanto, tanto, tanto, tanto altro ancora!
Noi ci rivedremo prestissimo in un nuovo video! Ciao ciao!

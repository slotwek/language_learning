WEBVTT
Kind: captions
Language: it
Ciao a tutti e bentornati su LearnAmo! In questo video torniamo a parlare di grammatica e più in particolare
affrontiamo un argomento un po' delicato, che crea problemi, tanto agli stranieri quanto agli italiani.
Sto parlando delle congiunzioni:
finché, fino a che, fin quando, fino a quando,
fintantoché, fino a.
Il fatto che queste congiunzioni abbiano un significato molto simile tra loro può creare un po' di confusione
ovviamente, ma non vi preoccupate, stanno per arrivare tutte le risposte ai vostri dubbi.
Dunque, partiamo subito con
"finché".
"Finché", lo ammetto, è una congiunzione
davvero ingannevole perché ha due significati che sono apparentemente simili, ma in realtà decisamente
diversi.
Il primo significato che può assumere è:
1. Fino al momento in cui
mentre il secondo è: 2.Per tutto il tempo che.
Quando usiamo "finché" con il primo significato, l'uso di "non",
subito dopo, è opzionale: si può mettere, ma si può anche non mettere, senza che questo abbia
alcuna rilevanza sul significato complessivo della frase che resta
invariato. Il "non", quindi, darà semplicemente un po' più di enfasi alla frase, tutto qui.
Cerco di chiarire tutto con un paio di esempi:
Queste due frasi hanno lo stesso identico significato,
infatti entrambe vogliono dire che ho studiato fino a un determinato momento e poi l'azione si è interrotta,
cioè quando mi sono addormentata.
Tuttavia, quando usiamo finché con il secondo significato,
e cioè quello di "per tutto il tempo che",
l'uso o meno di "non" subito dopo può cambiare drasticamente il significato della frase.
Vediamo un altro paio di esempi:
Avete visto? La differenza è molto sottile,
ma super importante!
Infatti, la prima frase intende dire che sono stata felice quando ho vissuto a
Bucarest, cioè per tutto il tempo che ho abitato a Bucarest.
Mentre la seconda frase indica
l'esatto contrario, ossia che per tutto il tempo che non ho vissuto a Bucarest sono stata felice.
Però, non appena sono andata a Bucarest ho smesso di essere felice.
Curiosità del giorno:
sapevate che in Italia, quando ci si sposa in chiesa, il rito per sancire il matrimonio
prevede che ognuno dei due sposi
reciti testuali parole:
"Io accolgo te come mia sposa
e con la grazia di Cristo prometto di esserti fedele sempre,
nella gioia e nel dolore, nella salute e nella malattia, e di amarti e onorarti tutti i giorni della mia vita,
finché morte non ci separi."
Secondo voi, in questo rito
"finché" è usato con il primo significato o con il secondo? Fatecelo sapere nei commenti,
mi raccomando!
Lo so, lo so, è un mezzo casino, però se ancora le cose non sono chiare, tornate indietro,
ascoltate di nuovo la spiegazione e sono sicura che avrà poi un senso logico.
Ma passiamo ora a "fin quando".
"Fin quando" è davvero molto semplice da usare anzi, in realtà potremmo dire che è praticamente un sinonimo di finché,
quindi, anche in questo caso, avremo i due stessi
significati che abbiamo visto prima e le stesse modalità di utilizzo. Non mi credete? Guardate qui gli esempi:
Facilissimo, no? Ma le buone notizie non finiscono qui!
Anche le congiunzioni "fino a quando", "fino a che"
"fintantoché", che si può scrivere tutto insieme con l'accento oppure staccate due parole e senza
accento, possono essere usate con gli stessi
significati e negli stessi modi di "fin quando" e "finché".
Quindi non dovreste avere dei grossi problemi; la stessa cosa, però, non si può dire per "fino a".
Espressione del giorno: "fare i conti senza l'oste".
Questa espressione viene detta a un soggetto che è abituato a prendere decisioni affrettate,
che non tengono conto della volontà altrui e di un eventuale rifiuto.
Per esempio:
Marta ha detto a tutti che andrà alla festa di luca con la ferrari del padre,
ma ha fatto i conti senza l'oste!
Suo padre, infatti,
non sa nulla
di quest'idea...
Ma....
perché, secondo voi, si usa proprio tale espressione?
Beh,
l'origine di questa espressione, come spesso accade in questi casi,
risale a molti anni fa, quando le osterie erano luoghi molto
frequentati da viaggiatori e non solo, e la fama degli osti,
nell'organizzare imbrogli ed essere capaci di sostenerli abilmente
durante la presentazione del conto, era largamente diffusa.
A fine pasto,
infatti, dopo aver calcolato da sé il conto, il cliente si trovava puntualmente
contraddetto dall'oste, che gli chiedeva una somma superiore,
vanificando il suo sforzo di calcolo preventivo.
Se amate le espressioni idiomatiche
come questa, vi consiglio di guardare il video che ha fatto
Graziana sulle 12 espressioni italiane più usate in assoluto. Trovate il link nella card e nella descrizione.
Infatti, "fino a" è sempre seguito da un sostantivo o un avverbio e indica il
momento o il luogo in cui si
conclude qualcosa.
Vediamo alcuni esempi:
Aspettate! Il video non è ancora finito! Voglio darvi un ultimo trucchetto: se volete trasformare
"fino a" in un sinonimo di "fino a quando", "fin quando", "fino a che", "fintantoché" vi basterà semplicemente
aggiungere "momento in cui" o "momento nel quale".
Per esempio:
Un po' lunghina come frase, lo ammetto, però non si sa mai, è giusto che voi sappiate
tutto, ma proprio tutto!
E proprio perché è importante
sapere davvero ogni cosa,
non dovete assolutamente perdervi un'altra video lezione che ho realizzato qualche giorno fa:
si tratta del video sulle 14
locuzioni e avverbi più comuni in italiano! E' davvero molto utile, anche divertente, perché l'ho realizzato con Angela, la mia migliore amica.
Quindi ,cosa state aspettando?
Trovate il link, su, qui nella card e, come sempre, anche nella descrizione. Io vi saluto e vi auguro
tantissime cose belle!
Hey, vuoi davvero migliorare il tuo italiano?
Allora, cosa aspetti a iscriverti a "Italiano in contesto"? "Italiano in contesto" è
l'unico video-corso di italiano interamente
contestualizzato e che vi permetterà di apprendere una miriade di vocaboli,
espressioni e situazioni che ,solo stando in Italia, si potrebbero imparare.
Oltre a essere sottotitolato in italiano e in inglese,
"Italiano in contesto" prevede una serie di esercizi automatici e la possibilità di commentare,
scrivendo i vostri dubbi o le vostre domande e ricevere
risposta direttamente da me o Graziana, nel giro di pochi minuti.
Inoltre, se vi iscrivete a "Italiano in contesto" utilizzando il codice coupon
"VoglioStudiare"
otterrete il
37% di sconto al momento della registrazione.
Non è fantastico? Il link è nella descrizione, non perdete questa grandissima occasione
di dare una svolta al vostro italiano!

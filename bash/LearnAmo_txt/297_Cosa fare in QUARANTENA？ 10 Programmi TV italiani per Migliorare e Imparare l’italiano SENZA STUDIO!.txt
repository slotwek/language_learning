WEBVTT
Kind: captions
Language: it
-Ciao a tutti e bentornati su LearnAmo! - Il grande successo del nostro libro "Italiano Colloquiale"
ci ha fatto davvero rendere conto che ci sono un mare di studenti di italiano
che davvero
desiderano imparare l'italiano che usiamo tutti I giorni.
Quindi ci siamo chiesti "qual è il modo migliore per imparare tutte le parole e le espressioni che gli italiani usano quotidianamente?"
Guardare la televisione italiana!
Per questo abbiamo deciso di parlarvi dei 10 migliori programmi televisivi italiani
che vi potranno aiutare, non solo a imparare l'italiano in tutte le sue sfaccettature
informali, ma anche a divertirvi un po', facendovi due risate. Ma prima di iniziare, sigla!
Ok, partiamo!
-"Le Iene" -Eh già, il primo programma che vi presentiamo oggi è
perfetto sia per chi si vuole divertire che per chi vuole un programma un po' più serio.
Infatti, si tratta di una trasmissione che cerca di approfondire
l'attualità italiana e internazionale
attraverso dei servizi e dei reportage, sia seri, sia anche satirici e divertenti,
realizzati da uomini e donne rigorosamente vestito con abito nero, camicia bianca e cravatta nera, detti appunto
"iene". La trasmissione è diventata particolarmente
nota soprattutto per alcuni servizi
diciamo "caldi" su argomenti controversi di scandalo, come per esempio, l'inchiesta sull'Ilva di Taranto,
il caso delle molestie nel cinema italiano o quello delle scommesse illegali e così via.
Altra caratteristica del programma, più leggera diciamo, sono le
interviste doppie, a due personaggi famosi, di solito persone che si conoscono bene, che sono, per esempio,
amici o partner nella vita o sullo schermo, vengono fatte le stesse domande e le loro interviste,
caratterizzate da colori di sfondo diversi, vengono messe in parallelo, per vedere come ognuno risponde alla stessa domanda.
Queste sono decisamente divertenti ed è davvero un piacere guardarle quando si hanno 10-15 minuti liberi.
Ah, prima di proseguire vi ricordiamo che se avete problemi a vedere i canali televisivi italiani, per colpa delle geo-restrizioni,
potete facilmente superare questo inconveniente
-usando NordVPN, lo sponsor di questo video! -Eh già, NordVPN vi permetterà
tranquillamente di superare le geo-restrizioni e accedere a tutti i contenuti in italiano
(giornali, serie tv, film,
canali televisivi
appunto) come se foste in italia o in qualsiasi altro paese voi scegliete, il tutto in maniera economica,
veloce e sicura.
Inoltre,
iscrivendovi utilizzando il link che vi abbiamo lasciato in descrizione oppure il codice coupon "LearnAmo"
otterrete uno sconto del 70%, il chè significa che pagherete solo 3.10 euro,
che corrispondono a 3.49$.
Provatelo, è davvero
ottimo e pensate che, come se questo non fosse abbastanza,
hanno anche una garanzia di 30 giorni soddisfatti o rimborsati:
questo significa che se nei primi 30 giorni dall'acquisto vi rendete conto che non volete più utilizzare NordVPN
potete chiedere un rimborso totale che vi verrà dato immediatamente.
Ma ora torniamo ai nostri programmi televisivi:
Pechino Express! Questo programma è
perfetto per chi vuole rilassarsi, divertirsi e, perché no, viaggiare anche con la fantasia.
Si tratta di una gara tra coppie di personaggi famosi, di solito persone che si conoscono tra loro,
che devono affrontare un percorso lungo circa
8000 km in un viaggio che dura diversi giorni, fatto di varie tappe,
fino a raggiungere una determinata destinazione.
Ogni concorrente ha a disposizione una dotazione minima contenuta in uno zaino (sacco a pelo,
borraccia di acqua...) e  1 euro al giorno in valuta locale per poter mangiare.
Devono percorrere i km "a costo zero", quindi devono chiedere alle persone del posto passaggi in auto per spostarsi e
anche ospitalità per trascorrere la notte.
Le coppie non possono utilizzare il denaro per pagare i mezzi di trasporto, ma possono farsi pagare il biglietto
di mezzo pubblico da parte degli abitanti della zona. Sui vari percorsi sono presenti delle piccole missioni che le coppie devono
affrontare per poter avanzare nel gioco.
L'obiettivo è arrivare prima delle altre coppie alle varie missioni:
infatti, la coppia che arriva ultima alla fine di ogni puntata viene eliminata. I soldi del premio finale poi vengono devoluti in
beneficenza a un'associazione del luogo. E' davvero piacevole e divertente vedere come personaggi famosi
decidono di abbandonare il loro comfort e vivere con pochi spiccioli.
Sanremo!
Questo è il programma che
probabilmente molti di voi già conoscevano ancora prima di vedere questo video
ed è forse il programma italiano per eccellenza che, pensate, quest'anno è arrivato alla sua 70esima edizione.
Il suo nome completo è il "Festival della canzone italiana"
o, più semplicemente, "il Festival di Sanremo" e si tratta, pensate un po', di un festival che si tiene
nell'omonima città ligure. Non è altro che una gara di canzoni, a cui partecipano circa una ventina di
cantanti, più o meno famosi, italiani.
Ognuno propone la sua canzone, ovviamente inedita, quindi mai eseguita pubblicamente in precedenza, pena la squalifica.
Dura circa
cinque giorni, in cui i partecipanti si esibiscono con le loro canzoni, ma anche con duetti con altri cantanti e le canzoni vengono
giudicate da varie giurie, fate sia da giornalisti e
competenti che da persone normali (con il televoto per esempio). Alla fine, vince
solo una canzone che rappresenterà l'Italia nella successiva edizione dell'Eurovision Song Contest.
E' vero, insomma, è il programma perfetto per chi di voi è appassionato di musica, ma tranquilli, perché non c'è solo quella!
Ma ora passiamo al prossimo programma:
Viva RaiPlay! Viva RaiPlay è una novità
assoluta di quest'anno, ma a quanto pare è un vero e proprio successo.
Si tratta di un programma di varietà, condotto da uno dei più grandi e famosi - e anche bravi- comici italiani:
Fiorello! E' una novità anche perché non è andato in onda in televisione,
ma solo sulla piattaforma online del canale televisivo Rai,
ma ha comunque ottenuto ascolti importanti,
sia grazie ai
divertentissimi sketch di Fiorello, sia grazie ai suoi tantissimi e bravissimi ospiti, cantanti, attori, presentatori,
registi, cuochi; insomma, ce n'è per tutti i gusti!
Ve lo consigliamo soprattutto se avete un buon livello di italiano perché, come sapete, non è facile comprendere
battute e sarcasmo in una lingua diversa
dalla propria, quindi una vera e propria sfida!
Striscia La Notizia! Striscia La Notizia è un altro dei programmi che potremmo definire
storici della tv italiana ed è un programma che unisce il format del telegiornale con la satira politica e il divertimento.
I due presentatori, oltre ai vari servizi spesso di satira politica,
affrontano anche tematiche come truffe e scandali o servizi più divertenti come scoprire i ritocchi chirurgici
e i peggiori
abiti dei Vip. Ogni puntata dura circa una mezz'oretta, una giusta lunghezza.
Inoltre, da questo programma sono nate figure storiche, come "le veline" e "il Gabibbo".
Le prime sono due ragazze che fungono da ballerine per la sigla iniziale e finale;
il Gabibbo, invece, è ormai diventato a tutti gli effetti la mascotte del programma. Il prossimo programma invece è
C'è Posta per Te. Se siete delle persone sentimentali, questo è il programma italiano
perfetto per voi: Infatti fa proprio leva sui sentimenti e sulle emozioni.
Persone comuni contattano la redazione del programma per rintracciare amici, familiari o conoscenti
che non sentono e non vedono da tanto tempo per svariati motivi.
I destinatari
ricevono a casa un postino,
inviato della trasmissione, con della posta, cioè un invito a recarsi nello studio, pur non sapendo chi li manda a chiamare.
Possono decidere di accettare o meno.
Una volta arrivato in studio
scoprono chi è il mittente e hanno la possibilità di scegliere se ascoltare il messaggio o andarsene,
quindi se aprire la busta o meno.
A volte, invece, c'è qualcuno che contatta la redazione per fare un regalo a una persona cara e in questo caso
intervengono davvero personaggi famosi di tutto il mondo, a seconda dei gusti del destinatario:
attori, cantanti, calciatori.
Il terzultimo programma è:
Nuovi Eroi!
Questo è un programma dal tono decisamente più serio, non a caso è realizzato in collaborazione
con la Presidenza della Repubblica. Si raccontano, come suggerisce il titolo, i nuovi eroi del nostro tempo,
vicende che esprimono il senso di comunità che definisce una nazione. Sono quindi storie di persone che hanno compiuto grandi
imprese per la popolazione italiana, a cui è stato riconosciuto dal Presidente della Repubblica Sergio Mattarella
l'Ordine al Merito della Repubblica Italiana.
Le puntate durano circa una ventina di minuti e
mostrano un lato davvero interessante del Bel Paese. Ma adesso passiamo al prossimo:
Reazione a Catena!
Questo programma è perfetto per chi ama l'enigmistica e in generale i giochi con le parole o enigmi da risolvere.
Insomma, è un programma perfetto per chi vuole mettersi alla prova con il proprio
italiano, non a caso questi giochi creano alcune difficoltà anche agli stessi italiani,
quindi è super consigliato per imparare nuove parole! In tutti i giochi i concorrenti devono scoprire
assonanze tra parole e frasi, il programma richiede dunque ai concorrenti una buona padronanza della lingua italiana.
Al gioco partecipano due squadre formate da tre persone ciascuna; dopo una breve presentazione
dei concorrenti,
inizia la gara con i 6 giochi di cui si compone.
La squadra che vince tra le due può fare l'ultimo gioco e vincere dei soldi,
nonché partecipare alla puntata successiva.
ma ora tocca a parlare di Uomini e Donne!
Adesso torniamo a parlare di quel genere di televisione che viene comunemente
definito "trash", fatto di urla, pianti, risate, litigi e chi più ne ha più ne metta!
Si tratta, in poche parole, di un programma di incontri, in cui, come dice il titolo,
uomini e donne
single partecipano nella speranza di trovare la propria anima gemella:
a oggi c'è anche la versione gay e quella over, per i non più giovani.
Se amate appunto il genere un tantino trash e volete scoprire come la gente litiga in
italiano, nonché anche imparare slang, espressioni volgari o parolacce, è il programma giusto per voi!
E ora rimanendo in tema trash, tocca parlare del programma preferito
di Graziana: la Pupa e il Secchione (e viceversa).
Ebbene sì, ogni puntata arrivo sempre a ridere di gusto con le lacrime! Gli autori del programma lo hanno definito un
"esperimento sociale".
L'obiettivo è far convivere due mondi completamente
opposti: quello delle cosiddette "pupe", donne particolarmente
attraenti, che solitamente non curano molto la propria cultura o comunque non tanto quanto curano invece il proprio corpo,
con quello dei cosiddetti
"secchioni", uomini colti, studiosi, con interessi intellettuali e generalmente poco portati per la vita sociale.
Quest'anno è stata introdotta anche la versione
viceversa con i pupi e le secchione. La parte divertente del
programma sta nella mancanza quasi totale di sintonia nelle coppie, le quali dovranno affrontare varie prove. Vincerà il montepremi in denaro
la coppia che sarà meglio riuscita ad amalgamarsi. Ma adesso fateci sapere nei commenti
quale programma vi stuzzica maggiormente
-e quindi quale contate di vedere! -Ah, e se siete appassionati di televisione italiana,
non perdetevi anche i video che ho realizzato in cui vi parlo delle migliori serie tv italiane o dei film italiani
imperdibili! Trovate tutti i link nella descrizione!
Noi vi salutiamo,
-augurandovi tante belle! -No, ce ne stavamo quasi dimenticando! Non dimenticate, invece, di seguirci anche sui social
Instagram, Facebook e Twitter e di passare dal nostro sito
ufficiale
www.learnamo.com, dove potete trovare
-tutti i nostri video e i nostri contenuti! -Adesso è davvero tutto, alla prossima! Ciao!

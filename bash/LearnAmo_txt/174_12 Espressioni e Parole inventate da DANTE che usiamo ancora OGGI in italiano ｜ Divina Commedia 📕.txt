WEBVTT
Kind: captions
Language: it
Ciao a tutti e bentornati su LearnAmo!
Come sicuramente molti di voi sanno, 
Dante Alighieri è stato un grandissimo
poeta e letterato italiano, famoso 
soprattutto per il suo capolavoro, la
Divina Commedia. Dante Alighieri viene
spesso definito "il padre dell'italiano
moderno" e non a caso, ovviamente. Infatti,
è proprio grazie a lui che moltissime
parole ed espressioni, che sono veramente
molto comuni nell'italiano quotidiano
moderno, sono diventate tanto popolari. In
questo video andremo proprio a vedere
quali sono quelle parole e quelle
espressioni che noi oggi tutti
utilizziamo, ma che si devono proprio al
grandissimo Dante. Vediamo di quali si
tratta. La prima parola molto comune
nell'italiano moderno e che si deve a
Dante, è "molesto". Questo aggettivo viene
dal latino e significa irritante,
fastidioso. Era un termine già diffuso ai
tempi di Dante, ma che è diventato ancora
più comune, ancora più popolare, proprio
grazie a lui. Lui lo utilizza moltissimo
sia nell'Inferno, sia nel Paradiso, in
particolare quando incontra un suo
trisavolo, un suo antenato, che gli rivela
che il suo futuro sarà molesto.
Niente di piacevole insomma. Un altro
aggettivo che dobbiamo a Dante, è
l'aggettivo fertile. Anche questo viene
dal latino, in particolare dal verbo
latino "ferre" che significa "portare" e
infatti l'aggettivo oggi indica qualcosa
che è fecondo, produttivo.
Era quindi un termine poco diffuso ai
tempi di Dante, ma proprio grazie a lui
ha raggiunto la popolarità e lui lo
utilizza
in particolare per descrivere il
luogo di nascita di San Francesco,
definendolo una fertile costa. Un'altra
parola che probabilmente molti stranieri
che studiano italiano non hanno mai
sentito, ma che in realtà noi italiani
usiamo spesso quando parliamo è
quisquilia. E sì, anche questa la dobbiamo
a Dante. Anche questo termine viene dal
latino, che novità.
In origine questo termine indicava una
pagliuzza, ma poi con il tempo è andato a
indicare metaforicamente una cosa
piccola, un'inezia, una bazzecola.
Insomma, una questione di poca importanza.
Ai tempi di Dante si utilizzava un po', ma
ancora una volta è con lui che diventa
più popolare. E lui comincia già a darle
il significato la sfumatura che noi oggi
conosciamo,
a proposito di Beatrice, quando parla di
Beatrice, dicendo che lei riesce a
eliminare ogni quisquilia dai suoi occhi,
nel senso che la figura di Beatrice è
una figura così salvifica, che ogni
piccola cosa scompare davanti ai suoi
occhi e lui può avere invece una visione
molto più grande e molto più estesa.
Passiamo alla prossima, che è
un'espressione, una di quelle che mi
piacciono particolarmente.
"Lasciate ogni speranza, voi ch'intrate",
no, non ho pronunciato male, è proprio la
versione originale scritta da Dante.
Questa espressione è veramente molto
utilizzata nell'italiano quotidiano,
tanto da essere diventata un proverbio. E'
l'incisione che si trova sulla porta
dell'Inferno dantesco, il luogo di pena
eterna insomma. E' per questo che oggi
viene utilizzata come un avvertimento
ironico, o amaro,
a chi sta per entrare in un luogo o in
una situazione che potrebbero rivelarsi
piuttosto pericolosi. Per esempio, la
burocrazia italiana è abbastanza nota
per avere dei tempi molto molto lunghi.
Quindi, se un nostro amico per esempio,
deve andare in un ufficio pubblico per
risolvere una questione, per fare un
documento importante, possiamo dirgli
prima che lui entri: "lasciate ogni
speranza voi che entrate".
Un po' come a dirgli: "sarà una piccola
sofferenza per te,
probabilmente per qualche anno prima che
tutto si risolva". La prossima espressione
che dobbiamo a Dante e che è molto
utilizzata nell'italiano quotidiano è:
"Galeotto fu...". Questa espressione è tratta
dal canto di Paolo e Francesca, e la
versione originale, quella di Dante,
termina con: "il libro e chi lo scrisse".
"Galeotto fu il libro e chi lo scrisse".
Oggi, invece, la si può completare con
qualsiasi cosa, vi spiego meglio.
Paolo e Francesca sono due cognati che
si innamorano l'uno dell'altro, leggendo
le avventure di Lancillotto e dei
cavalieri della Tavola Rotonda.
In particolare qui, in questo libro, c'è
la figura di Galeotto, il quale tradisce
Re Artù e spinge la regina Ginevra
tra le braccia di Lancillotto. E proprio
come Galeotto aveva fatto questo con
Ginevra e Lancillotto, nello stesso modo
anche il libro spinge in un certo senso
Francesca tra le braccia di Paolo,
facendoli innamorare. E' per questo che
Dante quindi definisce il loro libro
come "Galeotto", come il personaggio delle
avventure di Re Artù e
i cavalieri della Tavola Rotonda. Oggi
questa espressione viene utilizzata per
indicare qualsiasi cosa, o persona, o
avvenimento, che viene considerato la
scintilla per la nascita di una
relazione amorosa e non solo.
Per esempio, io ho iniziato ad
appassionarmi alla lingua inglese grazie
alla serie tv "Gossip Girl",
quindi se qualcuno mi chiedesse: "Perché
ha iniziato a studiare, a interessarti
all'inglese?",  io potrei rispondere:
"Galeotto fu Gossip Girl". Un'altra espressione
bellissima e molto comune che dobbiamo a
Dante è: "Fatti non foste a viver come
bruti".
Queste sono le parole che Ulisse dice ai
suoi compagni nel canto XXVI
dell'Inferno. L'espressione continua con:
"fatti non foste a viver come bruti, ma
per seguir virtute e canoscenza". Insomma,
Ulisse vuole che i suoi compagni pensino
alla loro origine.
Loro sono nati come degli esseri umani e
in quanto tali devono comportarsi
diversamente dalle bestie. Devono quindi
perseguire degli obiettivi più nobili
come la virtù, come la conoscenza. E per
questo invita i suoi compagni a superare
i limiti del mondo conosciuto allora, per
andare oltre, per scoprire cose nuove, per
arricchire la propria cultura e
conoscenza.
Oggi l'espressione è utilizzata
moltissimo con lo stesso significato,
cioè è un invito a qualcuno a non
comportarsi in maniera incivile come una
bestia, ma a perseguire un po' la virtù, la
scienza, la conoscenza. Si usa anche in
maniera molto scherzosa,
per esempio se vediamo qualche nostro
amico che mangia qualcosa con le mani gli
possiamo dire:
"fatti non foste a viver come bruti".
Un'altra espressione molto comune
nell'italiano parlato è: "Stai fresco".
Questa espressione viene direttamente
dalla struttura dell'Inferno dantesco.
In particolare si riferisce al nono
cerchio,
l'ultimo, il peggiore, quello in cui ci
sono i traditori,
peccato peggiore secondo Dante. Questi
traditori sono costretti a essere
immersi in un lago ghiacciato, sono
sempre immersi nel ghiaccio.
Perciò questa espressione è rimasta
nell'italiano parlato per indicare
qualcosa che, molto probabilmente, andrà a
finire male.
Per esempio, io ho un'amica, Stefania, che
ama preparare i dolci, ma davvero non è
capace, non è portata per la pasticceria.
Quindi ogni volta che organizziamo una
cena tra amici,
lei dice: "porto io il dolce", e c'è sempre
qualcuno che dice "ah beh, allora, stiamo
freschi".
Scusaci Stefania, ma è la verità.
Un altro aggettivo che dobbiamo a Dante
è "mesto". "Mesto" significa triste e
sconsolato, amareggiato, ed è un aggettivo
che Dante usa spesso per parlare
ovviamente dei condannati.
Un'altra espressione molto bella e
veramente molto comune, ma davvero sono
tutte molto comuni
nell'italiano parlato, è: "non mi tange". Questa
espressione significa "non mi interessa,
non mi sfiora nemmeno,
non mi preoccupa". Nella Divina Commedia
questa espressione viene detta da
Beatrice, la quale è scesa nell'Inferno,
ma dichiara di non essere per nulla
turbata dall'ambiente o dalla sofferenza
dei condannati, dalla miseria dei
condannati, perché lei è una creatura
divina. Ancora oggi questa espressione è
molto utilizzata per indicare appunto
che qualcosa non ci dà poi tanto
fastidio, non ci appassiona, non ci
interessa poi molto. Ancora oggi questa
espressione è utilizzata con lo stesso
significato, per indicare che qualcosa
non ci tocca perché non ci interessa. Per
esempio, se tutti sono tanto emozionati
per sapere chi sarà il vincitore durante
la finale di Champions League,
io potrei dire che "la cosa non mi tange
poi molto, perché non mi interessa molto
il calcio". "Cosa fatta, capo ha",
questo era un proverbio toscano che però
ormai viene utilizzato da tutti gli
italiani e che significa che qualsiasi
cosa che viene fatta, viene fatta con un
obiettivo, con uno scopo, e che una volta
fatta non può essere disfatta, non può
essere annullata, non si può tornare
indietro.
Perciò la si usa spesso per mettere fine
a discussioni su cose già accadute che
però sono inutili, proprio perché sono
già cadute quelle cose, e non ha senso
continuare a parlarne perché non si può
tornare indietro.
Ok siamo quasi alla fine, ma un'altra
espressione dantesca che viene
utilizzata molto come proverbio
nell'italiano colloquiale
è: "non ragioniam di lor ma guarda e passa",
anche nota nella forma: "non ti curar di
lor, ma guarda e passa".
Questa espressione viene detta da
Virgilio a Dante in riferimento agli
Ignavi, queste persone che durante la
vita non si erano mai schierate, non
avevano mai preso una posizione. E quindi
Virgilio invita Dante a fare con loro
esattamente quello che loro hanno fatto
durante la loro vita.
Questa espressione oggi viene utilizzata
come un invito a non preoccuparsi di
quello che la gente in generale dice o
fa. Per esempio, se un nostro amico è un
po' triste perché viene criticato per
esempio sui social per il suo modo di
vestire, noi possiamo dirgli: "non ti curar
di lor, ma guarda e passa",
come per dire non preoccuparti di loro,
non abbassarti al loro livello, e non
provare nemmeno a rispondere perché non
ha senso, è inutile. Guardali con
disprezzo e continua per la tua strada.
Molto bella questa espressione. E per
ultima abbiamo: "il fiero pasto". Con questa
espressione ci si riferisce a un pasto
feroce, brutale, disumano, abbastanza
disgustoso.Iinfatti, Dante utilizza questa
espressione in riferimento al Conte
Ugolino.
Secondo la leggenda infatti il Conte
Ugolino era stato rinchiuso in una torre
con i suoi figli e i suoi nipoti,
condannati tutti a essere senza acqua né
cibo. E al momento della fame, sempre
secondo la leggenda, il Conte Ugolino si
è cibato dei suoi figli
e dei suoi nipoti, una scena, ovviamente,
abbastanza raccapricciante.
Ed è per questo che quando si parla di
"fiero pasto",
ci si riferisce proprio a qualcosa che è
quasi disumano, feroce. E con questa è
veramente tutto per questo video.
Fatemi sapere nei commenti se già
conoscevate queste espressioni, se già le
avevate sentite. ma io sono sicura che se
anche non le aveste sentite in
precedenza,
ora che ne avete sentito parlare, le
ascolterete ovunque, perché davvero noi
italiani le utilizziamo moltissimo, anche
quando parliamo in maniera colloquiale.
Anzi provate a utilizzarle la prossima
volta che sarete in conversazione con
delle persone italiane e guardate le
loro facce, sono sicura che rimarranno
senza parole e vi chiederanno: "ma come
fai a conoscere queste espressioni?".
Se invece volete conoscere meglio la
storia della Divina Commedia, non
dimenticate di guardare il nostro
divertentissimo video dedicato proprio a
questo.
Come sempre potete trovare il link qui
in alto nella card o giu
nella descrizione. Se invece avete
bisogno di ripassare un qualsiasi
argomento di grammatica, fare gli
esercizi o volete scoprire qualcosa in
più sulla cultura italiana, potete
passare dal nostro sito learnamo.com,
e non dimenticate di seguire LearnAmo
anche su Instagram, su Facebook, su
Twitter, su Pinterest, su TikTok, per
tutti gli altri contenuti esclusivi e
molto utili.
Io invece vi aspetto nel prossimo video,
ciao!

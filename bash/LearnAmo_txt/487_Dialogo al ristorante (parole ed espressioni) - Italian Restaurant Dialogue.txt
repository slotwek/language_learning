WEBVTT
Kind: captions
Language: it
Ciao e bentornati sul nostro canale, LearnAmo!
Oggi scopriremo insieme alcune parole ed espressioni
che gli italiani usano quotidianamente soprattutto
quando vanno al ristorante. Nella prima parte
del video vedremo come queste parole ed espressioni
sono usate in maniera naturale in un dialogo,
mentre nella seconda parte le analizzeremo
una alla volta in modo dettagliato!
- Ciao! Da quanto tempo!
- Ciao! Che piacere rivederti! Come stai?
- Benissimo! E tu?
- Tutto ok! Lo sai che mi hanno dato anche
una promozione a lavoro?
- Ma dai! Non mi dire! Allora puoi offrirmi
un pranzo al ristorante ora, visto che sta
piovendo!
- Sì, infatti, a dire il vero mi sto anche
bagnando... Andiamo!
Vedrai! Questo ristorante ti piacerà un sacco!
È tutto a base di pesce!
- Però, io sono a dieta... Ho cominciato
questa dieta per prepararmi alla prova costume!
- Ma va! Che sei già un figurino!
- Vabbè... Visto che oggi offri tu, faccio
uno strappo alla regola!
- Così mi piaci! Andiamo!
Quale tavolo preferisci? Quello all'angolo
o questo qui vicino alla finestra?
- Questo vicino alla finestra!
- Lo immaginavo!
- Così posso osservare il panorama!
- Va bene... Accomodiamoci!
- Mmm... Ho un certo languorino! Cominciamo
a prendere le bevande?
- Cosa vuoi?
- Io penso che prenderò un calice di vino
bianco.
- Io non posso, devo guidare dopo! Quindi
prenderò una lattina di aranciata!
- Vabbè... come vuoi! Ma qui ho sentito che
hanno sempre del pesce fresco.
- Davvero?
- Si!
- Allora voglio provarlo! Prendiamo un menù
completo?
- D'accordo! Cameriere!
- Ci può portare i menù? Grazie! Allora
ordina anche per me. Io vado alla toilette
a lavarmi le mani!
- Ti aspetto qui...
Ho ordinato come primo spaghetti con aragoste.
Era il piatto del giorno!
- Mmm... E come secondo?
- Come secondo ho preso delle seppie arrosto
con contorno di insalata!
- Buonissime! E... Come antipasto? Cosa prendiamo?
- Potremmo prendere delle bruschette...
- Si, penso che sia un'ottima idea! Ah,
guarda! Arrivano le bevande!
- Oh, finalmente! Cin cin!
- Vale anche se brindo con l'aranciata?
- Facciamo finta che sia vino bianco!
- Ecco gli antipasti! Mmm... Che fame! Buon
appetito!
- Altrettanto!
- Era tutto delizioso! Sei sazio?
- Certamente! Ora prendiamo un caffè e poi
chiediamo il conto! Dici che si può pagare
con carta?
- Ah, io ho sempre usato i contanti, però
penso proprio che accettino anche la carta
di credito!
- Perfetto! Anche il servizio è stato impeccabile!
Lascerò un po' di mancia!
- Hai proprio ragione! Il cameriere la merita!
Ciao! Eccoci nella seconda parte di questo
video! Ora vedremo insieme quello che io e
Rocco abbiamo detto nella parte precedente.
E analizzeremo insieme, una alla volta, tutte
le espressioni che abbiamo usato e vi dirò
i loro significati. Pronti? Cominciamo!
Ecco. Quando io e Rocco ci siamo incontrati,
ci siamo detti queste cose. Per esempio, come
vedete, ho evidenziato con colori differenti
le espressioni più rilevanti.
E, ad esempio, abbiamo detto:
“Da quanto tempo! Che piacere rivederti!”
Ecco, queste sono frasi che diciamo ad una
persona che non vediamo da molto tempo, ma
che siamo molto contenti di rivedere.
Ancora. Ecco qui, Rocco ha avuto una promozione
a lavoro. Cosa significa avere una promozione?
Una “promozione” vuol dire salire di livello
nel proprio lavoro. È una cosa molto positiva!
Chiaramente, il datore di lavoro dà la promozione,
invece il lavoratore (come nel caso di Rocco)
la riceve.
Io gli ho detto: “Non mi dire!” Questa
espressione indica sorpresa per quello che
abbiamo appena sentito. Ragazzi, io non ci
credevo che Rocco avesse avuto una promozione!
Infatti, “non mi dire!” esprime proprio
che non crediamo a quello che sentiamo.
E poi, ne ho approfittato e gli ho chiesto
di offrirmi un pranzo. “Offrire qualcosa”
significa pagare qualcosa per qualcuno. Appunto,
nel nostro caso, un pranzo.
Andiamo avanti. Lui mi ha detto: “Questo
ristorante ti piacerà un sacco!” “Piacere
un sacco” significa “piacere moltissimo”.
“Un sacco” lo usiamo anche in altri contesti,
sempre per indicare “moltissimo” (“Ho
un sacco di lavoro da fare”, per esempio).
E poi io gli ho detto: “Sono a dieta”.
“Essere a dieta” significa seguire un
regime alimentare con quantità di cibo ridotte,
generalmente per dimagrire o comunque per
altri motivi di salute. Perché “sono a
dieta”? “Per prepararmi alla prova costume”.
Gli italiani lo usano moltissimo. Ma cosa
significa? È un'espressione con cui si indica,
appunto, il momento in cui proviamo i costumi
da bagno per assicurarci che ci vadano ancora!
Di solito, dunque, questo periodo, questo
momento, corrisponde all'inizio dell'estate.
E lui mi ha detto “ma se sei già un figurino!”.
“Essere un figurino” significa essere
in perfetta forma fisica.
Allora gli ho risposto: “Vabbè, faccio
uno strappo alla regola!” Questa espressione
è molto bella e significa non rispettare
un ordine o una consuetudine. Io sono a dieta,
dunque sto seguendo una consuetudine, quella
di mangiare poco. Però faccio un'eccezione,
non rispetto questa consuetudine per un giorno.
Una volta nel ristorante, dovevamo scegliere
il tavolo su cui sederci. Allora, “all'angolo
o vicino alla finestra?” Queste sono due
tipiche posizioni appunto dei tavoli al ristorante.
Se voi avete una preferenza, quindi se voi
preferite come me il tavolo vicino alla finestra
o, invece, preferite quello all'angolo, comunicatelo
al cameriere nel momento in cui prenotate
un tavolo, perché magari vi può accontentare!
Poi Rocco mi ha detto “accomodiamoci!”
Questa espressione è usata di solito per
invitare il nostro ospite o comunque chi è
con noi a sedersi insieme a noi. Però, piccola
informazione aggiuntiva: se noi siamo già
seduti o se noi non dobbiamo sederci, ma vogliamo
invitare la persona a farlo, allora diciamo
“accomodati” (“tu accomodati”) però
non includiamo noi stessi.
Adesso, cosa succede? Rocco aveva “un certo
languorino”. Significa essere affamati.
Cosa ordina lui? Ordina “un calice di vino”.
Il calice è il tipico bicchiere utilizzato
proprio per bere il vino. Eccolo qui, vi ho
messo una foto!
“Lattina di aranciata”! Ho preso io perché
dovevo guidare. La lattina è una confezione,
appunto in latta, che di solito contiene bevande,
come aranciata, tè...
Cosa abbiamo preso? Un “menù completo”!
Il menù completo indica un pasto al ristorante
che include tutte le portate, quindi: antipasto,
primo, secondo, contorno, frutta e dolce!
Chiaramente, se siete seduti al tavolo, potete
chiedere al cameriere di portarvi i menù,
cioè la lista dei cibi tra i quali scegliere
cosa ordinare al ristorante. Questo sono sicura
lo sapevate!
Allora, come vedete qui, parlavamo proprio
del nostro menù, quindi antipasto, primo,
secondo, contorno, che sono le portate principali,
tipiche di un pasto completo, in Italia. Lo
so, sono molte. Però qui si mangia molto
bene e tanto!
Vediamo invece “piatto del giorno”. Lo
troverete spesso scritto soprattutto nei menu
o fuori dai ristoranti, perché indica un
piatto speciale che un locale prepara proprio
per quel giorno lì in particolare. Quindi
vi consiglio sempre di provarlo, perché sicuramente
sarà molto particolare e diverso dal solito.
Ah, questa espressione mi piace moltissimo:
“cin cin!”. È l'espressione che noi italiani
utilizziamo proprio per brindare. Ed è sempre
seguita dal rumore (“tin tin!”) dei bicchieri
che si incontrano! Però, io sono molto curiosa...
e voglio sapere cosa si dice invece nel vostro
paese per brindare! Commentate, fatemelo sapere!
Sono curiosa!
Cosa succede? Una volta che arrivano le portate,
diciamo “buon appetito!”, la tipica frase
usata dagli italiani per augurare ai commensali
(cioè alle persone con cui stiamo mangiando)
un buon pasto. Ovviamente, ditelo prima di
cominciare a mangiare!
Risposta: “altrettanto!”. Che è una frase
usata per rispondere a “buon appetito!”,
però in realtà anche a qualsiasi altro augurio,
se volete ricambiare. Quindi, vi dicono “Buona
giornata!”: “Oh grazie! Altrettanto!”;
“Buonanotte!” - “Altrettanto!”
Però, se qualcuno vi fa gli auguri al compleanno
e vi dice “Buon compleanno!” non ha senso
rispondere “altrettanto!”, no? Perché
il compleanno è solo il vostro!
Ovviamente, quando finite di mangiare, chiedete
il “conto”, cioè il totale da pagare
in un ristorante dopo la consumazione. Il
cliente lo chiede, il cameriere lo porta.
E adesso, ecco qui due metodi per pagare:
“con carta di credito” oppure “in contanti”,
cioè i soldi fisici (banconote, monete...
dipende da quello che volete utilizzare).
E poi Rocco mi ha detto: “Il servizio è
stato impeccabile!". Cos'è il servizio?
Allora, è un insieme di cose: comportamento
dei camerieri, pulizia delle posate e dei
bicchieri... Insomma, tutto ciò con cui siamo,
appunto, serviti al ristorante. E vi auguro
sempre di trovarlo impeccabile, come è successo
a me e a Rocco! Cioè, ottimo. Però, può
anche essere buono (cioè normale) o... pessimo!
Cosa succede alla fine di un pranzo al ristorante?
La “mancia”, cioè una somma di denaro
che generalmente chi mangia in un locale lascia
al cameriere, soprattutto se il servizio è
stato impeccabile!
Bene! Con la mancia, vi lascio! Spero proprio
che questa lezione vi sia stata utile per
imparare nuove espressioni. Se questa tipologia
vi piace, scrivetelo nei commenti, commentate,
commentate... così possiamo preparare altre
fantastiche lezioni di questo tipo!
Se il video vi è piaciuto, lasciateci un
“mi piace” e iscrivetevi al nostro canale,
così potrete essere sempre aggiornati su
tutti i video che pubblichiamo!
Vi aspetto nella prossima lezione!

WEBVTT
Kind: captions
Language: it
Ciao a tutti e bentrovati su LearnAmo! Diciamoci
la verità... Una delle cose peggiori quando
si studia una lingua straniera è la dura
lotta con il lessico: così tante parole da
memorizzare e così poco tempo o poca memoria!
Ma non ti preoccupare: nel video di oggi,
ti darò alcuni consigli per rendere più
efficiente l’apprendimento del lessico durante
lo studio di una lingua straniera (l’italiano,
in questo caso). [sigla] Ecco i miei suggerimenti
per imparare quante più parole possibile
(e non dimenticarle!) DEFINISCI I TUOI OBIETTIVI
- Come per ogni cosa, per ampliare il tuo
vocabolario è importante avere le idee chiare
e farlo in maniera metodica. Per cominciare,
cerca di focalizzarti su alcuni argomenti
in particolare. Per esempio: stai studiando
italiano per lavoro? Allora comincia a imparare
quelle parole che potrebbero esserti utili
per il tuo settore. Lo stai studiando per
divertimento? Allora cerca di concentrarti
su quelle parole che sono maggiormente relazionate
con i tuoi hobby! LEGGI E ASCOLTA - Una volta
individuato il tuo obiettivo, concentrati
su quello, cercando tutto il materiale relazionato
con gli argomenti e i settori che hai selezionato:
quindi riviste, serie tv, canali YouTube,
film e chi più ne ha più ne metta! E vuoi
sapere di più? Un altro ottimo metodo per
ampliare il tuo lessico è sfruttare i social
network. Una cosa che consiglio a tutti i
miei studenti è seguire alcuni profili Instagram
e Facebook che potrebbero essere interessanti
per loro. Io personalmente, per migliorare
il mio inglese, per ampliare il mio lessico
in inglese, seguo molti profili di madrelingua
inglesi sul trucco, sulla moda e sulla cucina,
che sono i temi che mi interessano di più.
I personaggi famosi, infatti, utilizzano molto
i social, per esempio fanno storie, scrivono
post, caricano video... Tutto questo è un
ottimo esercizio per leggere e ascoltare la
lingua di tutti i giorni! Per esempio, chi
segue LearnAmo su Instagram, Facebook e Twitter
saprà che ogni settimana condividiamo tantissimi
mini-video o tantissime immagini in cui spieghiamo
il significato di alcune parole italiane oppure
facciamo degli esercizi, condividiamo delle
citazioni... Quindi, se non lo fai: seguici!
USA FLASHCARD - Mentre leggi o ascolti, segnati
le parole che non conosci su un foglietto
o sulle note del tuo cellulare. Non appena
hai tempo o torni a casa, cerca il loro significato
sul vocabolario e crea delle flashcard con
la parola che non conosci da un lato e il
suo significato o equivalente nella tua lingua
dall'altro. Ci sono molte app che permettono
di farlo, ma se sei una persona creativa puoi
farle da te! Guarda un po’ cosa ho trovato?
Le mie flashcard di quando andavo al liceo!
... e
così via! FAI FRASI CON LE PAROLE - Un altro
metodo molto efficace, oltre alle flashcard,
è quello di creare, con le parole che devi
imparare, delle frasi! Quando impari una parola,
infatti, prova a creare con essa semplici
frasi. Non frasi casuali, ma frasi di cui
potresti davvero aver bisogno durante una
conversazione! Potresti scriverle e rileggerle
quando sei in fila al supermercato o mentre
sei sul treno per andare a lavoro o ancora
durante la pubblicità del tuo show preferito!
Oppure, potresti registrarti mentre leggi
queste frasi e riascoltarti! Puoi scegliere
il metodo che preferisci... dipende un po'
dalla tua memoria: sei più forte con la memoria
visiva o con la memoria uditiva? Scoprilo!
GIOCA CON LE PAROLE - Quando devi imparare
nuove parole, prova a giocare con loro! Aprile,
analizzale, sminuzzale, smembrale! Cerca di
pensare a possibili associazioni e collegamenti
che ti permettano di ricordarle più facilmente.
Per esempio, quando io studiavo inglese, confondevo
sempre i verbi “borrow” e “lend”.
Poi ho trovato un sistema per ricordarli più
facilmente: "lend", infatti, finisce per D,
proprio come il suo significato in italiano
comincia per D (dare in prestito). Di conseguenza,
l'altro, cioè "borrow" sarà prendere in
prestito. Questa è solo un’idea... ovviamente
le associazioni sono qualcosa di personale,
quindi puoi dare libero sfogo alla fantasia!
POCO E SPESSO - Non imparare troppe parole
in una sola giornata! Piuttosto, fai un piano
per impararne poche, ma in maniera sistematica,
in maniera frequente! Magari, non so, da 5
a 20 parole al giorno: senza stress, con calma!
Però, cerca di trascorrere un po’ di tempo
ogni giorno piuttosto che fare grandi imprese
in una sola giornata! VIVA LA CURIOSITÀ - Sii
curioso o curiosa! Infatti, anche se ho detto
come prima cosa che devi porti un obiettivo
specifico, questo non deve uccidere la tua
curiosità! Quando vai in giro, quando lavori,
quando fai la doccia, guardati intorno e chiediti:
come si dice questo oggetto nella lingua che
sto imparando? Se non lo sai, cercalo! Se
lo sai, ripassalo! È un ottimo metodo per
estendere il vocabolario di tutti i giorni!
Infine... la regola più importante... USALO
O LO PERDI - Tutto il vocabolario che impari,
devi usarlo! Altrimenti, lo dimenticherai
nel giro di due giorni! E ora ti starai chiedendo:
ma come faccio a utilizzarlo? Ci sono vari
modi! Potresti fare un viaggio o trasferirti
per qualche settimana nel Paese di cui stai
imparando la lingua! Questo è sicuramente
il metodo più efficace per stare a contatto
con la lingua dei madrelingua, la lingua più
autentica. Ma se non ne hai la possibilità,
ci sono altri mezzi come, per esempio, delle
app che ti permettono di parlare con persone
straniere e di effettuare scambi linguistici!
Oppure puoi fare lezioni su Skype con madrelingua,
o ancora, seguire corsi, frequentare gruppi
culturali nella tua città, cercare colleghi
che stanno imparando la stessa lingua! Se
proprio non riesci a fare nulla di tutto questo,
potresti sempre utilizzare le parole che hai
imparato o che stai imparando con te stesso
o te stessa. Per esempio, puoi dare libero
sfogo alla tua creatività e scrivere delle
storie o dei dialoghi, da leggere e raccontare
a te stesso o te stessa, magari di fronte
ad uno specchio! Bene! Spero che questi consigli
ti tornino utili! Ma prima di andare via,
non dimenticare di farmi sapere nei commenti:
Quali metodi stai utilizzando tu? Conosci
degli altri per ampliare il vocabolario in
una lingua straniera? Se questa è la prima
volta che vedi un nostro video, non dimenticare
di iscriverti a questo canale dedicato all’apprendimento
della lingua e della cultura italiana! A presto!

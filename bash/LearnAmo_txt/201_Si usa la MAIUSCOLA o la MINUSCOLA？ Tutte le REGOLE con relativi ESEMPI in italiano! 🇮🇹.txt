WEBVTT
Kind: captions
Language: it
Paese, e cioè nazione, o paese, e cioè
piccolo centro abitato! 
Ciao a tutti e bentornati su LearnAmo!
In questo video andremo a parlare di un 
argomento che spesso viene dato per
scontato e per questo non viene
affrontato nelle lezioni di lingua
italiana, ma che può sempre tornare utile
soprattutto se qualcuno di voi ha
bisogno di utilizzare anche l'italiano
scritto, e non soltanto quello orale. E
cioè parleremo di tutti quei casi in cui
in italiano è obbligatorio utilizzare la
lettera maiuscola.
Ovviamente ci aiuteremo con degli esempi
per chiarire meglio, come al solito. Siete
pronti? Iniziamo!
Innanzitutto va detto che in italiano,
così come in molte altre lingue,
dobbiamo utilizzare la lettera maiuscola
all'inizio di un testo o di un paragrafo,
ad esempio, "Ogni volta che ti guardo mi
innamoro". La maiuscola si deve anche
utilizzare all'inizio di una nuova frase
dopo un punto, "Oggi non posso.
Domani si libera?". Inoltre la maiuscola si
utilizza anche per introdurre un
discorso diretto e cioè dopo i due punti
e le virgolette, ad esempio "Maria sbottò:
"Non voglio più vederti!". Poi naturalmente
si utilizza la lettera maiuscola anche
con i nomi propri di persone e di
animali, con i soprannomi e con i
cosiddetti appellativi per antonomasia,
cioè degli attributi con cui
generalmente si indicano alcuni
personaggi famosi quando non li si
chiama con il loro nome proprio. Per
esempio, "Giancarlo Rossi", che può essere
anche soprannominato "Gianca", "Fiocco", che
può essere ad esempio un cane o un gatto,
"Il Poeta" con la p maiuscola, che è
l'appellativo con cui generalmente ci si
riferisce a Dante Alighieri,
o ancora "Il Vate", con cui generalmente ci
si riferisce a Gabriele D'Annunzio.
La lettera maiuscola, poi, si utilizza
anche con i nomi geografici cioè i nomi
di città, regioni, Paesi, continenti sia
reali sia inventati. Roma, Lombardia
Svezia, Africa, Narnia.
Ci sono però alcune particolarità, per
esempio quando la denominazione di un
luogo geografico è formata da un nome
comune e un nome proprio, il nome comune
può prendere facoltativamente o la
lettera maiuscola o la lettera minuscola.
Per esempio si può scrivere sia "monte
bianco" sia "monte Bianco" oppure si può
scrivere sia "Corso Cavour" sia "corso
Cavour" o ancora, si può scrivere sia "via
Garibaldi" sia "Via Garibaldi".
Attenzione però, perché per alcune strade
italiane vi potrà capitare di leggere
dei cartelli che indicano vie e corsi,
magari dedicati a personaggi famosi e
quindi utilizzando dei nomi propri, che
però riportano la lettera minuscola come
per esempio "via Archimede", in questo caso.
Ebbene si tratta di una semplificazione
che però non può mai essere utilizzata
nella forma scritta,
quindi se voi avete bisogno di scrivere
"via Archimede" utilizzate sempre
la maiuscola con "Archimede" e
facoltativamente maiuscola o minuscola
con "via", con il nome comune.
Ma procediamo! Altri casi in cui si
utilizza la maiuscola
sono con i nomi delle festività sia
laiche sia religiose,
"il Natale, la Pasqua, il Ferragosto, il
Carnevale, il Capodanno". Con i nomi dei
corpi celesti stelle, pianeti
costellazioni, "Giove, Saturno, la cometa di
Halley".
Attenzione però, anche qui c'è una
particolarità, infatti ci sono tre nomi
che vanno scritti con la lettera
maiuscola solo in un contesto
astronomico, altrimenti vanno scritti con
la lettera minuscola e questi sono "luna,
terra e sole". Ad esempio "La Luna è un
satellite del pianeta Terra", maiuscole,
stiamo in un contesto astronomico, "La
Terra gira intorno al Sole", maiuscole,
anche qui contesto astronomico, ma "Un
raggio di sole filtrava dalla finestra"
oppure "Stasera c'è la luna piena"
minuscole. La maiuscola poi, si usa per
indicare i titoli di film, libri, canzoni,
opere d'arte anche se è obbligatoria
solo per la prima parola e facoltativa
poi per le altre. Per esempio "I promessi
sposi" o "I Promessi Sposi" di Alessandro
Manzoni
oppure "Sere Nere" come la canzone di
Tiziano Ferro o ancora "La ricerca della
felicità" film con Will Smith.
Poi si utilizza la lettera maiuscola
anche con i nomi di
secoli, decenni, periodi o avvenimenti
storici importanti,
"Il Novecento, gli anni Sessanta, il
Rinascimento" o ancora "La Seconda guerra
mondiale, la Guerra delle due rose" e come
vedete anche in questo caso, e cioè anche
nel caso di avvenimenti storici
importanti,
la lettera maiuscola è obbligatoria solo
nella prima parola. Mi raccomando! Ancora,
si utilizza la lettera maiuscola anche
con le sigle e gli acronimi INPS, CISL, FIAT
e, in questo caso, queste si possono
scrivere con tutte le lettere maiuscole
o eventualmente anche solo con la prima
lettera maiuscola.
Quando però, volete riportare la sigla o
l'acronimo in maniera sciolta, quindi in
maniera completa,
avrete bisogno di utilizzare la lettera
maiuscola per ogni singola parola che lo
compone, quindi "Istituto Nazionale per la
Previdenza Sociale, "Confederazione
Italiana Sindacati Lavoratori, Fabbrica
Italiana Automobili Torino" e così via.
Con i nomi dei punti cardinali, poi, si
utilizza la lettera maiuscola
quando questi indicano un area
geografica specifica e non semplicemente
una direzione, quindi avremo per esempio
"il Mezzogiorno, il Sud-est asiatico", ma
scriveremo "Si è trasferita a nord di
Roma". Si usa poi la maiuscola per
indicare i nomi ufficiali di istituti e
organizzazioni, come ad esempio
"l'Università degli Studi di Pavia" ma
anche di palazzi, musei
e teatri, come per esempio "Il Teatro alla
Scala" o "Palazzo Chigi". Ancora, la lettera
maiuscola si utilizza anche per
esprimere cortesia nelle comunicazioni
scritte quando ci si rivolge a figure
importanti o comunque in un certo senso
superiori a noi. Ad esempio una lettera
molto formale a un professore
universitario potrebbe cominciare così:
"Gentile Professore, Le scrivo per
comunicarLe che non sarò presente alla
lezione di domani. Ho ricevuto la Sua
ultima email e sono d'accordo con quanto
dichiarato dal Suo collaboratore".
Infine, dulcis in fundo, ci sono delle
parole omografe, cioè che si iscrivono
nello stesso modo, che però cambiano il
significato a seconda che siano scritte
con la lettera maiuscola o con la
lettera minuscola.
Ecco le più comuni: "Stato", come nazione, o
"stato", come situazione, condizione, "Chiesa",
come l'istituzione costituita dal clero
e dai fedeli, o "chiesa" e cioè l'edificio
destinato alle funzioni religiose, "Borsa",
e cioè il centro in cui si scambiano
titoli e azioni, o "borsa", accessorio utile
per trasportare oggetti personali
piccoli, "Camera", che per intero e "camera
dei deputati" uno dei due organi del
parlamento, e "camera", e cioè stanza della
casa o di un
albergo, "Paese", e cioè nazione, o "paese" e
cioè piccolo centro abitato.
Ed eccoci arrivati alla fine di questo
video,
questi erano proprio tutti i casi in cui
in italiano, nell'italiano scritto, va
utilizzata la lettera maiuscola.
No, non ne ho dimenticato nessuno!
Questo significa che se tu, sì proprio
tu, stai pensando: ma c'è ancora un caso
in cui utilizzo la lettera maiuscola?
Vuol dire che stai sbagliando e che in
quel caso non va utilizzata la lettera
maiuscola. Per esempio, non va utilizzata
la lettera maiuscola con gli aggettivi
di nazionalità italiano, francese, tedesco,
non va utilizzata la lettera maiuscola
con i nomi dei giorni della settimana né
con i nomi dei mesi, non va utilizzata la
lettera maiuscola dopo i due punti o
dopo il punto e virgola.
Questi sono gli errori che mi capita di
vedere più spesso nei testi dei miei
studenti e insomma in tutti gli altri
casi, non presenti in questa lista,
state pur certi che dovrete utilizzare
la lettera minuscola. Bene, adesso sono
sicura che quando dovrete scrivere un
testo in italiano
avrete una maggiore padronanza della
lingua scritta e, perché no, potete
scrivermi anche un piccolo testo nei
commenti, anche perché diciamocelo queste
regole non sono moltissime quindi sono
sicurissima che le imparerete in un
battibaleno!
Se invece dovete scrivere un'email
formale e non sapete come fare, allora
non perdetevi il nostro video dedicato
proprio a questo argomento per evitare
delle figuracce, degli strafalcioni.
Come sempre il link lo trovate qui in
alto nella card o in basso e nella
descrizione.
Se invece avete bisogno di chiarimenti
su altre questioni di grammatica o di
cultura italiana, potete passare dal
nostro sito www.learnamo.com e non
dimenticate di seguirci anche su tutti i
social su Facebook, su Instagram, su
Twitter, su Tik Tok, su Pinterest! Io vi
aspetto prestissimo qui su YouTube con
un nuovo video,
ciao!

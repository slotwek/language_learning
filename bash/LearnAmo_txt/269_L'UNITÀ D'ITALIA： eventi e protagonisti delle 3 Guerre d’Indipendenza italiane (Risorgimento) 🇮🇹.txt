WEBVTT
Kind: captions
Language: it
Ciao a tutti e bentornati su LearnAmo!
Oggi mettiamo per un po' da parte la grammatica e ci occupiamo di storia, che era una delle mie materie preferite a scuola!
Vediamo un po', mi credereste se vi dicessi che l'italia è un Paese
giovanissimo che esiste da meno di 200 anni?
Va beh, non esageriamo, non intendevo questo!
Piuttosto,
intendevo dire che, dalla caduta dell'Impero Romano avvenuta nel
476 d.C., la penisola italiana è stata costantemente
frammentata e divisa sotto varie dominazioni,
spesso straniere. (Per quanto possa sembrare strano)
Ora, infatti, vi mostro una mappa della penisola italiana nel 1815.
Incredibile, non è vero? Eppure era proprio così!
In questo video, quindi,
ripercorreremo insieme tutte le tappe e scopriremo i personaggi più importanti che hanno portato alla nascita
dell'Italia Unita, come tutti noi oggi la conosciamo!
Sono gasatissima, quindi cominciamo subito! [sigla]
Come abbiamo già accennato,
l'Italia, prima dell'Unità, era divisa in una serie di micro realtà.
Attorno al
1815, tra le entità politico-amministrative più rilevanti della penisola, possiamo citare:
1) il Regno Lombardo-Veneto, sottomesso all'Austria degli Asburgo
2) il Regno di Sardegna, governato dal re Vittorio Emanuele I insieme al Piemonte
3) lo Stato della Chiesa, governato dal papa
4) il Regno delle Due Sicilie, governato dalla dinastia dei Borbone
E poi abbiamo:
5) Ducato di Modena
6) Granducato di Toscana
7) Ducato di Lucca
E alcune altre realtà piccolissime che, senza offesa, abbiamo preferito non citare.
Però, durante il secolo XIX,
alcuni patrioti, cioè alcuni
giovincelli (che non erano poi così tanto giovani), un po'
birbantelli, sentirono il bisogno di unire tutta la penisola e creare un'unica nazione!
E così, diedero inizio a quella fase storica
nota come RISORGIMENTO.
[Sì, avete capito bene: noi italiani siamo così avanti che, non solo vogliamo
raggiungere l'unità nazionale, ma rinominiamo anche, con nome
super-figo,
l'intero periodo storico in cui l'abbiamo raggiunta!
RISORGIMENTO... wow!
Ricorda anche un po' la fenice, che meraviglia!
Ma torniamo a noi]
Tra questi patrioti dobbiamo, ovviamente,
menzionare il grande Giuseppe Mazzini,
fondatore dell'organizzazione
"Giovine Italia" che, in poche parole, era un'associazione
politica che aveva come obiettivo quello di trasformare l'Italia in una Repubblica Democratica
Unitaria, secondo i principi di libertà, indipendenza e unità,
appunto.
Questi
birbantelli di patrioti decisero anche di organizzarsi (perché si sa che l'unione fa la forza),
in società segrete, perché avevano paura che li arrestassero e imprigionassero, così, in questo periodo, nacquero
moltissime di queste società
sparse sia nelle regioni controllate dall'Impero Austriaco sia in quelle controllate dalla Dinastia dei Borbone.
Tali società, che non potevano basarsi solo sulle parole, passarono quindi ai fatti e in poco tempo
organizzarono le prime rivolte.
Tra queste organizzazioni,
una delle più attive e famose è sicuramente la
"Carboneria", i cui componenti si chiamavano
"Carbonari".
Ma pensate che
Unificazione e Indipendenza siano state una cosuccia da quattro lire?
Ovviamente no!
L'Italia le ha conquistate solo dopo non una, non due, ma ben tre guerre d'indipendenza contro gli occupanti
stranieri.
La Prima Guerra di Indipendenza scoppiò nel
1848, in particolare, quando dopo varie
insurrezioni anti-asburgiche nelle più importanti città del Lombardo-Veneto, Padova, Milano, Venezia,
Carlo Alberto di Savoia si pose a capo di una coalizione di stati italiani
e... Boom,
dichiarò guerra
all'Austria, con l'intenzione di conquistare il Regno Lombardo-Veneto
[Fratelli d'Italia
l'Italia s'è desta
Dell'elmo di Scipio
S'è cinta la testa...
Il Canto Nazionale degli Italiani, meglio noto come Inno di Mameli, dal nome dell'autore
Goffredo Mameli, è l'attuale inno ufficiale dello Stato italiano. Fu composto nel 1847 e diventò immediatamente
popolare durante le guerre d'indipendenza.
Inizialmente vittorioso, Carlo Alberto pensava di essere un Targaryen, ma poi venne
sconfitto! [Che figura di merda!]
E così, dovette lasciare il regno al figlio, Vittorio Emanuele II.
Nel frattempo, nel 1852,
Camillo Benso Conte di Cavour,
nientepopodimeno,
diventò Primo Ministro del Regno di Sardegna.
E cosa fece?
Ovviamente, iniziò a pianificare nuove strategie innovative
per riuscire a unificare la penisola. [Sì, anche lui aveva questo chiodo fisso] Ma non era facile!
[Vittorio!
Vittorio!
Dimmi, Benso!
Ma quale Benso e Benso! Lo sai che mi piace esser chiamato Camillo!
Ah scusa, me ne dimentico sempre!
Vabbè ti ho chiamato per dirti che con quei quattro soldatini che abbiamo non c' ripigliamm'
tutt' chell che è 'o nuost', ci serve una mano!]
Cavour, infatti, si rese subito conto che senza l'appoggio di una potenza europea,
(qualcuno con le palle, per intenderci) non sarebbe mai stato possibile
sconfiggere gli Asburgo. Quindi, attraverso una serie di manovre diplomatiche,
riuscì a ottenere il sostegno della Francia di Napoleone III
che, insomma, non era il grandissimo Napoleone Bonaparte, ma era comunque
uno che contava.
Nel 1859 scoppiò, allora, la Seconda Guerra d'Indipendenza.
Questa volta, il Regno di Sardegna,
affiancato dalla Francia riuscì a ottenere la Lombardia e non si fermò qui, perché questo evento
provocò l'annessione al Regno di Sardegna
anche di Toscana, Parma, Modena e della parte di Romagna governata dallo Stato Pontificio.
Come se non bastasse, l'anno successivo, nel
1860, accade un altro famosissimo e
fondamentale fatto per l'Unità d'Italia, la cosiddetta Spedizione dei Mille
Facciamo ordine:
tutto parte da Giuseppe Garibaldi (che non era mica uno qualunque), ma era un generale patriota e
condottiero italiano, famoso sia in Europa che in America Meridionale,
per le sue imprese che lo resero noto come Eroe dei Due Mondi
Giuseppe Garibaldi, insomma, con circa un migliaio di uomini al seguito,
partì da Quarto, nei pressi di Genova, in nave e raggiunse Marsala, in Sicilia
[Ao' ma in questa barchetta non c'entriamo tutti! - Lo so, ma c'e crisi!
Ma che schifo di guerre mi tocca combattere! Nemmeno il budget adeguato!
Speriamo solo che non abbiano anche chiuso i porti!]
Dalla Sicilia, combattendo contro l'esercito borbonico,
i Mille conquistarono tutta l'isola e iniziarono a risalire verso nord,
vittoria dopo vittoria,
fino a Napoli.
[Vittò, allora che devi fare? Ti muovi? Sono tre giorni che ti
aspetto! Dai, che ci dobbiamo fare il selfie della conquista, questo va virale sicuro, così conquisto anche un po' di
follower, dall'Asia e dall'America del Nord, perché di là ancora non mi caga nessuno!
We Giusé, hai ragione! Ma sto avendo qualche problemino con ste guardie svizzere.
Però, non ti preoccupare, ci vediamo a Teano tra un paio di giorni!]
Nelle stesse settimane, infatti, il re Vittorio Emanuele II,
mosse l'esercito per conquistare le Marche e l'Umbria,
regioni controllate dallo Stato Pontificio
e, evitando il Lazio, scese con i soldati fino in Campania,
dove, il 26 ottobre 1860,
si incontrò con Giuseppe Garibaldi, a Teano, vicino Caserta,
riunendo così la penisola.
[Bel lavoretto!
Modestamente,
mi chiamano l'Eroe dei Due Mondi!
Però, adesso muoviti a fare la tua dichiarazione, che devo andarmi a fare un aperitivo a Napoli sul
lungomare! #instaape #friends #smile #wedidit #italiaunita
#finalmente
Io, Vittorio Emanuele II della dinastia dei Savoia,
dichiaro in data odierna,
17 marzo 1861,
la nascita del Regno d'Italia, con capitale Torino!]
Era nata l'Italia!
Che emozione!
[Ehi, un secondo! Prima di continuare con la storia, di cui ci sono ancora alcune cosine da aggiungere,
volevo ricordarvi che se vi piace la mia maglietta, potete
acquistarla nel nostro negozio on-line Learnamo Collection. Spediamo il tutto il mondo, quindi potete stare tranquilli!
Il link è nella descrizione.]
Tuttavia, l'Italia non era ancora del tutto unita e liberata. [Ma che sfiga, oh!]
Infatti, alla nazione mancavano ancora il Veneto e il Lazio.
Solo con la Terza Guerra d'Indipendenza, nel 1866,
Vittorio Emanuele riuscì a liberare il Veneto e quattro anni dopo, nel
1870, i suoi bersaglieri giunsero a Roma. Qui, siccome
nessuno può mettere i bersaglieri di Vittorio in un angolo, si aprirono un varco nelle Mura, la famosa "Breccia di Porta Pia",
entrarono in città e misero fine al potere del papa. A quest'ultimo, infatti, furono concessi solo il Palazzo Pontificio,
i Palazzi del Vaticano e un indennizzo annuo in denaro. Nel
1871, Roma divenne la capitale del Regno d'Italia.
[L'impero è stato ricostruito!
Io sono il nuovo Cesare!
Vittò, ma ti senti male? Dai, andiamo a farci una pizza e uno spritz!]
Bene, ora che conoscete la storia dell'Unità d'Italia, perché non ripassare un po' di geografia? Ho realizzato un bellissimo video
dedicato alle regioni italiane: è veramente molto interessante,
quindi ve lo consiglio! Come sempre trovate il link qui in alto, nella card, o giù, nella descrizione.
Inoltre, sul nostro sito
www.learnamo.com, potete trovare tutte le nostre video-lezioni di italiano con tanto di esercizi di grammatica e c' è veramente
tutto: dalle basi (alfabeto, numeri, preposizioni) fino alle cose più complesse
(congiuntivo, frase scissa, periodo ipotetico e così via), quindi non dimenticate di dare un'occhiata!
Infine, se proprio volete essere sempre
aggiornati su tutti i contenuti che pubblichiamo giornalmente,
allora non dimenticate di seguire LearnAmo anche su Instagram su Facebook e su Twitter!
Io vi saluto, però, sappiate che ci vedremo prestissimo con un altro favoloso video! A presto!
[Alla fine ce l'abbiamo fatta! Il nostro piano di controllo totale si sta concretizzando!
Certo! Ora non ci resta che unire l'Europa e poi il resto del mondo! Cadranno tutti sotto il dominio del nostro
ordine!
Conquisteremo il mondo facendo credere alle masse di volerle liberare! Ahahaha
Ahahahaha
E tu chi sei? - Non avete ancora fatto i conti con me!
No! Vittorio!
Il mondo è mio! Mio! MIO!]

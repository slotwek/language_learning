WEBVTT
Kind: captions
Language: it
Voltaire diceva: "Bevo 40 caffè al giorno,
per essere ben sveglio e pensare, pensare 
a come combattere i tiranni e gli
imbecilli." 
Ora, 40 caffè al giorno forse sono un po'
tanti, ma ciò non toglie che in ogni
parte del mondo si consumano ogni giorno
immani quantità di caffè. Si parla di
circa 2,6 miliardi di casse di caffè
bevute ogni giorno in tutto il mondo.
Facciamo un piccolo sondaggio, quale
Paese secondo voi ne beve di più? Chi
sono i campioni mondiali di caffè bevuto?
Italia, Finlandia,  Stati Uniti o Canada?
La risposta è alla fine del video.
Insomma, che ci piaccia o no il caffè fa
parte delle nostre vite.
Dopo il successo dei miei precedenti
video di cucina, ho deciso di provare a
realizzare un dolce a base di caffè
perché, lo ammetto, il caffè è una parte
fondamentale della mia vita e ho bisogno
di una tazza al mattino appena sveglia
per farmi partire e una dopo pranzo per
non farmi addormentare, almeno. Per questa
ricetta cercavo un dolce veloce che
non mi portasse via troppo tempo e che
avesse pochi ingredienti e finalmente
l'ho trovata: una cheesecake al caffè!
Perfetta in estate ma anche inverno, sia
per colazione sia come dessert
dopo il pranzo o la cena. Ma prima di
cominciare a cucinare, volevo ringraziare
Cecotec, un'azienda di
elettrodomestici che è stata così
gentile da farmi provare la loro
macchina del caffè e, che dire,
sono rimasta estasiata! Il segreto sta
nel fatto che non si utilizzano le
classiche cialde o capsule, ma
direttamente i chicchi del caffè.
La macchina è ultra moderna, ha un
comodissimo display led
da cui potete cambiare le impostazioni
come lingua, temperatura del caffè,
intensità, grammi di chicchi macinati e molto
altro.
E ovviamente sempre dal display potete
decidere anche quale bevanda desiderate,
il semplice espresso, un caffè latte, un
cappuccino o anche della semplice acqua.
Se volete provare anche voi la piacevole
sensazione di un caffè espresso come
quello dei migliori bar italiani, date
un'occhiata al link in descrizione per
avere maggiori informazioni.
Ma ora torniamo al video. Per preparare
la nostra deliziosa ricetta avremo
bisogno di: 120 g di biscotti al cacao, 60 g
di burro, 150 g di yogurt greco, 200 g
di formaggio spalmabile, una tazzina di
caffè o poco più,
preferibilmente quello della moka, un
bicchierino da liquore di zucchero, circa
50/60 grammi.
Come tutte le cheesecake, anche questa è
molto facile e veloce da preparare.
Prima di tutto preparate il caffè,
dopodiché mettete il burro in una
padella e fatelo sciogliere a fuoco
basso.
Nel frattempo, prendete la quantità di
biscotti necessaria e inseriteli in un
frullatore oppure, se come me non lo
avete a portata di mano,
potete semplicemente metterli in una
busta pulita, chiuderla, fare uscire
l'aria e poi schiacciarli con un
qualsiasi oggetto pesante, come per
esempio un bicchiere di vetro.
Devo dire che questa pratica è veramente
antistress, molto rilassante, ve la
consiglio.
Una volta che il burro si sarà sciolto e
i biscotti si saranno completamente
sbriciolati, versateli nel burro e
mescolate per bene fino a quando tutto
il burro si sarà assorbito.
Dopodiché versate il composto nella
teglia in cui andrete a preparare la
vostra cheesecake, preoccupandovi
di livellare e schiacciare per bene,
aiutandovi con un cucchiaio o una
spatola, lo strato dei biscotti, affinché
risulti omogeneo e compatto.
Lasciatelo quindi in frigo per una
trentina di minuti, oppure in freezer per
una decina di minuti.
Intanto è il momento della crema, in una
ciotola versate lo yogurt greco, poi il
formaggio spalmabile e mescolate con
forza fino a quando diventano omogenei.
Aggiungeteci di tanto in tanto lo
zucchero. Quando il composto sarà
diventato cremoso, potete aggiungere
anche la tazzina del caffè e se vi
accorgete che il composto non è
abbastanza morbido potete aggiungerci
ancora un po' di caffè.
Continuate a mescolare facendo in modo
che il caffè sia assorbito dal composto.
Fatto questo,
lasciatelo in frigo per un'oretta oppure
in freezer per circa 20 minuti. Dopo che
si sarà riposato tiratelo fuori, così
come la teglia con i biscotti. E' il
momento di versare il composto al
formaggio nella teglia sui biscotti.
Livellate e rendetelo omogeneo. Bene,
indovinate un po'? Sì, rimettete tutto in
frigo per almeno tre ore. Eh già, bisogna
svegliarsi di buon'ora per preparare una
buona cheesecake per l'ora di pranzo.
Passato anche questo tempo, potete
decorarla come più vi piace.
Io ci metto dei semplici pezzi di
cioccolata fondente, ma potete metterci
anche dei chicchi di caffè, una
spolverata di cacao amaro o una glassa
al caffè. La cheesecake è pronta per
essere gustata, buon appetito! Allora io
lo provo, vediamo cosa, cosa succede.
Sembra buona, ma...
è buona, è buona. Ma, c'è un ma?
No, forse l'apparenza non è delle
migliori,
perché è un po' sciolta tipo. Si. Ma il sapore
è ottimo. C'è un pò troppo caffè. Veramente buona, brava. Il
mio voto è 8, solo perché l'estetica non
è delle migliori.
Se anche voi, come noi, siete amanti del
caffè,
non perdetevi il video che abbiamo
realizzato in giro per Roma, dedicato a
tutti, ma proprio tutti i tipi di caffè
che si possono trovare in un bar
italiano. Come sempre trovate il link in
alto nella card e giù nella descrizione.
Per tutte le altre lezioni di grammatica,
gli esercizi e la cultura italiana,
potete passare dal nostro sito learnamo.com
e non dimenticate di seguirci
anche su Facebook,
Instagram, Twitter, Tik Tok e Pinterest.
A presto!

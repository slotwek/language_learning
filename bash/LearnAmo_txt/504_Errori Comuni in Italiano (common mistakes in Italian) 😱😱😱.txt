WEBVTT
Kind: captions
Language: it
Ciao ragazzi!
Benvenuti nel nostro video in cui affronteremo
i cinque errori più frequenti fatti da chi
studia l'italiano.
[Musica] Ma vediamoli nel dettaglio questi
5 errori.
Vuoi partire dal primo?
Certo!
Allora, uno degli errori che mi capita di
sentire più frequentemente dai miei studenti
di italiano è quello di usare la parola “favorito”
per indicare qualcosa che piace loro particolarmente,
per esempio mi è capitato spesso di sentire
la frase: “il mio colore favorito è il
blu”, però questa frase in realtà non
è una frase che userebbe un italiano, perché,
la frase che userebbe un italiano è con
l'utilizzo dell'aggettivo “preferito”.
Esattamente.
Non stiamo dicendo che utilizzare la parola
“favorito” sarebbe del tutto sbagliato,
però se il vostro obiettivo è quello di
parlare come un italiano parla, allora sarebbe
meglio utilizzare “preferito” : “il
mio colore preferito è il blu”, oppure:
“la mia serie preferita è il Trono di Spade
(Game of Thrones).
Perché non guardi il Trono di Spade?
Non mi piacciono i fantasy, vabbé.
Però l'aggettivo “favorito” in italiano
esiste, solo che tendiamo ad utilizzarlo in
un altro contesto.
Esatto!
La parola favorito infatti significa che qualcuno
o qualcosa è probabile che possa vincere
una competizione, per esempio: “Messi è
il calciatore favorito a vincere il pallone
d'oro”.
Ma non è Cristiano Ronaldo?
No, io credo che: “Cristiano Ronaldo sia
il tuo calciatore preferito”.
Lo ammetto, è vero . Dunque, ricordate, “preferito”
si usa per indicare qualcosa che vi piace particolarmente,
mentre “favorito” si usa per indicare
qualcosa o qualcuno che è altamente probabile
possa vincere una competizione.
Ma, adesso, vediamo il secondo errore più
comune.
Esatto!
Si tratta di “qualche” seguito da un nome
plurale, questo è completamente sbagliato.
Non lo fate mai!
Perché, anche e vi state riferendo a più
di una cosa, “qualche” deve sempre essere
seguito da un nome singolare.
Sempre!
Per esempio, io potrei dire: “ho visto qualche
film horror negli ultimi giorni”.
Invece tu che film hai visto?
Io ho visto qualche film d'amore, come sempre.
In ogni caso, come avete notato, sia io che
Graziana abbiamo usato la parola “qualche”
seguita da un sostantivo al singolare, però
ci riferiamo sempre a più di una cosa , in
questo caso più di un film, ma sempre ad
una quantità indefinita.
Si, infatti non sappiamo esattamente quanti
film horror ho visto o quanti film d'amore
ha visto, però sappiamo che, sicuramente,
è più di uno. Se volete approfondire questo
argomento, c'è il nostro video sugli aggettivi
indefiniti.
Guardatelo!
Ma passiamo, adesso, al terzo errore più
frequente commesso da chi studia l'italiano.
Si tratta dell'uso della preposizione “in”
per indicare un evento temporale futuro.
Questo errore deriverebbe da un probabile
anglicismo, cioè in inglese si direbbe per
esempio: “my birthday is in two weeks”
però, in italiano, non si usa “in” cioè:
“il mio compleanno è in due settimane”,
ma si usa un'altra preposizione, al posto
di “in”, cioè la preposizione “tra”.
In realtà, di solito, “tra”, come preposizione
di luogo, si tradurrebbe come “between”
in inglese, ma, in questo caso, noi diciamo:
“il suo compleanno è tra due settimane”.
Però l' italiano ha una sua logica, c'è
un motivo per cui noi utilizziamo la preposizione
“tra”, in questo caso.
Vale a dire?
Se ci pensi, le due settimane sono il periodo
di tempo che si trova, appunto, TRA due eventi:
oggi, momento in cui hai detto la frase e
il tuo compleanno, evento futuro.
Ah!
Questo, sai che non ci avevo mai pensato?
HA SENSO, no?
Certo!
Bene, a proposito, c'è un quarto errore che
gli stranieri commettono in italiano, che
riguarda proprio questa espressione: “ha
senso”, perché molti stranieri tendono
a dire “fa senso”.
E anche questo è un errore che deriva proprio dall'inglese.
Esatto, perché in inglese, come molti di voi sapranno,
si usa l'espressione “to make sense”,
per esempio, per dire “ha senso”, in inglese,
si direbbe: “does it make sense?”
Ora in italiano, però, c'è un piccolo problema
cioè: in realtà il verbo “to make”,
in italiano, è “fare”.
Se voi dite “fa senso” in italiano, questa
espressione ha significato, si ha un significato,
però, completamente diverso da quello di
“ha senso” cioè “make sense”, avere
una logica.
Che significa in italiano "fa senso"?
Significa che una cosa è terribile, una cosa
è disgustosa: “i ragni mi fanno senso”,
si, oppure per esempio: “i film horror mi
fanno senso”, significa che davvero non
mi piacciono... mi fanno quasi, potremmo dire,
vomitare, o no?
Esattamente!
Ma: “un ragionamento ha senso”, come il
nostro.
Esatto!
Passiamo ora al quinto errore più frequente
vale a dire l'uso del verbo “essere” con
espressioni come: “ragione” e “torto”.
Esattamente!
Ancora una volta l'influenza dell'inglese.
Eh già, in inglese si dice: “you're right”,
“you're wrong” e così via, però,
in italiano, già, non dovete assolutamente
dire: “sei ragione”, “sei torto”,
è completamente sbagliato, perché in italiano
usiamo, invece, il verbo “avere”, cioè
diremmo per esempio: “tu hai ragione”
oppure “tu hai torto”.
Però, io di solito ho ragione.
Lasciamo stare...
. Ma, se ci avete seguito fin'ora, meritate
un bonus.
Esatto!
Si tratta del sesto errore, vale a dire l'uso
improprio delle espressioni “mi piace”
e “mi manchi” perché spesso queste espressioni
vengono utilizzate in maniera scorretta, soprattutto
dovuto all'influenza, ancora una volta, dell'inglese. Si, “io piace”, “io manco”, ma non
va proprio!
No.
In italiano dobbiamo necessariamente cambiare
la struttura e dire che: “qualcosa o qualcuno
mi piace”, “qualcosa o qualcuno mi manca”,
quindi se volesi dire: “I miss you”, dovrei
dire: “mi manchi”.
Se voglio dire: “I like pizza”, devo dire:
“mi piace la pizza”.
Già!
Però, per fortuna, c'è qualcosa con cui poter evitare
questo problema, cioè cambiare il verbo.
Un trucchetto. Già, perché se volete dire
che: “vi piace la pizza”, potete usare
il verbo adorare, amare: “io amo la pizza”,
“io adoro la pizza”, queste funzionano.
Per mancare?
Oppure, per “mancare”, potremmo dire “sentire
la mancanza”, per esempio: “I miss my
girlfriend”, potrebbe diventare: “sento
la mancanza della mia ragazza”, è come
dire: “mi manca la mia ragazza”.
Inoltre, un altro errore che mi capita spesso
di sentire, specialmente dagli studenti spagnoli,
è l'uso di: “a me MI”, “a te TI”
e così via, pelle d'oca, per esempio: “a
me MI piace la pizza” o “a me MI manca
la mia ragazza”.
No, non lo fate!
Alcuni italiani usano questo raddoppiamento,
però vi assicuro che è sbagliato, basta
dire: “mi manca”, “ti manca”, “ti
piace” e così via.
Come il mi piace che dovete lasciare se il
nostro video vi è piaciuto.
Esatto!
Inoltre, vi ricordiamo che, ogni settimana,
pubblicheremo tantissimi nuovi video, quindi
iscrivetevi a questo canale e continuate
a seguirci sul nostro sito www.learnamo.com.
Per oggi è tutto, ci vediamo nel prossimo
video.
Ciao!

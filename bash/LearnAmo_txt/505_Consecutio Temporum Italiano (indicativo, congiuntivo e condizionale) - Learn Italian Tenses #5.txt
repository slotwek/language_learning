WEBVTT
Kind: captions
Language: it
Ciao gente, come va?
Spero siate carichi perché oggi parliamo
di un argomento molto importante, un po’
difficile, ma molto importante. E, se lo imparate
bene, riuscirete a parlare meglio di molti
italiani!
Sto parlando della consecutio temporum‬,
un’espressione latina che si riferisce alla
concordanza dei tempi tra la frase principale
e la frase subordinata.
Quando parliamo utilizziamo molte subordinate,
sia all'indicativo che al congiuntivo...
Ma è molto importante che, appunto, il tempo
della subordinata concordi perfettamente con
quello della principale in base a quello che
vogliamo dire.
Allora, vediamo tutto nel dettaglio.
Per prima cosa, dobbiamo guardare, ovviamente,
il verbo della principale e quindi chiederci
se regge l'indicativo o il congiuntivo.
Se avete ancora dei dubbi su quando dover
utilizzare l'indicativo e quando il congiuntivo,
vi consiglio di dare un'occhiata ai nostri
video, appunto “quando usare e quando NON
usare il congiuntivo”!
Dopo aver capito cosa regge il nostro verbo,
dobbiamo ovviamente coniugarlo, in un tempo
che deve essere il tempo più opportuno, in
base a due fattori.
Prima di tutto in base a quello che è il
tempo e il modo del verbo della frase principale
e poi in base a quello che noi abbiamo bisogno
di comunicare, cioè in base al legame temporale
che noi vogliamo attribuire tra le due azioni.
Quindi, se si tratta di anteriorità oppure
contemporaneità o posteriorità.
Vediamo tutti i vari casi.
Partiamo dall'inizio.
Allora, guardiamo sempre chiaramente il verbo
della principale.
Il verbo è “sapere”, che alla forma affermativa
regge l'indicativo.
Benissimo.
Cos'altro possiamo dire?
Che il nostro verbo è al presente indicativo.
Perfetto, quindi, quanto dobbiamo esprimere
nella subordinata dipenderà dal tempo presente
e dal modo indicativo.
Adesso, il tempo utilizzato nella subordinata
dipenderà dal legame temporale che noi vogliamo
attribuire alle due azioni.
Se io, in relazione al presente, voglio parlare
di un'azione che è già successa nel passato,
dovrò utilizzare il passato prossimo, dunque
per esprimere anteriorità.
“(Io oggi) So che (tu ieri) sei stato bravo”
(quindi, chiaramente, l'azione è già successa
rispetto al tempo in cui sto parlando).
Se invece devo esprimere due azioni contemporanee
e dunque che si svolgono nello stesso tempo,
utilizzerò chiaramente il presente, in relazione
al presente appunto:
“(Io oggi) So che (tu oggi) sei bravo”
(le due azioni sono contemporanee).
Se invece sto sempre parlando al presente,
però mi devo riferire ad un'azione che rispetto
al presente è futura, cioè deve ancora succedere
(posteriorità) allora dovrò utilizzare il
futuro semplice:
“(Io oggi) So che (tu domani) sarai bravo”.
Facile fin qui, non è vero?
Vediamo cosa succede se il verbo della principale,
che è sempre al presente indicativo, regge
il congiuntivo nella subordinata.
In realtà, il ragionamento è lo stesso!
Allora, rispetto al presente, in relazione
al presente, in cui io sto parlando, voglio
esprimere un'azione già successa (quindi
passata), allora nella subordinata dovrò
utilizzare il passato congiuntivo:
“(Io oggi) Credo che tu (ieri) sia stato
bravo” (anteriorità).
Se invece mi voglio riferire ad un'azione
che rispetto al tempo in cui io sto parlando
è contemporenea, dovrò utilizzare lo stesso
tempo e cioè il presente, chiaramente congiuntivo:
“(Io oggi) Credo che tu (oggi) sia bravo”
(contemporaneità).
Se invece rispetto al presente, in cui sto
parlando, mi devo riferire ad un'azione futura,
non ancora successa, cosa succede?
Sicuramente, se conoscete tutti e quattro
i tempi del congiuntivo sapete che non c'è
il futuro.
Perciò, dovremo utilizzare esattamente il
futuro semplice indicativo.
Quindi:
“Credo (oggi) che (tu domani) sarai bravo”.
Facile!
Adesso le cose si complicano un pochino.
Ma seguite il mio ragionamento e non avrete
nessun problema!
Allora, prendiamo nuovamente nella principale
un verbo che regge l'indicativo, ma... lo
prendiamo al passato.
Dunque il legame temporale tra la principale
e la subordinata sarà in relazione al passato,
perchè è questo il tempo in cui mi sto esprimendo.
Allora, immaginiamo che io un anno fa sapevo
qualcosa (benissimo, un anno fa, sto parlando
al passato).
Ora bisogna capire qual è il legame temporale
che io voglio attribuire rispetto al tempo
in cui sto parlando.
Se io ho bisogno di riferirmi ad un'azione
successa ancora prima rispetto al tempo in
cui sto parlando, dovrò utilizzare un tempo
più passato del mio passato.
Quindi, appunto, trapassato prossimo:
“(Io un anno fa) Sapevo che (tu due anni
prima) eri andato a Roma”.
Notate la differenza di tempo?
Questa cosa la sapevo un anno fa, ma il fatto
che tu fossi andato a Roma era successo due
anni prima rispetto a quest'azione qui, dunque
è più passato del mio passato.
Invece per la contemporaneità non ci sono
problemi.
Se io devo esprimermi al passato, appunto,
per riferirmi ad un'azione che è accaduta
nello stesso tempo, dovrò utilizzare l'imperfetto,
come tra l'altro il verbo della principale:
“(Io un anno fa) Sapevo che (tu un anno
fa) andavi a Roma”.
Nessun problema!
Vediamo invece cosa succede con la posteriorità
e cioè se io sto parlando al passato, ma
mi sto riferendo ad un'azione che rispetto
al tempo passato in cui sto parlando era futura.
Quindi fate attenzione!
Oggi quest'azione è già successa, perchè
sto sempre parlando al passato.
Però, rispetto al tempo della frase principale,
che supponiamo sia un anno fa, non era ancora
successa.
Quindi per esempio:
“(Io) Sapevo (un anno fa) che (tu sei mesi
dopo) saresti andato a Roma” (quindi un
anno fa sapevo questo, tu sei mesi dopo sei
andato a Roma, però rispetto a un anno fa
era futuro).
Cosa succede in questo caso?
Ricorriamo al condizionale passato.
Già!
“Saresti andato”.
Praticamente al congiuntivo succede la stessa
cosa.
Quindi se nella principale ho un verbo al
tempo imperfetto, quindi un tempo passato,
ma questo verbo regge il congiuntivo, in realtà
il ragionamento è lo stesso.
Quindi, se io devo esprimere un'azione più
passata di questa, dovrò utilizzare il trapassato,
chiaramente congiuntivo:
“(Un anno fa) Credevo che tu (due anni prima)
fossi andato a Roma”.
Se invece le due azioni sono contemporanee
nel passato, utilizzerò lo stesso tempo,
quindi imperfetto congiuntivo:
“(Io un anno fa) Credevo che tu (un anno
fa) andassi a Roma”.
E, infine, come vi ho già detto prima, il
congiuntivo manca di futuro.
Quindi, per esprimere il futuro nel passato,
quindi un'azione che rispetto al tempo in
cui sto parlando era futura, ma che ora ormai
è già successa, come per il primo caso,
per il caso che abbiamo visto prima, utilizzeremo
il condizionale passato:
“(Io un anno fa) Credevo che (tu sei mesi
dopo) saresti andato a Roma”.
Altra piccola informazione, che riguarda il
congiuntivo quando nella principale abbiamo
il condizionale.
Allora, vediamo cosa succede se nella principale
abbiamo un condizionale presente.
Benissimo, quindi chiaramente occorre utilizzare
il congiuntivo nella subordinata.
Ma quale tempo del congiuntivo lo dovete decidere
voi, in base al legame che dovete esprimere.
Se voi state parlando al presente del condizionale,
quindi per esempio per esprimere un desiderio
attuale, ma volete esprimere anteriorità,
dovrete utilizzare il trapassato congiuntivo.
Fate attenzione, il trapassato e non il semplice
passato!
“(Io) Vorrei (oggi) che tu (ieri) fossi
stato più buono”.
Quindi, ormai quest'azione è già successa,
non può essere espressa al presente perchè
è successa ieri.
Però io lo vorrei oggi (ecco perchè anteriorità,
trapassato congiuntivo).
Se invece voglio esprimere un desiderio attuale
di qualcosa che deve succedere ora, nello
stesso momento (quindi contemporaneità), allora
uso l'imperfetto congiuntivo.
Fate attenzione, imperfetto e non presente:
“Vorrei che tu fossi più buono”.
Ma... ricordatevi che utilizziamo la stessa
frase anche per esprimere posteriorità:
“(Io) Vorrei che tu (domani) fossi più
buono”.
I verbi restano uguali.
Quindi, ovviamente, dipenderà dal contesto
capire se si tratta di contemporaneità o
posteriorità, perchè una frase da sola così
le può esprimere entrambe.
Vediamo invece cosa succede se nella principale
abbiamo un condizionale, però passato, quindi
per esprimere per esempio un desiderio ormai
passato.
Allora, succede praticamente che nella subordinata,
in questo caso, possiamo utilizzare solo il
trapassato congiuntivo, qualunque sia il legame
che voi vogliate attribuire alle due azioni.
Quindi sia per anteriorità, sia per contemporaneità
che per posteriorità, quando nella principale
abbiamo un condizionale passato nella subordinata
avremo un trapassato congiuntivo: “(Io ieri)
Avrei voluto che tu (avantieri) fossi stato
più buono”;
“(Io ieri) Avrei voluto che tu (ieri – contemporaneità,
però nel passato) fossi stato più buono”;
“(Io avantieri) Avrei voluto che tu (ieri)
fossi stato più buono”.
Lo volevo avantieri, ma rispetto ad avantieri
questo sarebbe stato futuro (perché io avantieri
volevo che tu ieri fossi stato più buono).
Quindi, per tutti e tre i legami la frase
non cambia.
Pertanto, ovviamente, in questi casi avrete
sempre bisogno di ricorrere al contesto.
Ma, se utilizzate lo stesso soggetto sia nella
principale che nella subordinata, sia in relazione
al presente sia in relazione al passato, per
esprimere anteriorità o contemporaneità
dovete utilizzare il semplice infinito.
Vi faccio vedere un esempio:
“Io (oggi – quindi presente) so che io
(oggi – contemporaneità rispetto al presente)
sono bravo”.
Ma noi non diciamo così.
E quindi utilizziamo l'infinito: “So di
essere bravo”.
Se invece il legame è quello di posteriorità,
sia rispetto al presente sia rispetto al passato,
non potete seguire la regola dell'infinito,
anche se il soggetto è lo stesso e quindi
comunque dovete utilizzare i tempi che abbiamo
già visto all'inizio del video.
...Come va?
Dopo tutte queste informazioni?
Spero siate carichi e spero abbiate visto
tutti gli altri nostri video legati al congiuntivo!
Però, se non doveste averlo fatto vi consiglio
di darvi un'occhiata, sia per quanto riguarda
i video della morfologia, quindi come formare
i quattro tempi del congiuntivo, sia quando
usare ma anche quando non usare il congiuntivo.
Troverete tutti i link nella descrizione di
questo video!
Allora, per oggi la nostra lezione finisce
qui!
Però, se volete la spiegazione scritta e
tutti gli esercizi su questo argomento, andate
sul nostro sito (www.learnamo.com).
Troverete il link diretto nella descrizione.
Inoltre, per qualsiasi dubbio o richieste
per nuovi video, mandateci una mail a info@learnamo.com.
Se il video vi è piaciuto, lasciate un “mi
piace” e iscrivetevi al nostro canale Youtube.
Inoltre, continuate a seguirci anche su Facebook,
Instagram e Twitter, per tante novità!
…And guys, if you think your Italian isn’t
so good, you can even send us an email or
a message, in English and Spanish, or German,
or French… we will answer in no time!
Cosa aspettate?
Ciao!

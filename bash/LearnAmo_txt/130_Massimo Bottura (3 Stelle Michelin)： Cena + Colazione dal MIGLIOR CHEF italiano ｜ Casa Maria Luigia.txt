WEBVTT
Kind: captions
Language: it
Ciao a tutti e bentornati sul LearnAmo! 
Venite con noi per vivere un'esperienza
a tre stelle Michelin!
Infatti, ci troviamo a "Casa Maria Luigia",
una villa nella campagna subito fuori
la città di Modena.
Una villa che lo chef stellato italiano
Massimo Bottura e sua moglie Lara
hanno comprato e trasformato
in una sorta di albergo, una guest house.
Proprio qui, proveremo il loro tasting menù,
il menù degustazione di nove portate
con i piatti più popolari dello chef,
che hanno fatto la storia del suo famosissimo
ed esclusivissimo ristorante
"Osteria Francescana". Il menù degustazione
costa 310€
a persona
e c'è anche l'opzione di aggiungere
una degustazione di vini,
per 140€ a persona, per accompagnare
ogni portata del menù.
Per chi non lo conoscesse, dovete sapere
che Massimo Bottura è a Modena, in Italia,
e, probabilmente, nel mondo intero
una leggenda tra gli amanti e gli intenditori
del buon cibo.
Nato e cresciuto nella città di Modena,
dopo varie esperienze in giro per il mondo,
nel 1995
torna a Modena e rileva una trattoria
nel centro della città,
che chiamerà "Osteria Francescana".
Il suo intento è quello di unire i piatti
della tradizione locale con l'arte contemporanea,
di cui è un grande appassionato.
Ha ricevuto la sua prima stella Michelin
nel 2002, la seconda nel 2006
e la terza nel 2012, oltre a una miriade
di altri premi e riconoscimenti.
Tra le altre cose, è da anni ai primi posti
nella lista dei World's Fifty Best Restaurants.
Più volte è stato anche primo.
A Modena tutti lo stimano, perché ha aiutato
notevolmente la città anche nei momenti
più difficili, come a seguito del terremoto
del 2012. Come racconta
nell'episodio a lui dedicato della serie
Netflix "Chef's table",
infatti, dopo questo disastro ha inventato
il risotto cacio e pepe,
per far sì che l'azienda produttrice
del Parmigiano Reggiano potesse vendere
in tutto il mondo le sue scorte di formaggio
che, altrimenti, sarebbero state distrutte
dopo il terremoto.
A maggio del 2019, poi, ha deciso di acquistare,
con sua moglie, questa proprietà,
per garantire ai loro ospiti
un'esperienza in più: quella di una casa
lontano da casa.
Perciò questa villa è completamente
a disposizione degli ospiti. C'è una cucina,
una sala di intrattenimento, una sala per i liquori
e anche una della musica.
Gli ospiti possono girare a loro piacimento,
mangiare, bere, fare quello che vogliono.
Il giardino è anche incredibile:
c'è un orto, un campo da tennis, una piscina,
un laghetto e tantissimo verde. Ci sono 12 stanze.
Prima di mostrarvi la nostra
ci tenevamo a fare un ringraziamento
speciale a Mahesh e Nikki, due nostri studenti,
che ci hanno regalato
questa incredibile esperienza. Grazie di cuore.
È stata un'esperienza unica nella vita.
Benvenuti nella nostra camera.
Questo è un piccolo spazio di accoglienza,
con le due poltrone.
Qui abbiamo degli assaggini
del Grana Padano.
Questo si mangia, di solito,
con Aceto Balsamico di Modena.
Pistacchi,
nocciole.
Questo è l'antibagno, con una vasca.
Qui c'è la zona caffè, té,
poi qui abbiamo
un cassetto vuoto.
Cassaforte.
Un bel figo con dell'acqua. Ah questo è,
l'ha detto la ragazza prima alla reception,
il Moscato? No, non mi ricordo…
Vabbè, dopo cerchiamo.
Questo lo possiamo prendere quando vogliamo.
Poi qui abbiamo la zona guardaroba,
dove possiamo lasciare
i nostri giubbotti, ma noi non lo sapevamo,
quindi dobbiamo lasciati lì, ma dopo li mettiamo qui.
Abbiamo un bellissimo
completo con…
Delle pantofole,
di design.
Con la 'M' di Maria Luigia
e degli accappatoi, ovviamente.
Poi qui c'è la nostra doccia.
Un'altra stanza.
Con lavandino.
Ci hanno detto che in alcune camere
c'è anche il lavandino placcato in oro, però,
evidentemente non nella nostra.
Poi, se voi siete in bagno potete tranquillamente
chiudere la porta.
Per una privacy totale.
Esatto, perché magari l'altra persona
si sta facendo la doccia,
si sta lavando i denti… non è molto carino.
La spaziosa camera da letto.
Vediamo la vista com'è.
Ah, la vista è bella!
Peccato che oggi non si veda nulla.
È ora di cenare.
L'idea di esperienza familiare e domestica
della villa ritorna anche nella sala del ristorante
dove Massimo e Lara hanno voluto
rompere la parete tra la cucina e la sala.
Così, gli ospiti possono vedere
i cuochi che cucinano.
Per me va benissimo l'italiano, solo i discorsi sono in inglese
perché abbiamo per la maggior parte turisti,
ma spero che non ci siano stati problemi.
No, nessun problema.
Bene, bene.
Questo è il piatto della pandemia?
Sì, questo è quello della pandemia:
"If I'm Wrong, I'm Right".
Quindi questo è il merluzzo che abbiamo preso,
l'abbiamo marinato sotto sale e sotto miele
della nostra produzione, facciamo il miele di tiglio.
Dopodiché l'abbiamo leggermente
affumicata e poi finito alla cottura al vapore.
Quindi vedrete che è un baccalà proprio
con una consistenza molto diversa. Di dove siete?
- Puglia.
- Della Puglia!
Quindi il baccalà lo mangiamo spesso ma non credo come questo.
Sicuramente no, non così.
Ma di dove in Puglia?
Bari.
Da Bari? Sono stata a Martina Franca.
Ah, bello!
Sono i più bei ricordi degli ultimi otto anni
qua in Italia, da quando sono arrivata.
Veramente stupenda.
In più, i tavoli sono molto grandi.
Questo consente alla gente di condividere
il proprio tavolo con altre persone.
Di fare conversazione e di avere
un'esperienza sociale. Idea super promossa,
per quanto ci riguarda.
Ecco il menù con quello che mangeremo.
La chef che ha cucinato per noi ci ha offerto
un racconto e una spiegazione
per ogni piatto. Era tutto in inglese,
perché quel giorno tutti gli ospiti
erano stranieri. Ma io ve la faccio in italiano.
Ciao a tutti. Grazie ancora di essere qui.
Cercherò di essere breve, so che sarete
impazienti di iniziare la cena.
Ma volevo spiegarvi alcune cose del nostro menù.
La prima portata era un piatto di cui Massimo
ha avuto ispirazione mentre era proprio,
idovinate un po', a Mont Saint-Michel,
in Francia, dove le ostriche sono eccezionali
e a lui piacevano molto.
Nell'ostrica c'era del sale affumicato,
un'emulsione con olio extravergine di oliva,
alghe e caviale. Due gocce di aceto balsamico,
e del ghiaccio al sidro di mele.
Questo piatto ha un origine molto particolare,
ovvero durante il primo lockdown
a causa del covid.
Quando, ovviamente, il ristorante era chiuso.
È ispirato a un album dei Beatles:
"Sgt. Pepper's Lonely Hearts Club Band".
Loro hanno cucinato insieme attraverso
videochiamate e ognuno ci ha messo
del suo, proprio come i 4 cantanti avevano fatto
per l'album. Si tratta di merluzzo,
un pesce che viaggia su qualsiasi barca,
verso qualsiasi destinazione,
fuori dalla tua zona di comfort. Un lusso che loro,
in quel periodo, non potevano avere.
Lo hanno poi abbinato a gusti particolari,
come la zucca, lo zenzero, il cocco.
Un po' sbagliato, appunto, ma allo stesso tempo…
Giusto. Era delizioso.
Beh, il nome di questo risotto dice tutto.
Un risotto dall'aspetto camouflage,
come la fantasia militare. Questo piatto
è stato ispirato da una storia su Pablo Picasso,
il quale, vedendo la fantasia
camouflage per la prima volta,
sembrerebbe aver detto: "L'ho inventato io!
È il cubismo!" I tre colori rappresentano
la terra, il marrone dato dai funghi,
il verde del pianeta, con cavolo ed erbe aromatiche
e il mare, il nero, con diversi
pesci.
Buonissimo!
Massimo e sua moglie sono stati molto carini
a venire nella sala, accoglierci,
fermarsi a chiacchierare con gli ospiti
tra i tavoli e scattare delle foto.
Benvenuti.
Siamo felici di avervi qui. Buona festa del ringraziamento.
Questo piatto nasce dalla volontà di Massimo
di mantenersi vicino alla tradizione
della sua regione,
con il Parmigiano Reggiano. Ma sempre in un modo
nuovo e contemporaneo.
Infatti, il piatto è il risultato
dei suoi esperimenti con varie consistenze
del formaggio ma anche varie
stagionature:
24, 30, 36,
40, 50 mesi. L'unico altro ingrediente
oltre al formaggio è l'acqua,
per permettergli di manipolarlo
e trasformarlo in un soufflé, una spuma,
una crema, una chip e dell'aria, che ricopre
tutto il piatto come se fosse la nebbia
Emiliana.
Questo piatto parte dalla lasagna, tipica
del passato di Massimo. Ma il passato,
qualche volta, è troppo pesante da portare
con noi nel futuro. Quindi,
abbiamo bisogno di selezionare solo
la parte più importante da portare con noi.
È proprio quello che Massimo ha fatto
scegliendo la parte migliore della lasagna
di sua madre, la parte croccante.
Quella come una bandiera, infatti,
è proprio la pasta della lasagna, con erbe,
formaggio e pomodoro, cotta in modo
da renderla croccante,
poggiata su besciamella e ragù.
Questo piatto è un'opera d'arte.
Il nostro preferito in assoluto.
È stato ispirato dall'artista Demien Hirst
e, in particolare, dalla sua serie degli spin paintings.
A Londra Massimo ha partecipato
a una mostra dell'artista che si teneva
in un Burger King, dove lui è entrato
per la prima è unica volta nella sua vita.
Si tratta di vitello marinato e cotto
lentamente,
accompagnato da varie salsine di colori
e sapori diversi. Loro ci hanno anche dato
una fetta di pane per poter fare la scarpetta.
Sì, anche in un ristorante con
tre stelle Michelin in Italia si fa la scarpetta.
Non dimenticarti di fare la scarpetta!
Buono?
Il primo dessert era un classico dell'Italia,
il tiramisù, ma con un ingrediente
di stagione: la zucca.
Così, Massimo ha trasformato il tiramisù in un…
"Tiramizucca", una crema di zucca
e mascarpone
poggiava su briciole di amaretto
e glassa al caffè. Tutto era poi coperto
da cacao in polvere.
Come si può notare dal titolo
e dall'aspetto, questo piatto ricrea
una torta al limone che è caduta
sul pavimento e vi si è spiaccicata
con tanto di piatto rotto.
Tratto da una storia vera, e mentre tutti
si disperavano per l'accaduto, Massimo
ha pensato: "Perché non ricrearlo? È una figata!"
C'è molto limone.
È molto freddo.
Ma buono.
L'ultima portata era una sorpresa, e che sorpresa!
Si trattava di un piatto di tortellini.
E che fai? Non li mangi
i tortellini
dopo aver mangiato tutta quella roba
e anche il dessert? Certo che li mangi!
Sono buoni, però è strano
mangiare tortellini alla fine del pasto.
Però sono buoni.
A chiudere la serata un caffè, da buona tradizione italiana.
Accompagnato da pasticcini che racchiudevano
l'intera Italia. Cioccolato
per il Nord, tiramisù per il centro,
mini babà per il sud.
Dopo una cena del genere 8 ore circa
di sonno profondo sono assolutamente necessarie.
Ma non pensate che sia finita qua.
Perché la colazione da Massimo Bottura
ha dell'incredibile! Nove ore dopo
tutto quel cibo delizioso abbiamo mangiato ancora.
La colazione che Casa Maria Luigia
offre è tipicamente
Modenese. Le cose più tipiche sono:
lo gnocco fritto, con mortadella, ricotta
e aceto balsamico,
e il cotechino con zabaione e biscotto
alle mandorle.
Anche questi erano deliziosi, dal sapore
divino!
Ma ottimo era anche tutto il resto.
Focacce con ricotta, noci e miele,
frittate con cipolla e con melanzane,
frutta cotta in padella con sciroppo d'acero
e cannella, muffin al limone
e cioccolato,
biscotti… Abbiamo accompagnato il tutto
con della spremuta d'arancia, un caffè
e un cappuccino.
Poi siamo tornati a casa, rotolando.
No, a parte gli scherzi, dopo abbiamo smaltito
tutto il cibo nel viaggio di ritorno.
Che includeva un taxi, un treno regionale
e un treno veloce.
Allora, cosa ne pensate dei piatti? Qual è il vostro preferito?
Chi di voi è già stato
a Osteria Francescana? Chi vorrebbe andarci?
Aspettiamo tutti i vostri commenti.
Se ora siete stanchi di vederci mangiare
e volete invece vederci ai fornelli,
vederci cucinare non dimenticate
di guardare il video in cui proviamo
a cucinare una bistecca
alla fiorentina.
Trovate il link, come sempre, in alto
nella card e giù nella descrizione.
Se invece volete ripassare qualche argomento
di grammatica italiana o avere
maggiori informazioni su un altro
argomento della cultura italiana potete passare
dal nostro sito learnamo.com
Non dimenticate di seguire LearnAmo anche su Instagram,
su Facebook, su Twitter, su Pinterest
e su TikTok e di iscrivervi
al nostro canale Telegram. E se ancora non lo avete fatto,
iscrivetevi anche su YouTube!
Noi ci rivedremo prestissimo
con un nuovo video. Ciao ciao!

WEBVTT
Kind: captions
Language: it
Ciao a tutti
e bentornati su LearnAmo. 
In questo video
parleremo di mitologia greca. 
Aspetta, aspetta!
Non chiudere il video
solo perché pensi di conoscere già
la storia di Achille, Ulisse o Enea.
In questo video ci occuperemo ancora
di lingua italiana, come piace a noi.
Ma in particolare vi mostrerò
come la mitologia greca
abbia influenzato l'italiano.
Infatti, nella lingua italiana
che parliamo oggigiorno,
ci sono tantissime espressioni idiomatiche
che hanno in qualche modo origine
a partire dalle storie
di quei personaggi Greci
di cui abbiamo
sentito parlare a scuola.
E in questo video ve le dirò tutte.
Quindi, restate là.
Ma prima di proseguire volevo parlarvi
di NordVPN, lo sponsor di questo video.
NordVPN è il vostro alleato
per la sicurezza online.
Non ci pensiamo spesso ma online
ci sono tantissime minacce
che mettono a rischio
i nostri dati personali sensibili:
malware, cookie di tracciamento,
file dannosi, pubblicità invasive...
NordVPN, senza costi aggiuntivi,
vi garantisce un antimalware,
uno scudo che vi protegge
da tutte queste aggressioni
permettendovi di navigare
in totale serenità
Solo con NordVPN la vostra privacy
e i vostri dati saranno tutelati.
Oltre al fatto che potrete
anche accedere a contenuti streaming
non disponibili nel vostro paese.
Cosa state aspettando?
Provate NordVPN.
Se non dovesse piacervi
potrete godere della garanzia
di 30 giorni soddisfatti o rimborsati.
Tra l'altro, usando il link in descrizione
e il codice coupon "LEARNAMO"
Riceverete anche uno sconto esclusivo.
Provatelo, e dormirete sonni tranquilli.
"Piantare in asso"
Questa espressione significa:
abbandonare qualcuno da un momento all'altro
senza dare spiegazioni o preavviso.
Originariamente, però, l'espressione era:
"piantare in Nasso".
E derivava proprio dalla mitologia.
In particolare, dal mito del minotauro.
Infatti, come racconta il mito,
Arianna aveva aiutato Teseo
a entrare nel labirinto di Cnosso,
sconfiggere il mostro
e anche venire fuori,
proprio grazie al filo.
Ma poi Arianna fu abbandonata,
piantata infatti, perché il verbo "piantare"
nel linguaggio italiano colloquiale
significa: abbandonare, lasciare qualcuno.
E quindi Arianna fu abbandonata
sull'isola di Nasso
dal suo amato Teseo.
Sofia mi aveva invitata a cena ma poi
mi ha piantata in asso all'ultimo momento.
Che figuraccia! Ero da sola nel ristorante
a un tavolo per due.
"Vivere un'odissea"
Significa: vivere un'esperienza
piena di imprevisti peripezie, sfortune...
Ma più in generale significa anche
vivere una vita travagliata, molto, molto difficile.
Ovviamente vi è
un chiaro riferimento al Odissea,
il grande poema Greco
scritto da Omero.
La conosciamo tutti la storia
dell'Odissea, non è vero?
Racconta dell'eroe Ulisse
e delle avventure che ha dovuto affrontare
durante il suo lunghissimo e faticosissimo
viaggio di ritorno da Troia a Itaca, la sua patria.
È chiaro, quindi, che l'espressione italiana
fa proprio riferimento alle difficoltà, agli imprevisti.
Speravo che il viaggio fosse piacevole,
invece è stata una vera Odissea:
prima la ruota bucata,
poi l'aria condizionata rotta,
Paola si è sentita male e infine
ci stavano per rubare la macchina.
"Avere sulla testa
la spada di Damocle"
Questa espressione significa:
avvertire nella propria vita
l'incombenza in una grande minaccia,
di un grave pericolo.
Quindi, avere la sensazione che qualcosa
di orribile possa accadere da un momento all'altro.
L'origine di questa espressione
è il racconto
che vede come protagonista,
indovinate un po', Damocle,
cioè un membro della Corte
del tiranno di Siracusa, Dionigi.
Damocle invidia
la posizione privilegiata del tiranno
perché lui può vivere
una vita agiata, lussuosa.
Dionigi, allora, gli propone
di prendere il suo posto per un giorno
e per tutta la giornata effettivamente Damocle
conferma quello che aveva immaginato.
Ma poi nella sera,
al termine di un ricco banchetto,
Damocle si accorge che sopra
la sua testa è appesa una spada.
Dionigi l'aveva fatta mettere lì
per far capire a Damocle
quanto in realtà la sua vita
fosse pericolosa
perché era vero che lui si circondava
di ricchezze e di agi,
ma era anche vero che la sua vita
era costantemente esposta a pericoli e minacce.
A lavoro ho troppe responsabilità,
è come avere costantemente
una spada di Damocle sulla testa.
"Essere una fatica di Ercole"
Una "fatica di Ercole"
è un'impresa molto difficile
che richiede tanto sforzo,
tanto impegno, tanta fatica.
Il riferimento è, ovviamente,
alla figura mitologica di Ercole.
Il quale ha dovuto compiere
ben dodici fatiche
al servizio di suo cugino Euristeo
per espiare la propria colpa.
Infatti, era responsabile della morte
della famiglia di Euristeo.
Trasferirmi in una nuova città,
ambientarmi e trovare subito un lavoro
è stata una fatica di Ercole,
ma ne è valsa la pena
perché mi ha dato tante soddisfazioni.
“Essere un cavallo di Troia”
In riferimento a una persona
indica una talpa,
qualcuno che agisce in segreto,
in incognito,
all'interno di un gruppo di qualsiasi tipo,
con l'intento di danneggiarlo,
comprometterlo.
Mentre, più in generale, l'espressione
può indicare proprio un inganno,
un imbroglio,
e cioè una situazione o una cosa
che all'apparenza sembra innocua,
totalmente innocente,
ma che in realtà
ha dei fini un po' loschi.
E a cosa fa riferimento questa espressione?
Beh, direi che questo
lo sappiamo un po' tutti.
Fa riferimento al famosissimo episodio
dell'Iliade di Omero.
La città di Troia, infatti,
fu sconfitta da un gruppo di greci
nascosti dentro un cavallo di legno
che era stato portato all'interno della città
dai Troiani stessi, i quali
pensavano fosse un dono divino.
Abbiamo un cavallo di Troia
all'interno dell'azienda
perché i nostri concorrenti conoscono
tutti i nostri accordi segreti!
“Il tallone di Achille”
Il tallone di Achille
è il punto debole di una persona
ma anche di un sistema,
di un'istituzione.
Anche in questo caso per spiegare
l'origine di questa espressione
bisogna andare molto indietro
nella mitologia greca,
fino alla figura dell'eroe Achille.
Achille era praticamente invincibile.
Ma perché?
Perché, da bambino, sua madre
lo aveva immerso in acque miracolose,
quelle del fiume Stige che, appunto,
lo avevano reso imbattibile, invulnerabile,
eccetto per il suo tallone.
Perché? Beh, perché
per immergerlo nell'acqua
sua madre lo aveva tenuto
proprio dal tallone.
Di conseguenza, proprio il tallone
era l'unica parte
che non era stata bagnata
dalle acque magiche
e quindi era l'unica parte debole
del corpo di Achille.
A scuola il mio tallone d'Achille
era la matematica ma amavo l'italiano.
“Cadere, abbandonarsi
o essere tra le braccia di Morfeo”
Questa espressione,
con le varianti dei verbi,
significa: addormentarsi profondamente
oppure essere serenamente addormentati.
Ma chi è Morfeo?
Nella mitologia greca Morfeo
era il dio dei sogni profetici,
cioè quei sogni attraverso i quali gli dei
parlavano agli uomini,
comunicavano loro qualcosa
dal momento che non potevano
manifestarsi fisicamente in prima persona.
Ecco perché le "braccia di Morfeo" indicano,
in un certo senso,
il letto che ci accoglie nel sonno.
Dopo una giornata di lavoro
stancante,
Luca è caduto
tra le braccia di Morfeo
non appena ha appoggiato
la testa sul cuscino.
“Aprire il vaso di Pandora”
Questa espressione significa:
portare alla luce circostanze
o situazioni nascoste, non ben
conosciute, pericolose, dannose,
ma anche illecite, criminali.
Ma cos'era questo vaso di Pandora
nella mitologia greca?
Ebbene, era un vaso molto,
molto importante
perché Zeus aveva riunito
in questo vaso
tutte le cose più brutte, più dolorose,
tutti i mali dell'uomo:
la vecchiaia, la gelosia,
la malattia, la pazzia, il vizio.
Quindi li aveva chiusi in questo vaso
e lo aveva affidato a Pandora,
la prima donna mortale.
Questa, per curiosità, lo aprì
e tutti i mali si riversarono nel mondo
condannando l'umanità alla sofferenza,
ai problemi, alle difficoltà.
Certo, aprire il vaso di Pandora
potrà rovinare il nostro rapporto
ma ho deciso di raccontarti
finalmente tutta la verità.
Queste sono tutte le espressioni
che hanno in qualche modo
un'origine dalla mitologia classica
ma che utilizziamo ancora oggi
nella nostra vita quotidiana,
praticamente ogni giorno.
Esistono delle espressioni simili
nella vostra lingua?
Espressioni che facciano riferimento
alla mitologia?
Come si traducono queste espressioni
nelle vostre lingue?
Fatemelo sapere nei commenti,
perché sono sempre molto curiosa.
Se avete notato, però,
qualche volta in questo video,
quando raccontavo un po' la storia
dell'origine di queste espressioni,
ho utilizzato il passato remoto.
Ebbene, se siete abbastanza coraggiosi
come i grandi eroi della mitologia
e se volete saperne di più
sul passato remoto in italiano,
non dimenticate di guardare il video
dedicato proprio a questo argomento.
Preparatevi, perché è necessaria
un po' di concentrazione,
ma niente di impossibile.
Come sempre,
potete trovare questo video
in alto nella card o giù nella descrizione.
Non dimenticate
di dare un'occhiata a NordVPN.
Il link è nella descrizione.
Tutelate i vostri dati sensibili.
Se invece cercate
un qualsiasi altro argomento
di grammatica o di cultura italiana
non dimenticate di visitare il nostro sito
learnamo.com
lì troverete
tutto quello che vi serve.
E, se ancora non lo avete fatto,
non dimenticate di seguire LearnAmo
anche su Instagram, su Facebook,
su Twitter, su Pinterest, su TikTok, su Telegram
perché lì pubblichiamo ogni giorno
moltissimi altri contenuti. 
Con questo è tutto,
io vi aspetto nel prossimo video. 

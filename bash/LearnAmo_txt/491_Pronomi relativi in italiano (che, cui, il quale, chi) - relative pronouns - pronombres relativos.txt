WEBVTT
Kind: captions
Language: it
- Allora, qual è l’argomento di cui parleremo
oggi?
- Oggi parleremo di un argomento che ci ha
chiesto un nostro studente.
- Ah si!
Ricordo!
Lo studente il quale cercava una lezione sui
pronomi relativi.
- Esatto!
- I pronomi relativi sono parole che connettono
frasi che hanno un elemento in comune.
- Per essere più precisi, sono utilizzati
proprio per sostituire l’elemento in comune
nella seconda frase.
- Esatto.
In italiano ci sono quattro pronomi relativi.
- Partiamo con il pronome relativo “che”.
“Che” sostituisce il soggetto o il complemento
oggetto ed è invariabile.
- Posso fare un esempio?
- Devi farlo!
- “Il ragazzo che lavora al supermercato
è simpatico”.
In questo caso le due frasi sarebbero: “Il
ragazzo lavora al supermercato.
Il ragazzo è simpatico”.
Dunque, il “che” sostituisce il soggetto.
- Un altro esempio potrebbe essere “Hai
conosciuto una ragazza che si chiama Laura”.
In questo caso, le due frasi sarebbero: “Hai
conosciuto una ragazza.
La ragazza si chiama Laura”.
Il “che” sostituisce il complemento oggetto.
- Se “che” è preceduto dall’articolo
determinativo “il”, può anche sostituire
un’intera frase.
- Per esempio, “Ho litigato con mia moglie,
il che mi rende nervoso”.
In questo caso, se non avessimo utilizzato
il pronome relativo “che”, avremmo dovuto
dire: “Ho litigato con mia moglie.
Il fatto di aver litigato con mia moglie mi
rende nervoso”.
Cioè, avremmo dovuto ripetere tutta la frase.
Invece, utilizzando “il che” possiamo
evitare questa ripetizione.
- Vediamo ora il pronome “cui”.
Questo sostituisce qualsiasi altro complemento.
Pertanto è sempre introdotto da una preposizione,
in base al verbo utilizzato.
Hai un esempio?
- Certo!
Per esempio, “Maria è la persona a cui
penso sempre” (pensare a qualcuno).
- Oppure, “Ho comprato il libro di cui mi
hai parlato” (parlare di qualcosa).
- O ancora, “L'azienda per cui lavoro sta
investendo in Cina” (lavorare per qualcuno).
- Oppure, “La città in cui vivo è fantastica”
(vivere in un luogo).
- “La ragazza con cui sono uscito è giapponese”
(uscire con qualcuno).
- “Cui”, però, può anche essere preceduto
da un articolo determinativo per esprimere
possesso.
- “Marco, il cui cane è un barboncino,
è francese” (Marco è francese.
Il suo cane è un barboncino).
- Esatto.
E come vedete, in questo caso l'articolo determinativo
si accorda sempre all'oggetto o alla persona
posseduta.
In questo caso era “il cane”.
Dunque: “Marco, il cui cane...” eccetera.
- Vediamo un altro esempio.
“Mio cugino, la cui moglie l'ha tradito,
è depresso” (Mio cugino è depresso.
Sua moglie l'ha tradito).
- Vediamo ora “il quale”.
Questo pronome relativo svolge lo stesso ruolo
di “che” e “cui”, dunque sostituisce
soggetto e complementi.
Però è un po' più formale, quindi tipico
soprattutto del linguaggio scritto.
- Inoltre, concorda in genere e numero con
il sostantivo a cui si riferisce.
Quindi, potremmo avere “il quale”, “la
quale”, “i quali”, “le quali”...
- Esatto.
Per esempio, “Il ragazzo il quale lavora
al supermercato è simpatico”.
È come dire “Il ragazzo che lavora al supermercato
è simpatico”.
Stessa cosa.
- O anche “La ragazza con la quale sono
uscito è giapponese”.
Questa frase è come “La ragazza con cui
sono uscito è giapponese”.
Non cambia nulla.
- Attenzione però!
Usando “il quale” per esprimere possesso,
la struttura della frase cambia un po' rispetto
al pronome relativo “cui”.
Infatti, se usiamo “il quale”, dobbiamo
concordarlo nel genere e nel numero con la
persona che possiede.
Invece, usando “cui” come abbiamo visto
poco fa, dobbiamo concordarlo con il genere
e il numero dell'oggetto o della persona posseduti.
- …È un po' complicato.
- Si!
- Però, vediamo alcuni esempi che sicuramente
vi aiuteranno.
“Mio cugino, la moglie del quale l'ha tradito,
è depresso”.
Questa frase equivale alla frase che abbiamo
usato prima, vale a dire “Mio cugino, la
cui moglie l'ha tradito, è depresso”.
Notate la differenza?
Con “cui” abbiamo usato “la” perché
concorda con la persona posseduta (vale a
dire la moglie).
Invece, nell'altro caso abbiamo usato “del
quale”.
“Del", maschile perché concorda con la
persona che possiede (vale a dire “mio cugino”).
- Esatto.
Vediamo un altro esempio.
“Le sue figlie, i fidanzati delle quali
sono inglesi, vivono in Inghilterra”.
Sarebbe come dire: “Le sue figlie, i cui
fidanzati sono inglesi, vivono in Inghilterra”.
Come vedete, nella prima frase ho usato “i
fidanzati delle quali” (“delle”, femminile
plurale, perché l'ho concordato con le persone
che possiedono e cioè le “figlie”, “le
sue figlie”).
Invece, nella seconda frase ho detto “i
cui fidanzati”.
Come notate, in questo caso ho usato “i”,
quindi maschile plurale, perché l'ho concordato
con le persone possedute (e cioè “i fidanzati”).
- Lo so, è diciamo... difficile!
Però non preoccupatevi, perché potete andare
sul nostro sito e fare tantissimi esercizi
con i pronomi relativi.
E sempre sul nostro sito troverete tutta la
spiegazione di questa lezione per iscritto.
Però, prima di andare...
- ...Si, non ci resta che vedere il pronome
“chi”.
“Chi” unisce due frasi e significa “la
persona che”, “le persone che”, “la
gente che”, “tutti quelli che”...
- Per esempio, “Chi vince oggi va in finale”.
È come dire: “Tutti quelli che vincono
oggi vanno in finale”.
- Esatto!
E “chi” è usato soprattutto nei proverbi
italiani, per esempio “Chi dorme non piglia
pesci” oppure “Chi la fa l'aspetti”
e altri proverbi che potete trovare sul nostro
sito.
- Trovate il link diretto per questa lezione
nella descrizione.
Inoltre, vi ricordo come sempre di iscrivervi
al nostro canale per essere sempre aggiornati
su tutti i nostri video.
- Si!
E se il video vi è piaciuto, lasciateci un
“mi piace”.
- E non dimenticate di seguirci su Facebook,
Twitter...
- ...e Instagram!
- Alla prossima!
- Ciao!

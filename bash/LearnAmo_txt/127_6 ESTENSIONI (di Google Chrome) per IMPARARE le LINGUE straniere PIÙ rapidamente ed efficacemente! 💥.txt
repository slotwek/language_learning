WEBVTT
Kind: captions
Language: it
Al enfrentarnos al destino
siempre esperamos lo mejor, 
pero deberíamos prepararnos también para lo peor.
Eh?
"Las chicas del cable"?
Non ti seguo.
Sto guardando la serie di Netflix
"Las chicas del cable" in spagnolo.
Sto provando a impararlo
ma è un po' difficile così,
sai, mettere "pausa" ogni volta,
cercare le parole sul vocabolario,
ripetere quello che loro dicono...
Prova con un'estensione!
Le extension? Come quelle per i capelli?
Non proprio. Quelle per i browser.
Ehm... Puoi parlare italiano?
Le estensioni sono delle cose
che puoi "attaccare" al tuo browser
come Google Chrome, per intenderci,
per renderlo più potente, per dargli delle funzioni,
delle caratteristiche in più che prima non aveva.
La cosa bella delle estensioni, poi,
è il loro essere quasi completamente gratuite!
Eh, no. Io la mia roulotte l'ho pagata
10.000 euro.
Esistono estensioni per qualsiasi obiettivo e scopo
ma in questo video
ci concentreremo su quelle utili
per imparare le lingue straniere
in una maniera più facile, più interattiva, più divertente.
Questo video casca a fagiolo!
Aspetta, vado a prendere la penna
e il quaderno, per prendere appunti.
Prima di continuare con il video,
sapete chi ha anche un'estensione?
NordVPN, lo sponsor di questo video.
Quando navighi su internet,
pensi di essere protetto
ma in realtà, se la connessione non è sicura,
chiunque potrebbe vedere ciò che fai.
Se i siti a cui ti connetti non hanno una protezione,
cioè, questa sigla qui,
potresti facilmente diventare vittima degli hacker.
Ma l'estensione di NordVPN
per Chrome, Edge e Firefox è pronta a salvarti,
criptando i tuoi movimenti!
Quindi, anche se usi siti poco sicuri,
tu sei totalmente protetto.
Devi semplicemente fare un abbonamento a NordVPN,
scaricare l'estensione per il tuo browser,
cliccare sull'estensione
e accedere al tuo account NordVPN.
Con due click puoi scegliere un server
di un paese specifico, quello che preferisci.
Ovviamente, avrai anche la possibilità di accedere
a tutti i quei siti visibili solo in quel paese
che, altrimenti, non potresti visualizzare.
Come i siti web di canali tv e giornali.
Cosa aspetti?
Tra l'altro, usando il codice coupon: LearnAmo
e il link che trovi in descrizione
riceverai uno sconto
esclusivo che ti permetterà di abbonati
a NordVPN con circa un paio di euro al mese
e la garanzia soddisfatti o rimborsati.
Cosa stai aspettando?
Usalo! E dormirai sonni tranquilli!
Cominciamo subito con la prima: Language Reactor.
Questa è sicuramente la più popolare
e la più utilizzata tra le estensioni
presenti in questa lista.
Molti di voi sicuramente la conosceranno già
ma non potevo non inserirla
nella lista delle estensioni più utili
per imparare le lingue straniere.
Io non la conoscevo.
Appunto.
E tra l'altro questa è proprio utile per te, Annagrazia,
visto che tu ami guardare video, film, serie tv.
Infatti, funziona molto bene
con YouTube e con Netflix!
Ma dai! E cosa fa? Cosa fa?
Allora, immagina di essere su Netflix, no?
E decidi di iniziare a guardare un nuovo episodio
di "Las chicas del cable".
Questa estensione
potenzia il tuo Netflix,
offrendoti, per esempio, doppi sottotitoli.
In che senso, scusa?
Sottotitoli in due lingue, allo stesso tempo.
Sfruttando, chiaramente, il catalogo di Netflix
e le lingue disponibili sulla piattaforma.
Quindi, per esempio, nel tuo caso
avresti sottotitoli in spagnolo,
quindi, quelli originali,
e sottotitoli italiano, che è la tua lingua.
Quindi, in modo completamente piacevole
e, cioè, guardando un film o una serie tv,
avrai l'opportunità di imparare parole nuove
ma soprattutto in contesto,
scoprire come si scrivono e come si pronunciano.
E se io volessi
sottotitoli in spagnolo e in inglese?
Beh, potresti avere più confusione
ma certo, puoi farlo!
Sei tu a personalizzare i comandi
con le estensioni e, ovviamente,
queste stesse identiche funzioni
valgono anche per i video su YouTube.
Non è finita qui. Vuoi sapere un'altra figata?
Se stai leggendo un libro
o il testo di una pagina web
nella lingua che stai imparando,
puoi importare il testo su Language Reactor
e l'estensione aggiungerà
una traduzione automatica del testo
e, se vorrai, lo leggerà per te
con una voce super realistica.
Wow!
Ma passiamo alla seconda estensione
che sono sicura sarà molto utile
per tutte le persone che leggono.
Annagrazia, tu leggi?
Sì, dai. Diciamo di sì. Leggo sempre Vogue.
Ehm... ok. In ogni caso, voi learnamici,
se siete dei lettori
piuttosto che degli spettatori,
allora Readlang è l'estensione
che fa al caso vostro.
Dimmi, dimmi... cosa fa?
In poche parole, rende più facile leggere
il testo di una pagina web
nella lingua che stai imparando.
Una volta scaricata l'estensione
ti basterà aprire una qualsiasi pagina web
nella lingua straniera
e cominciare a leggere.
Quando incontri una parola
o un'espressione che non conosci
puoi cliccarci su e scoprire la traduzione.
Questo secondo me è molto, molto, utile
perché ti aiuterà a imparare tantissime nuove parole
in contesto e cioè nelle circostanze
in cui normalmente appaiono nella lingua.
Non male! Infatti, ogni volta che leggo Vogue
non mi va di mettermi a cercare
le parole che non conosco sul vocabolario di carta
ma neanche su quello online. È un po' noioso.
Readlang lo sa!
Ma non è tutto!
Readlang è molto intelligente
e quindi va a salvare tutte le parole
e le espressioni che tu sei andata a cercare,
di cui tu sei andata a vedere la traduzione,
e le salva in contesto,
cioè, insieme alla frase in cui si trovavano.
In questo modo le avrai tutte insieme
e sarà molto più facile
rivederle, ripassarle...
Che intelligente! Così dopo posso creare
le mie proprie flashcard!
Infatti puoi crearle direttamente con Readlang.
Ci sono delle flashcard già pronte,
insieme a una serie di testi, video, e molti altri contenuti
suddivisi per contenuto, lunghezza, difficoltà...
Ah, e l'estensione funziona anche con YouTube.
I sottotitoli del video
vengono automaticamente evidenziati
quando le parole vengono pronunciate
e puoi fare la stessa cosa anche lì:
cliccare sulla parola di cui non conosci il significato
per vedere la traduzione.
Davvero, Readlang è un'ottima risorsa.
E pensate che supporta circa 500 lingue diverse.
Ma ha un difetto questa estensione?
Perché sembra proprio di no!
Un paio, forse, ma piccolissimi.
Innanzitutto, sembrerebbe che non funzioni con Facebook.
Vabbè, tanto non lo apro mai Facebook.
Tutto qui?
E poi funziona benissimo con le lingue
che utilizzano l'alfabeto latino.
Quindi se vuoi imparare una lingua
un po' diversa, che usa un alfabeto diverso,
probabilmente devi cercare altre risorse.
Vabbè, tanto per lo spagnolo funziona.
Ok, ma non esisti solo tu
con i tuoi bisogni, eh.
E adesso vediamo un po'
come funziona Gloss.
Addirittura! Come funziona?
Tutti lo sanno come funziona il gloss. Si mette così.
Ma no, non quel gloss! L'estensione!
Anche l'estensione Gloss ha un principio molto simile
a quello che abbiamo appena visto.
Permette, insomma, di scoprire il significato
di parole ed espressioni
mentre stai leggendo il testo
di una pagina web nella lingua straniera
e lo fa utilizzando Google Translate.
Però, c'è una differenza rispetto a Readlang.
Infatti, ogni volta che apri una pagina web su Chrome,
l'estensione va a evidenziare in rosso,
in anticipo,
una serie di parole ed espressioni.
Cioè lui lo fa in automatico?
E come fa a sapere le cose che non so?
Generalmente seleziona automaticamente
quelle parole, quelle espressioni
che pensa possano essere più utili
e più interessanti da imparare.
Inoltre, puoi anche ascoltare
la pronuncia di una parola o di un'espressione
semplicemente passandoci sopra il puntatore.
Figo, no?
Sì, niente male! C'è lo spagnolo?
Sì, sono disponibili circa trenta lingue
tra cui spagnolo, ma anche francese, tedesco,
latino, italiano, giapponese, cinese, russo, eccetera.
E Toucan è la prossima estensione sulla lista.
Oddio, adoro completamente
il logo di questa estensione.
È carinissimo! Ma dimmi di più, cosa fa?
Anche con questa estensione potrai fare
quello che abbiamo visto con Readlang
riguardo, insomma le pagine web
e le traduzioni di parole ed espressioni.
Vabbè, niente di nuovo insomma.
In realtà sì. Il tucano diventa subito
il tuo migliore amico.
Impara a conoscerti e inizia a capire come tu impari.
Quindi va già a tradurre per te
una serie di parole ed espressioni chiave
che pensa possano servirti.
Le legge per te, se lo desideri,
e man mano che il tuo livello cresce
lui se ne accorge
e quindi va a evidenziarti
tutte quelle espressioni e quelle parole
che sono più avanzate e più appropriate al tuo nuovo livello.
Se, poi, vuoi ripassare le cose che non conoscevi
per vedere se le hai imparate
puoi giocare ai minigiochi disponibili
e metterti alla prova.
Poi, mantiene sempre molto alta la motivazione
tenendo traccia dei tuoi progressi,
valutandoli e regalandoti dei premi quando te li meriti.
È sempre bello vincere premi!
E infine, l'ultima estensione
è perfetta per tutte quelle persone
che utilizzano Anki o Memrise
per ripassare tutte le flashcard,
quindi tutte quelle parole e espressioni
che non conoscono.
Quindi, se tu sei tra queste persone
l'estensione Fluentcards Dictionary è quella che fa al caso tuo.
Spiega meglio, spiega meglio!
In pratica, quando stai leggendo un testo,
sempre nella lingua che vuoi imparare,
se trovi un'espressione o una parola che non conosci
puoi cliccarci su e andarla a cercare
su un dizionario online con un semplice click.
Due click, mi dicono.
Sì, due click ma, in ogni caso,
l'idea è che è molto semplice:
dopo averla cercata, l'estensione la salva
insieme al contesto in cui appare.
Così, la ritroverete insieme alle altre vostre flashcard
dell'estensione.
Poi, se lo desiderate, potete facilmente
esportare la lista che avete accumulato
sull'estensione e andarla a inserire
direttamente sul vostro Anki o Memrise
per ripassarle come siete abituati a fare.
Insomma, accumulate parole, espressioni altrove
e poi le trasferite sul vostro sito
di flashcard di fiducia per ripassarle.
Ah, questo è molto comodo
per non farlo ogni volta manualmente.
Esatto.
Grazie, comunque, grazie davvero.
Sicuramente le comincerò ad utilizzare
per il mio spagnolo
ma adesso torno a vedere l'episodio
perché Carlos sta per scoprire tutto, mamma mia!
Ciao! Bene, io spero che con queste estensioni
voi possiate imparare
molte nuove parole ed espressioni in italiano
o nella lingua straniera che state studiando.
Spero che vi siano utili
e fatemi sapere nei commenti
se le conoscevate o se ne conoscete di altre
che possono essere utili agli altri learnamici
per imparare l'italiano.
Se, poi, volete conoscere delle serie tv italiane
per praticare il vostro italiano
e quindi imparare
tantissime nuove parole, espressioni...
Non dimenticate di guardare il video
in cui ve ne consiglio diverse.
Lo trovate, come sempre, in alto nella card
o giù nella descrizione.
Se il video vi è stato utile, vi è piaciuto,
lasciate un bel mi piace, iscrivetevi al canale
e se volete la dose quotidiana di contenuti in italiano
non dimenticate di seguire LearnAmo
anche su Instagram, su Facebook, su Twitter,
su Pinterest, su TikTok.
Lì ci sono tanti altri contenuti.
E non dimenticate anche di seguirci sul canale Telegram.
Con questo è tutto, io vi saluto,
vi aspetto nel prossimo video.

WEBVTT
Kind: captions
Language: it
Tara-tara, tara-tara! Non sentite questo
profumo di fiori d'arancio? 
Ciao a tutti e bentornati su LearnAmo!
Come avete potuto intuire 
oggi parliamo di matrimonio.
Si sa, un po' ovunque 
il matrimonio è strettamente connesso
alla cultura e alle tradizioni del posto.
Ma, siccome la cultura influenza molto
la lingua, ovviamente anche il matrimonio
ha una parte importante nella lingua
di un Paese e non poteva non essere il caso
anche per l'italiano. Chiaramente,
gli usi, i costumi e le tradizioni legati
al matrimonio si sono un po'
trasformati, evoluti, con il passare del tempo.
Ma ci sono tutta una serie
di proverbi italiani che sono rimasti
intatti e che ancora oggi usiamo
tantissimo, non soltanto in relazione
alle nozze,
effettivamente.
Restate là, perché in questo video
ne vedremo 10, quelli più comuni,
usati, possiamo dire, quasi ogni giorno
dagli italiani.
"Tra moglie e marito non mettere il dito."
Questo proverbio indica che
non è opportuno
intromettersi nelle questioni
che riguardano i coniugi, la coppia,
quindi, insomma, questa espressione è utilizzata
come un invito a non esprimere commenti
e giudizi su una questione privata
che riguarda la coppia, perché solo il marito
e la moglie sono a conoscenza di tutti i dettagli
e del contesto.
Ho provato a dare un consiglio a entrambi
mentre litigavano, ma alla fine ho solo
peggiorato la situazione!
Così, ho imparato la lezione:
tra moglie e marito non mettere il dito!
"Moglie e buoi dei paesi tuoi."
Cosa significa questo proverbio?
Significa che è meglio sposare una persona
del tuo stesso Paese o territorio.
Vista la presenza della parola "buoi"
nel proverbio, è molto evidente
che questo proverbio abbia un'origine
contadina e risale all'epoca in cui i buoi
avevano una funzione
molto importante,
quella di sostenere la famiglia,
di garantirne il sostentamento economico.
Per questo conveniva acquistare quelli locali,
di cui si poteva accertare la qualità.
Allo stesso modo,
per un contadino trovare una moglie
del suo stesso Paese,
inteso come nazione ma soprattutto,
davvero, come paese, quindi a livello
di territorio locale,
era anche più conveniente,
perché c'erano meno rischi, meno sorprese,
in quanto quella donna avrebbe condiviso
i suoi stessi usi e costumi.
Questo detto, quindi, è usato un po'
in senso dispregiativo
perché mette in evidenza la diffidenza
nel caso di relazioni con persone
provenienti da paesi stranieri.
Luca diceva sempre "moglie e buoi
dei paesi tuoi",
ma inaspettatamente
si è innamorato durante il suo viaggio
in Giappone e sta per sposare la sua
fidanzata giapponese.
Il prossimo proverbio
mi piace molto, è molto divertente,
secondo me, è un po' uno scioglilingua:
"Né di Venere né di Marte né si sposa né si parte."
(né si dà principio all'arte).
Anche se quest'ultima parte può anche essere omessa.
Come vi dicevo: quasi uno scioglilingua!
Né di Venere né di Marte
né si sposa né si parte,
né si dà principio all'arte.
E questo cosa significa?
Significa che di martedì e di venerdì
non ci si dovrebbe sposare,
non si dovrebbe partire per un viaggio,
non si dovrebbe cominciare
nessuna attività, soprattutto se creativa.
Secondo questo detto, infatti, il martedì
e il venerdì sono i giorni più sbagliati
per intraprendere qualsiasi attività.
Questo perché, in origine, il martedì
era il giorno di Marte, dio della guerra
e quindi era più opportuno non cominciare
nulla in questo giorno, perché ogni azione
si sarebbe potuta trasformare
in un fallimento.
Cosa molto simile per il venerdì, anche.
Che, secondo la tradizione,
era il giorno in cui sono stati creati
gli spiriti maligni.
Quindi, insomma, questa espressione
è molto, molto scaramantica, superstiziosa
e si basa sul concetto della sfortuna,
che viene applicato anche al matrimonio.
Marco e Sofia si sono sposati di venerdì 17
e ora stanno per divorziare.
Non mi stupisce.
Già il 17 porta sfortuna, ma poi di venerdì!
Lo sanno tutti che né di Venere
né di Marte né si sposa né si parte…
"Dio li fa e poi li accoppia."
Questo viene detto di una coppia
di persone che sono tanto simili, in accordo
e in sintonia che sembra che la loro unione
sia stata pianificata da Dio.
Il proverbio ha, come spesso succede,
origini antiche e popolari.
Generalmente, infatti, due persone
che condividono degli aspetti caratteriali
o che hanno molte passioni in comune
scelgono di passare tutta la loro vita
insieme sposandosi, quasi come se Dio
li avesse creati apposta per poi metterli insieme.
Molto spesso, però, soprattutto
ultimamente, questo proverbio è usato
anche in senso ironico e sarcastico
e non soltanto per due persone che sono
in una relazione sentimentale.
Infatti, si usa molto spesso
per una coppia di persone che insieme
ne combinano di tutti i colori.
Avevo invitato Giulia e Marco al cinema
per guardare una commedia
così divertente uscita qualche giorno fa,
ma loro sono così noiosi e guardano
solo i documentari…
È proprio vero: Dio li fa
e poi li accoppia!
"Matrimonio all'improvviso, o inferno o paradiso."
E questo, come potete immaginare,
significa che un matrimonio deciso
molto velocemente può riuscire o molto bene o molto male.
Quindi, appunto, il proverbio
sottolinea che una decisione frettolosa
può:
o portarti in paradiso, quindi essere perfetta,
incredibile, fenomenale…
O, può avere delle conseguenze molto,
ma molto negative per il futuro
del tuo matrimonio: può portarti all'inferno.
Giorgio e Stefania si sono conosciuti,
frequentati e sposati nel giro di due mesi.
Ma adesso non fanno altro che litigare
e criticare i propri rispettivi difetti.
È proprio vero
quello che si dice:
matrimonio all'improvviso, o inferno o paradiso!
"Sposa bagnata, sposa fortunata."
Ebbene sì, secondo questo proverbio
se piove il giorno del matrimonio
la sposa sarà fortunata, ciò significa
che il matrimonio sarà un successo.
Ovviamente, non è così piacevole
sposarsi in una giornata piovosa.
Soprattutto per la sposa e il suo vestito.
Ma il proverbio, che ha origini contadine
è molto chiaro: la pioggia
nel giorno del proprio matrimonio
è un segno di prosperità e fortuna futura.
Quasi per compensare la sfortuna avuta il giorno
delle proprie nozze con la pioggia.
Piove a dirotto! Mi dispiace per Rosa e Matteo
che oggi si sposano. Ma si sa che
sposa bagnata, sposa fortunata.
Sono sicura che il loro matrimonio
sarà un successo: pieno di gioia e soddisfazioni.
"Non si può avere la botte piena
e la moglie ubriaca."
Non si può pretendere di avere tutto nella vita,
bisogna fare dei compromessi.
Appunto, questo proverbio fa riferimento
a una persona che vuole proprio tutto
nella vita, anche cose che
per loro stessa natura si escludono a vicenda.
Come la botte piena e la moglie ubriaca.
Insomma, se si vuole la moglie ubriaca,
chiaramente, lei deve bere il vino
e di conseguenza la botte non sarà piena.
Indirettamente, quindi, questo proverbio
ci ricorda che la vita è fatta di scelte,
decisioni, compromessi. Nonostante ci sia
la parola "moglie" nel proverbio questo,
in realtà, non viene molto utilizzato
per parlare di matrimonio. Anzi,
ha un uso molto esteso e generale.
Insomma, viene detto in qualsiasi contesto
si voglia parlare di una persona
che non vuole mai scendere a compromessi e vuole tutto.
Giuseppe vuole un buon lavoro
con uno stipendio alto ma anche tanto
tempo libero, però non riesce a trovarlo.
Ovviamente! Non si può avere la botte
piena e la moglie ubriaca…
"Se son rose… Fioriranno."
Questo significa che non si sa
quello che accadrà nel futuro, ma una cosa è certa:
per vedere dei risultati
c'è bisogno di tempo. Poi, se una cosa
è destinata ad accadere, accadrà.
Secondo questo detto, che è sicuramente
tra i più conosciuti e usati in questa lista,
solo il tempo permette di stabilire
se una questione importante come, per esempio,
il matrimonio, sarà un successo oppure no.
Quindi, come accennavo prima,
è molto connessa all'idea di fato
e destino.
L'idea è: se una cosa è destinata
a riuscire, riuscirà.
Se tu hai effettivamente piantato delle rose,
quelle in primavera fioriranno.
Laura è uscita con Antonio sabato scorso.
Sembra che la serata sia andata bene
e che si siano divertiti. A me sembrano una
bella coppia ma vedremo…
Se son rose, fioriranno!
"Chi si somiglia si piglia."
Vi ricordate il detto "Dio li fa e poi li accoppia"?
Ebbene, questo proverbio è molto simile
nel suo significato. Cioè,
indica che è molto più facile
unirsi per tutta la vita a persone
che sono molto simili a noi.
Insomma, come compagno o compagna di vita,
si preferisce qualcuno che abbia
i nostri stessi interessi, le nostre stesse
passioni, le nostre stesse abitudini.
Paolo è un pazzo: fa bungee jumping,
scala montagne, fa paracadutismo e anche immersioni!
Però, la sua fidanzata
ama l'avventura tanto quanto lui.
Sono due folli, ma si amano:
chi si somiglia, si piglia!
"Chi nasce è bello, chi si sposa è buono,
chi muore è santo". Questo proverbio,
che è probabilmente un po' meno comune
rispetto a tutti gli altri, ha una origine
chiaramente religiosa e descrive un po',
racchiude, la vita di un cristiano.
Innanzitutto, fa riferimento alla nascita della persona.
Quando si nasce si è belli,
nel senso che si trasmette un'idea
di purezza.
Poi, nel corso della vita,
se ci si sposa, ci si conforma alla società
e quindi ci si comporta
da buone persone, buoni cristiani.
Quindi, chiaramente, viene messa in evidenza
la sacralità del matrimonio
per la religione cristiana. Con la morte, poi,
se in vita ci si è comportati correttamente
si va in paradiso, quindi si diventa santi.
Il suocero di Vincenzo è morto oggi.
Era davvero una brava persona, amata da tutti.
Sembrava il protagonista di quel famoso proverbio:
chi nasce è bello, chi si sposa è buono,
chi muore è santo.
Ebbene sì, la cosa più incredibile
è che questi proverbi sono ancora molto,
molto utilizzati nella vita di tutti i giorni,
nonostante abbiano, chiaramente,
delle origini molto antiche e popolari.
Ma, si sa, gli italiani sono sempre
un po' tradizionali.
Se siete amanti dei proverbi
e ne volete di più,
non perdetevi il video in cui vi parlo
dei dieci proverbi da conoscere assolutamente
per parlare come un vero madrelingua.
Trovate, come sempre, il link
qui in alto nella card o giù nella descrizione.
Ma adesso sono curiosa, come sempre.
Nella vostra lingua
o nella vostra cultura ci sono dei proverbi
sul matrimonio? E se sì, quali sono?
Di che cosa parlano? È un argomento
che mi affascina molto proprio
perché il matrimonio è sempre
strettamente connesso alla cultura di un Paese.
Scrivetemi nei commenti. Come sempre,
io li leggo tutti, anche se non sempre
ho il tempo di rispondere. Se, invece,
volete sapere qualche altra informazione
su un argomento di grammatica
o di cultura italiana,
non dimenticate di visitare il sito
learnamo.com e di seguire LearnAmo
anche su Instagram, su Facebook,
su Twitter, su Pinterest, su TikTok
e di iscrivervi al canale Telegram.
Se il video vi è piaciuto lasciate un bel "mi piace"
e iscrivetevi al canale.
Noi ci rivedremo prestissimo con un nuovo video.
Ciao!

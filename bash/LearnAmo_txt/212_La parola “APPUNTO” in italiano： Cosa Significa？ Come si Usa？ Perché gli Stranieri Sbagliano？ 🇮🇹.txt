WEBVTT
Kind: captions
Language: it
- Non lo farai mai. Perché no? Non credo tu
possa riuscire a farlo. - Se ce l'ha fatta 
qualcun altro,
posso farcela anche io.
Ciao a tutti e bentornati su LearnAmo!
In italiano esistono tantissime piccole
paroline che i madrelingua usano
apparentemente senza un significato ben
preciso, ma che in realtà esprimono un
concetto, un significato piuttosto chiaro,
appunto. E per l'appunto, in questo video
ne vedremo proprio una, appunto, appunto.
Ok, ok, la smetto, ma in questo video
andremo proprio a vedere tutti gli usi
e i significati della parolina “appunto”.
Siete pronti a prendere appunti?
Ovviamente come sempre ci saranno
moltissimi esempi, in modo tale da
rendere l'apprendimento più facile, più
concreto, più immediato. Cominciamo subito!
Come ho già spiegato, la parola “appunto”
ha diversi significati e questo dipende
dal fatto che la parolina ha due diverse
etimologie, cioè due diverse origini. La
prima origine è dalla locuzione “a punto”
che, come vedete, era scritta separata in
due diverse parole, ma con il tempo
grazie al fenomeno di raddoppiamento del
suono è diventata una sola parola con
due P:
appunto. In questo caso si usa molto
spesso da sola come esclamazione con il
significato di “proprio”, “precisamente”,
“esattamente”. È usata, insomma, per
puntualizzare, per dare enfasi, per dire
“esatto, proprio così”.
Vediamo alcuni esempi. “Oggi ho incontrato
Luca che faceva shopping: era
arrabbiatissimo. Ma Luca non odiava
fare shopping? Appunto! Proprio per quello
era arrabbiato!”. O ancora: “sono stufa: è da
una settimana che continua a ricevere
chiamate da operatori telefonici che
vogliono propormi nuove offerte!
Capita la stessa cosa anche a me! Che poi
mi chiedo: ma da dove li prendono i
nostri numeri di telefono?
Appunto! Io non l'ho neanche pubblicato
sulle pagine gialle!”. Con questo
significato la parola “appunto” viene
anche utilizzata come intercalare.
Cioè una parola che viene continuamente
inserita nel discorso, senza accorgersene
e senza una reale necessità.
Solo per puntualizzare quello che stiamo
dicendo, per far concentrare l'attenzione
di chi ascolta sui punti che
consideriamo più salienti, più rilevanti
nel nostro discorso. Per esempio: “nella
mia tesi di laurea ho trattato appunto
il tema dell'inquinamento ambientale che
è appunto molto sentito al giorno d'oggi.
La prima parte del lavoro si concentra
appunto sui principali problemi che
l'inquinamento, appunto, causa
all'ambiente. Nella seconda parte ho
menzionato invece le possibili strategie
che si potrebbero appunto attuare per
risolvere tali problemi.”
Fate attenzione però! Io vi sconsiglio di
utilizzare “appunto” come intercalare, o
perlomeno vi sconsiglio di utilizzarlo
con la stessa frequenza che abbiamo
visto nel discorso poco fa. Perché, a
lungo andare, potrebbe risultare molto
ripetitivo, ridondante e anche un po’
fastidioso. Io sono sicura che quando
stavate ascoltando l'esempio di poco fa,
anche voi eravate un po’ infastiditi
dalla frequenza di “appunto”. Non è vero? Vi
consiglio invece di utilizzarlo per
aiutarvi
quando state facendo un discorso, state
esprimendo un vostro pensiero in
italiano e rimanete a corto di parole e
avete bisogno di un po’ di tempo per
pensare. Bene, in quel caso utilizzare
“appunto” vi farà risultare molto naturali
e a vostro agio nella conversazione. E
anche se decidete di non utilizzarlo,
ovviamente dovete essere in grado di
riconoscerlo e di comprenderne il
Significato, perché i madrelingua lo
usano molto spesso. Quindi si usa anche
moltissimo nei film, per esempio. Un altro
uso di “appunto” con lo stesso significato
è nella locuzione “per l'appunto”, che è
semplicemente un rafforzativo e quindi
viene utilizzata nello stesso identico
modo di “appunto”. L'unica differenza tra
le due, se proprio vogliamo trovarne una,
è che “per l'appunto” viene meno
utilizzata nel linguaggio colloquiale,
perché è un po’ più comune, più
appartenente a un linguaggio più elevato,
quindi un ambito sicuramente più formale.
Ad esempio: “un aspetto fondamentale nel
nostro progetto è, per l'appunto,
costruire uno spazio di libertà,
sicurezza e serenità per tutti i membri
della nostra azienda.”
La seconda etimologia della parola
“appunto” si fa risalire invece al verbo
“appuntare”, che significa semplicemente
“scrivere”, “mettere per iscritto”. In questo
caso, ovviamente, “appunto”, oltre ad essere
la prima persona singolare del presente
indicativo del verbo “appuntare”, io
appunto qualcosa, è anche un sostantivo,
un nome.
Questo indica una nota veloce e sommaria,
che viene scritta per ricordare un fatto,
una data o i punti salienti, i punti più
importanti di un discorso o di una
lezione. Ma in realtà si scrive un
appunto anche come promemoria, per
ricordarci quello che dobbiamo dire o che
dobbiamo fare.
In questo caso, il verbo utilizzato con
questo
sostantivo è “prendere”, parleremo quindi
di prendere appunti sul quaderno degli
appunti o sul blocchetto degli appunti.
Ma non è finita qua. Infatti, se parliamo
di un appunto, al singolare, questa parola
può anche indicare un rimprovero, una
osservazione, una censura, ma non troppo
grave.
Ad esempio, se arriviamo sempre in
ritardo al lavoro, il nostro capo
potrebbe farci un appunto sulla nostra
condotta, ovvero potrebbe riprenderci,
rimproverarci per il nostro
comportamento.
Ma ci tengo a precisare che quando
utilizziamo la parola “appunto” invece di
“rimprovero”, per esempio, è perché vogliamo
sottolineare che il rimprovero che ci è
stato fatto o che abbiamo fatto non è
stato poi così grave, così serio. Vediamo
adesso un dialogo che contiene tutti gli
usi e i significati della parola “appunto”
che abbiamo appena visto. “Ciao Rocco, oggi
sei andato alla lezione di Diritto?
Ciao! Sì, ci sono andato… Ma non ti ho
vista! Appunto, non sono venuta perché non
stavo bene. Ti dispiacerebbe passarmi gli
appunti? Ma certo, figurati! Se perdi una
lezione di Diritto sei rovinata! Eh, appunto,
non vorrei che sia troppo difficile
recuperare.
Ma no, non preoccuparti, in un paio d'ore
la recuperi. Ma oggi non dovevi andare
dal dentista?
Eh sì, appunto, mi sa che dovrò
recuperarla domani. Spero di fare in
tempo prima della prossima lezione! Se
posso farti un appunto, sarebbe il caso
che tu mandassi una mail alla
professoressa per spiegarle il motivo
della tua assenza…”
Ed eccoci arrivati alla fine di questo
video, avete preso tutti gli appunti? Sì?
Allora vi lascio un compito: provate a
scrivere un piccolo dialogo come quello
che abbiamo appena visto utilizzando
“appunto”, tutti gli usi e i significati
della parola “appunto”. Potete scriverli
qui nei commenti.
Se invece siete dei grandi fan di queste
piccole paroline che, credetemi, sono
veramente utili, utilissime quando siete
in una conversazione e avete bisogno di
prendere del tempo per pensare a quello
che dovete o che volete dire, allora non
dovete assolutamente perdervi il video
dedicato alla parolina “allora”. Lo so, lo
so, gli italiani la usano sempre!
Inoltre vi ricordo che, se vi piace così
tanto la parolina “allora”, potete trovare
moltissimi oggetti sul nostro negozio
online LearnAmo collection dedicati
proprio a lei,
il link è anche lui nella descrizione. Se
invece volete dare un'occhiata a tutte
le altre lezioni di grammatica, ma anche
di cultura italiana, potete trovarle sul
nostro sito www.learnamo.com. Seguite già
LearnAmo anche su tutti i nostri social?
Su Facebook, su Instagram, su Twitter, su
TikTok!
Se ancora non lo fate, cosa state
aspettando? Siamo lì! Con questo è proprio
tutto, io vi saluto ma vi aspetto
prestissimo con un nuovo video qui
YouTube.
Ciao! Se smettono… Lo rifaccio. Ma non
smettono questi per ora.
Non è andata male dai, poteva andare
peggio.

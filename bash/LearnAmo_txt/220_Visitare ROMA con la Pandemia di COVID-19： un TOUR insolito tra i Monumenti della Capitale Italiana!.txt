WEBVTT
Kind: captions
Language: it
Il 2020 è stato un anno molto
particolare. Un ospite inaspettato, e 
certamente sgradito, è venuto a farci
visita, portando scompiglio nelle nostre 
vite. Ci ha tolto la possibilità di
viaggiare, di vivere la nostra solita
vita, di vedere gli amici, i famigliari e di
essere noi stessi.
Noi ci reputiamo molto fortunati perché,
nonostante tutto, abbiamo avuto la
grandissima fortuna, non solo di
spostarci, ma anche di vivere e visitare
una delle città più belle del mondo:
Roma. Ci sentiamo immensamente grati
perché abbiamo potuto vederla sotto una
luce diversa, calma, quasi deserta.
E siccome è un'esperienza che non capita
tanto frequentemente nella vita, abbiamo
deciso di portarvi con noi in questo
vlog.
Ecco a voi. Roma come non l'avete mai
vista. -covid edition- Cominciamo dai luoghi
più noti, per poi passare a quelli più
sconosciuti.
Il nostro viaggio comincia con il
monumento che è considerato il simbolo
della Repubblica Italiana.
Sì, avete indovinato: l'Altare della
Patria. É veramente maestoso ed è anche
noto come "macchina da scrivere", per via
della sua forma. Molti lo associano al
fascismo perché si affaccia su Piazza
Venezia,
visto che Mussolini si affacciava da
Palazzo Venezia per i suoi discorsi. Ma
infatti, non ha nulla a che fare con il
dittatore. In realtà, è stato costruito
per celebrare l'Unità d'Italia e il suo
primo re: Vittorio Emanuele II. A
proposito di simboli, un altro monumento
che ne è pieno è la Fontana di Trevi,
forse il mio monumento preferito della
città.
Sapete che questa fontana rimane
completamente bianca e pulita, senza che
gli uccelli vi si avvicinino, perché è
elettrificata? É vero! Genera scariche
elettriche che vanno a spaventare gli
uccelli, pur non facendo loro del male,
ovviamente. Ah! Prima di proseguire con il
nostro tour a Roma,
vorremmo ricordarvi che, se state
pianificando di fare un viaggetto in
Italia, potreste risparmiare un bel po' di
soldini sull'alloggio e i biglietti
aerei
usando NordVPN, lo sponsor di questo
video. Infatti, usando NordVPN al
momento della prenotazione del vostro
alloggio o del vostro biglietto aereo,
potreste risparmiare un bel po'.
Ecco un esempio. Adesso siamo in Brasile
e prenotiamo il volo da New York a Roma.
Inseriamo le date di andata e ritorno,
una persona, economy.
Vediamo quanto dovremmo spendere.
Prendendo il primo volo, economy light,
spenderemmo 2271,37 reais, che
corrispondono a 435,37 dollari. Se
invece ci spostiamo in Argentina, per
esempio, inserendo le stesse date e le
stesse informazioni, pagheremmo, sempre
per il volo economy light, 63524,11
pesos argentini, che corrispondono a 762,03
dollari. Come vedete quindi, dal
Brasile all'Argentina
c'è un enorme risparmio. Quindi, se state
pianificando il vostro viaggio, vi
consigliamo di passare un po' di tempo al
computer e cambiare tra i vari stati del
mondo, per trovare i prezzi più
vantaggiosi.
Noi siamo riusciti a risparmiare ben 280 euro
sui biglietti aerei
e la nostra casa a Roma. Tra l'altro NordVPN
sta offrendo a tutte le
persone che ci seguono un enorme sconto
del 70%, più un mese gratuito.
Per aderire a questa promo vi basterà
usare il link che vi abbiamo lasciato in
descrizione e il codice coupon "LearnAmo".
Noi non abbiamo dubbi, NordVPN è il
miglior VPN in circolazione.
In questa chiesa si trova una delle
statue più note di Michelangelo:
il Mosè. In origine era destinato alla
Basilica di San Pietro,
ma dopo litigi vari tra l'artista e il
Papa è finito qui. Scommettiamo che non
avete mai visto questa piazza così vuota.
Fate attenzione a come vi comportate
quando siete lì. Oggi è vietato mangiare
e bere su quei gradini, per mantenerli il
più puliti possibile, ma è anche vietato
sedervisi per ammirare la bellissima
Fontana della Barcaccia. Insomma, l'unica
cosa che potete fare è salirli e
ammirare la vista dall'alto, che tra
l'altro è incredibile.
Ecco il Pantheon. A proposito del
Pantheon
c'è una curiosità interessante. Lo
sapevate che, stando a quanto si dice,
l'oculus, cioè il foro che si trova nella
cupola del Pantheon, è stato costruito in
maniera tale da impedire alla pioggia di
entrarvi, perché si crea una corrente
ascensionale d'aria che smaterializza le
gocce di acqua piovana.
Quando si è a Roma non si può non
visitare lui, il re di Roma: er Colosseo.
Il suo nome originario era Anfiteatro
Flavio.
L'avete mai visto all'interno? Non vi
preoccupate, se non l'avete mai fatto vi
ci portiamo noi.
E se lo avete già visto... Beh, dategli
un'occhiata comunque. Siamo sicuri che
non avete avuto mai l'opportunità di
vederlo così vuoto, non è vero?
Lo sapete che ai tempi dei gladiatori
era considerato una delle sette porte
dell'inferno?
Un po' perché lì sono morte decine di
migliaia di persone, come si può
immaginare, e un po' perché utilizzando il
sangue dei morti nell'arena si
svolgevano anche dei riti propiziatori.
Ma una delle esperienze più incredibili
che si possono fare a Roma, è quella di
visitare il Foro Romano.
Se non ci siete mai entrati perché
pensavate che: "Tanto si può vedere tutto
da fuori perché è all'aperto. Non serve
pagare un biglietto."
vi sbagliavate di grosso. É così grande
che ci abbiamo messo un intero
pomeriggio per visitarlo tutto, e abbiamo
percorso circa 15 mila passi
secondo l'app del nostro cellulare. Non è
male, vero? Anche per la salute. L'area del
Colosseo, Foro Romano e Palatino è
ufficialmente il sito turistico più
visitato d'Italia,
o almeno lo era prima della pandemia. Ci
siamo sentiti un po' degli Alberto Angela
a poter camminare per questi scavi con
così tanta libertà e tanto spazio, senza
troppa gente.
Altra piccola chicca: questa parte qui vi
potrebbe sembrare parte del Foro Romano,
ma infatti la potete trovare un po' più
lontano, e non è altro che il luogo in
cui, si dice, abbiano assassinato Giulio
Cesare.
Roma è la città europea con più verde
urbano,
ma se volete essere completamente
circondati dal verde,
allora dovete andare a Villa Borghese, e
una volta lì, dovete assolutamente fare
queste cose:
passeggiata esplorativa per gli
innumerevoli viali, sentieri e strade.
Fare un giro in barca sul laghetto al
centro del parco, per vedere da vicino il
Tempio di Esculapio.
Visitare la Galleria Borghese, piena di opere
d'arte incredibili e spettacolari, da
Bernini a raffaello, a Canova, a
Caravaggio. Vedere il particolarissimo
Orologio ad acqua. Ammirare dall'alto
Piazza del Popolo,
dalla Terrazza del Pincio.
Un'altra vista meravigliosa di Roma è
quella che si può ammirare dal Gianicolo.
Però, siete avvisati, qualche settimana
prima fate un po' di allenamento, perché
c'è da salire un bel po' di scale prima
di assistere allo spettacolo
meraviglioso. Se salite fino in cima,
cercate di farlo verso mezzogiorno,
perché potrete assistere alla cerimonia
del cannone, che viene caricato e fatto
sparare proprio alle 12 in punto.
Arrivare alla Terrazza del Gianicolo è
semplicissimo, basta attraversare uno dei
quartieri più belli di Roma: Trastevere.
Si tratta di un quartiere storico e
centralissimo. A Roma si mangia bene un
 
0:11:04.709,0:11:12.050
po' ovunque, ma noi abbiamo apprezzato
molto alcuni dei ristoranti qui.
Piazza San Pietro è famosa per il suo
colonnato, un grande abbraccio alla città
di Roma e al mondo,
così era stato concepito dal suo
ideatore Gian Lorenzo Bernini, formato da
due ali di colonne distribuite su più
file.
Ecco a voi la piazza vista dall'alto, più
precisamente dalla cupola della basilica.
La Basilica di San Pietro è senza dubbio
la chiesa più bella e maestosa che io
abbia mai visitato. Non a caso è anche la
più grande del mondo.
Sapevate che qui si trova la statua
della Pietà di Michelangelo?
Un'altra incredibile esperienza è stata
quella di visitare i Musei Vaticani,
quasi completamente da soli. Percorrere
quei corridoi, di solito super affollati,
in totale tranquillità, poterci
soffermare su ogni dettaglio, senza
essere spinti o senza essere incitati a
proseguire è stato indescrivibile.
Ovviamente, non potevamo non portare i
nostri LearnAmici con noi.
Ci sarebbe piaciuto mostrarvi anche la
Cappella Sistina semi vuota, ma purtroppo
lì è vietato riprendere e i controlli
sono piuttosto severi. E adesso, le zone
di Roma che pochi conoscono e che tutti
dovrebbero visitare una volta nella vita.
Il Cimitero Acattolico, che si trova nel
quartiere Testaccio, alle spalle della
Piramide Cestia, e che ospita le tombe di
molti artisti, poeti, filosofi non
cattolici, soprattutto inglesi e tedeschi.
Tra gli altri: Keats, Shelley, il figlio di
Goethe, ma anche Antonio Gramsci e, pensate
un po', anche Andrea Camilleri, il padre
del "Commissario Montalbano". Quartiere
Coppedè, a nord di Roma.
Ammettiamo che lo abbiamo scoperto
grazie a una serie tv, ma ne è valsa la
pena. É una zona piccolissima, ma piena di
palazzi dallo stile molto particolare.
Voglio dire, avete mai visto un
candelabro che pende dal bel mezzo di un
arco, in una strada aperta al traffico?
Castel Gandolfo, perfetto per una fuga da
Roma, una gita fuori porta di un giorno.
Si arriva con il treno, ed è così
interessante perché si estende su tre
livelli. Il primo è quello in cui
arrivate con il treno. Poi c'è il livello
superiore, a cui si accede salendo vari
scalini, dove si trova la cittadina con
delle viste mozzafiato, e il livello
inferiore, quello del lago e di tutti i
ristoranti e locali particolari che si
affacciano sul lago. Da provare qui è la
porchetta, piatto locale. Il quartiere Eur,
un quartiere lontano dal centro, e per
questo, piuttosto moderno. É stato
costruito per celebrare i vent'anni del
regime fascista, durante l'esposizione
universale del 1942.
Da qui il nome Eur, acronimo di
"Esposizione Universale
Roma". Tra le cose più belle da vedere:
questo parco con le cascate, il Colosseo
quadrato
(la versione 2.0 del Colosseo, per
intenderci) e la Chiesa dei Santi Pietro
e Paolo.
Il Ghetto ebraico è uno dei quartieri
più affascinanti di Roma. É ricco di
storia, ma anche di cultura e di buona
cucina.
Da provare qui, sono i dolci e carciofi
alla giudia. Questo vlog
finisce qui, fateci sapere nei commenti
che ne pensate di Roma così vuota e
raccontateci qualche vostro aneddoto
legato a questa città.
Se volete saperne di più sulla storia di
questa meravigliosa città,
non dimenticate di dare un'occhiata al
video che abbiamo realizzato dedicato
proprio a questo argomento. Come sempre,
il link è in alto nella card o giù nella
descrizione. Noi ci rivedremo prestissimo
qui su YouTube, ma anche su Facebook, su
Instagram, su Twitter e su TikTok.
A presto! Ciao.

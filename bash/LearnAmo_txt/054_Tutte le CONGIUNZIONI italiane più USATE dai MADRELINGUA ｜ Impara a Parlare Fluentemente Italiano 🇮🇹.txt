WEBVTT
Kind: captions
Language: it
Ciao a tutti e bentornati su LearnAamo! In
questo video vedremo tutte le 
congiunzioni italiane più comuni in
pochi minuti: quali sono, cosa esprimono e 
come si usano. Le congiunzioni sono parti
invariabili del discorso che uniscono
due frasi o due parole all'interno di
una frase, creando legami logici tra gli
elementi uniti. Le congiunzioni possono
essere singole parole oppure locuzioni
formate da due o più parole insieme. Le
congiunzioni italiane possono avere
funzione
coordinante o
subordinante. Una congiunzione è
coordinante quando unisce due elementi o
due frasi che sono
equivalenti, nel senso che hanno lo
stesso valore, sono uguali, e quindi dal
punto di vista logico sono collocabili
sullo stesso piano. Le congiunzioni
coordinanti si suddividono in vari tipi.
Io farò questa divisione per voi, vi darò
la terminologia grammaticale, però ecco
la cosa più importante che vi chiedo è
semplicemente quella di memorizzare i
vari tipi di congiunzioni e come si
usano. Non è importante se non vi
ricordate davvero il "nome grammaticale"
di quella determinata congiunzione.
Congiunzioni copulative- queste collegano
due parole o due frasi semplicemente
mettendole l'una accanto all'altra.
Ci sono copulative positive e negative.
Quelle positive sono usate in frasi
affermative e sono E, ANCHE, INOLTRE e
così via. Quelle negative, invece, sono
usate chiaramente in frasi negative e
sono NÈ, NEMMENO, NEPPURE e così via. "Mi
piacciono le rose e i tulipani" (allo
stesso livello). "È brava in tutto, anche in
matematica". "Non voglio cantare né ballare".
"Non ho mangiato nulla, nemmeno una mela."
Quando si usano queste congiunzioni per
unire elementi introdotti da
preposizione, spesso ci si chiede: "Devo
ripetere la preposizione o non serve?". Non
c'è una regola esatta, ma tendenzialmente
non la si ripete se si tratta di una
preposizione semplice, anche se ripeterla
non è sbagliato. Invece, la si ripete se
si tratta di una preposizione articolata,
vi spiego meglio con degli esempi. "Siamo
già stati in Portogallo, Polonia e
Finlandia, ma abbiamo mandato gli inviti
agli amici, ai parenti e alle persone che
conosciamo bene." La ragione per cui
bisogna ripetere la preposizione
articolata è perché l'articolo potrebbe
essere diverso da parola a parola come
in questo caso: agli va bene con amici, ma
non con parenti
o persone. Congiunzioni
disgiuntive- queste collegano due parole
o due frasi mettendole in alternativa.
Tra queste le più usate sono O, OPPURE,
ALTRIMENTI. "Vieni in macchina o in treno?"
(alternativa). "Non so se andare al cinema
oppure al parco". "Forse partirà stasera
sul tardi; altrimenti domani".
Da qualche anno si sente spesso da parte
degli italiani la locuzione "piuttosto
che" usata col significato disgiuntivo di:
"oppure", bene, questo uso è completamente
sbagliato. Non si può dire "Siete liberi
di scegliere se mangiare all'esterno
piuttosto che all'interno". No, in questo
caso si dovrebbe dire: "Siete liberi di
scegliere se mangiare all'esterno o
all'interno". "Piuttosto che" significa
"invece di", "anziché": "Preferiamo mangiare
all'interno piuttosto che all'esterno".
Congiunzioni avversative- queste
uniscono due parole o frasi
mettendole in
contrapposizione, quindi in contrasto
l'una con l'altra. E tra queste troviamo
MA, PERÒ, TUTTAVIA, BENSÌ, ANZI. "La gonna è
bella, però costa troppo". "Ho sbagliato a
scrivere, ma mi sono corretta". "Pensavo che
non mi sarebbe piaciuto, invece è stato
molto bello". Dunque, come vedete, sono due
cose nettamente in contrasto l'una con
l'altra.
"Bensì" può essere usata solo in frasi
negative, del tipo "non ...,
bensì ...". "Non sono andato
a Roma, bensì a Milano."
"Ma però"- giusto o sbagliato? A scuola ci
dicono che "ma però" e "ma bensì" sono
completamente sbagliati. L'accademia
della Crusca dice testuali parole: "Per
chiarezza si può subito anticipare che
l'incontro delle due congiunzioni ma
però (e ma bensì) non è da condannare, a
dispetto di quanto sostenuto da una
certa tradizione grammaticale e spesso
dall'educazione scolastica." Insomma, per
una serie di ragioni che non vi sto qui
a spiegare, loro dicono che si possono
usare. Anche Manzoni li usava ne "I
Promessi Sposi". Personalmente li evito
perché li trovo un po' ripetitivi e
ridondanti, ma a voi la scelta, avrete
l'accademia della Crusca dalla vostra se
deciderete di utilizzarli.
Congiunzioni esplicative- come dice la
parola stessa servono a spiegare, a
precisare qualcosa che è stato già detto,
ma che viene appunto sviluppato e
ampliato. Fanno parte di questo tipo di
congiunzioni CIOÈ, OVVERO, VALE A DIRE, IN
REALTÀ. "L'ho pagato 10 euro, cioè molto
poco". "Tornerò tra un mese, vale a dire ad
agosto". "È un ragazzo intelligente, infatti
capisce tutto al volo".
Congiunzioni
conclusive- uniscono due frasi, di cui la
seconda è la conclusione o la
conseguenza della prima, e loro appunto
introducono sempre la seconda. Sono
QUINDI, DUNQUE,
PERCIÒ, PERTANTO. "Ho la febbre, perciò
stasera non esco." "Sembrava che dovesse
piovere, allora ho preso l'ombrello". "Mi
hai mentito, quindi non ti credo più." "Quel
ristorante è molto buono, dunque te lo
consiglio".
Congiunzioni
correlative- queste stabiliscono una
corrispondenza, cioè una relazione tra
due parole in una frase o due frasi
intere. Tra queste troviamo SIA.. SIA,
SIA.. CHE, NÈ.. NE, O..O, NON SOLO..
MA ANCHE. Quindi, come potete
vedere, sono formate generalmente da due
parole, perché
abbracciano i due elementi che vanno ad
unire. "Non ho intenzione né di parlargli
né di chiedergli scusa". "Ho preso sia il
treno che l'autobus per venire qui". "O mi
lasci in pace o chiamo la polizia". "Non
solo ci hai mentito, ma hai anche parlato
male di noi".
"Sia.. sia.." o "sia.. che.."? Entrambe sono
corrette e molto usate, ma la forma "sia.. sia"
è considerata più elegante, anche perché se
la si usa in una frase molto lunga, aiuta
ad evitare equivoci con il "che". Invece,
usando "sia.. che" il che potrebbe essere
confuso con i suoi altri usi. "La mostra è
adatta sia agli adulti, che apprezzeranno
i quadri, sia ai bambini, che potranno
divertirsi nella sezione creativa
dedicata a loro". Invece una congiunzione
è
subordinante quando collega due frasi
creando un rapporto di
dipendenza,
collocandole quindi su piani logici
diversi tra loro. Anche le congiunzioni
subordinanti si dividono in varie
categorie, in varie tipologie. Congiunzioni
causali, che ovviamente indicano la causa,
la ragione, la motivazione per quanto
espresso nella frase reggente, cioè nella
frase da cui dipendono, ecco: rapporto di
dipendenza, frase reggente / frase
subordinata. Quali sono le congiunzioni
causali più comuni? PERCHÉ, POICHÉ, SICCOME,
DATO CHE, VISTO CHE, DAL MOMENTO CHE. "Ho
messo la giacca, perché avevo freddo".
"Arriverò tardi, dato che prima devo
andare dal medico". "Visto che l'autobus
non arriva, vado a piedi".
La congiunzione "perché" non può mai
trovarsi all'inizio di una frase in
italiano, si dirà: "Ho messo la giacca
perché avevo freddo", ma non: "Perché avevo
freddo, ho messo la giacca". Se si vuole
mettere la causa all'inizio della frase,
si può usare una qualsiasi delle altre
congiunzioni causali: "Siccome avevo
freddo, ho messo la giacca", per esempio.
La congiunzione "perché" si trova
all'inizio di una frase solo se questa è
la risposta a una domanda che comincia
con "perché". "Perché hai messo la giacca?
Perché avevo freddo."
Congiunzioni finali- queste indicano
invece il fine, lo scopo di quanto
espresso dalla reggente, e sono PERCHÉ,
AFFINCHÉ, IN MODO CHE, COSICCHÉ. "Ho
insistito affinché restassero".
"Aspetteremo noi, cosicchè voi possiate
già tornare a casa".
Le congiunzioni finali reggono sempre un
congiuntivo. Perciò, è possibile
distinguere tra il "perché" causale (che
regge l'indicativo) e il "perché" finale
(che regge il congiuntivo). "Ti ho fatto
venire qui in modo che potessi vederlo
anche tu". "Ho chiamato Marco perché mi
dicesse la verità", ma "ho chiamato Marco
perché mi aveva detto la verità".
Congiunzioni
temporali, che esprimono chiaramente un
rapporto di tempo tra le azioni
descritte nella principale e nella
subordinata. Tra queste troviamo PRIMA
CHE, MENTRE, DOPO CHE, OGNI VOLTA CHE,
FINCHÉ, DA QUANDO e così via.
"Ogni volta che ti vedo mi batte il cuore".
"Torno dentro prima che inizi a piovere".
"Ti scrivo appena arrivo a casa". "Mi piace
camminare lungo la spiaggia mentre sono
al mare". Congiunzioni
condizionali- queste introducono una
frase che esprime la condizione
necessaria affinché si realizzi, si
verifichi quanto espresso nella reggente.
Tra queste troviamo SE, A CONDIZIONE CHE,
A PATTO CHE, PURCHÉ. "Se non fosse così
tardi, andrei al cinema". "Ti do un
passaggio alla festa, a patto che possa
venire anche io". "Potrai uscire con i tuoi
amici, purché tu finisca prima i compiti".
Le congiunzioni condizionali reggono il
congiuntivo, tranne "se", che può anche
leggere l'indicativo (periodo ipotetico
di primo tipo). "Se piove, non andiamo in
spiaggia", ma "Andiamo in spiaggia a
condizione che non piova".
Congiunzioni
concessive- queste introducono l'azione
nonostante la quale, quindi quasi un
ostacolo, nonostante il quale si verifica
comunque l'azione espressa dalla
reggente. Tra queste troviamo SEBBENE,
ANCHE SE, NONOSTANTE, MALGRADO.
"Sto sudando, sebbene fuori ci siano solo
3 gradi", i tre gradi sarebbero quasi un
ostacolo al sudore, ma no, nonostante
quello io comunque sudo. "Benché non fosse
più molto giovane, era agilissimo".
Queste congiunzioni reggono il
congiuntivo, tranne "anche se". "Sto sudando
anche se fuori ci sono solo 3 gradi".
"Anche se non era più molto giovane,
era agilissimo".
Congiunzioni modali, che indicano
chiaramente il modo in cui un'azione
viene svolta, compiuta: COME, COME SE,
COMUNQUE, NEL MODO CHE. "Parlava come se
non gli importasse delle conseguenze". "Si
sono comportati nel modo che gli avevo
consigliato". "Comunque vada, saremo al tuo
fianco".
Congiunzioni
limitative- che indicano appunto una
limitazione rispetto a ciò che viene
detto nella reggente. Tra queste abbiamo
TRANNE SE, SENZA CHE, FUORCHÉ, ECCETTO CHE,
PER QUELLO CHE, A MENO CHE. "Ti aiuterò io,
a meno che tu non abbia già un
assistente", quindi io sono disposta a
darti tutto il mio aiuto, l'unica
limitazione al mio aiuto è la possibile
presenza di un assistente, già. "Ci hanno
rimproverato senza che ci spiegassero il
motivo". "Giovanni è guarito, per quello che
ne sappiamo".
Congiunzioni
comparative- queste introducono un
secondo termine di paragone rispetto a
quello espresso nella reggente, quindi
c'è un confronto, una comparazione. Tra
queste le congiunzioni più comuni sono
COME, COSÌ.. COME, DI QUELLO CHE, DI
QUANTO, PIUTTOSTO CHE. "Il film era molto
più brutto di quanto immaginassi".
"Pranzare dai nonni è
come tornare indietro a vent'anni fa".
"Piuttosto che giocare a golf con voi,
sono disposta a rimanere a casa tutta la
mattina".
Congiunzioni consecutive- queste
introducono, appunto, un po' la
conseguenza di quanto espresso nella
reggente. Sono generalmente formate da
due parole e di queste una si trova
nella reggente, l'altra introduce la
subordinata. COSÌ.. CHE, TANTO.. CHE, IN MODO
TALE.. CHE.. "Francesca era così stanca che
si è addormentata sul divano". "La
delle frasi molto articolate, complesse,
utilizzando proprio tutte queste
congiunzioni che abbiamo visto in questo
video. Se volete invece sapere di più
delle congiunzioni concessive, potete
guardare il video dedicato proprio a
quell'argomento, che trovate come sempre
qui in alto nella card o giù nella
descrizione. Per tutti gli altri
contenuti di grammatica o di cultura
italiana, potete visitare il nostro sito
learnamo.com e non dimenticate anche di
seguire LearnAmo su Instagram, su
Facebook, su Twitter, su Pinterest, su Tik
Tok e su Telegram per tutti gli altri
contenuti. Iscrivetevi al canale se
ancora non lo avete fatto, lasciate
tanti mi piace perché ci aiutano molto. E
io invece vi saluto e vi aspetto nel
prossimo video!

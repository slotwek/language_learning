WEBVTT
Kind: captions
Language: it
Ciao a tutti!
Oggi continuiamo a parlare di aggettivi e,
in particolare, ci occupiamo di aggettivi
“indefiniti”.
Il nome stesso già ci fa capire qualcosa,
infatti gli aggettivi “indefiniti” indicano
una quantità NON PRECISA, appunto, una quantità
indefinita.
Se, invece, dobbiamo esprimere una quantità
precisa, utilizziamo gli aggettivi “numerali”...
Avete già visto il nostro video?
Tornando, invece, agli aggettivi “indefiniti”,
essi, come tutti gli aggettivi, concordano
con il genere e il numero del nome a cui si riferiscono... ma quali sono?
Allora, gli aggettivi indefiniti, in italiano,
sono parecchi e abbiamo deciso di raggrupparli
in base, un po', a quello che indicano.
Allora, prima di tutto, troviamo quelli che
si riferiscono ad una quantità, li ho sistemati
in ordine crescente: “poco” indica, infatti,
una piccola quantità.
“Paolo ha sempre POCO tempo per stare con
la famiglia”.
Dopodiché abbiamo “vario” o “parecchio”,
sono sinonimi e indicano, invece, una quantità
che è sicuramente più grande di “poco”,
ma è anche più piccola di “molto”, per
esempio: “abbiamo invitato PARECCHIE o VARIE
persone ma non sono venute"... eppure, appunto,
non erano poche.
Poi abbiamo “molto” o “tanto”, sono,
in realtà, sinonimi, indicano entrambi una
grande quantità, possiamo dire: “ho sempre
MOLTE cose da fare: sono super impegnata!”.
Ma possiamo anche dire: “ho sempre TANTE
cose da fare: sono super impegnata!”.
Infine, abbiamo, invece, l'aggettivo “troppo”
che ha quasi una connotazione negativa perché,
effettivamente, indica una quantità eccessiva,
cioè superiore al normale: “se trascorri
TROPPO tempo al sole, ti scotti”, quindi
se trascorri un tempo superiore al normale,
ti scotti, dunque si passa da una piccola
quantità ad una grande quantità.
Adesso, vediamo, invece, quelli aggettivi
che indicano sempre una quantità indefinita,
ma questa quantità è, di solito, una parte
di un tutto, allora... quali sono questi aggettivi?
Sicuramente “qualche”, è un po' il “some”
inglese sostanzialmente e indica, infatti,
un certo numero di... ma fate molta attenzione,
anche se si riferisce a più di una cosa è
sempre seguito da un nome al singolare: “ho
comprato QUALCHE bottiglia di succo di frutta”.
Non è una bottiglia che io ho comprato, sono
due / tre... però utilizziamo il singolare.
E poi abbiamo “alcuno”... “alcuno”
ha due significati, sia che sia singolare,
sia che sia plurale.
Allora, al singolare si usa solo in frasi
negative, quindi solo in frasi dove c'è già
una negazione e “alcuno” non fa altro
che sottolineare tale negazione, quindi lo
usiamo come sinonimo di “nessuno”, per
esempio: “non ho ALCUN dubbio sulla sua
onestà”, cioè non ho NESSUN dubbio sulla
sua onestà, quindi va a sottolineare la negazione.
Al plurale, invece, indica “un po' di”,
quindi un numero non tanto grande ma, ancora
una volta, ricorda molto il “some” inglese,
solo che qui, a differenza di “qualche”,
utilizziamo il plurale: “ho ALCUNI dubbi
che vorrei chiarire durante la lezione”
e se voi li avete, non esitate a commentare.
Adesso, avrete notato questo punto esclamativo
rosso e avrete anche notate che qui ho scritto
“alcun” e non “alcuno”, chiariamo
subito!
Allora, tutti gli aggettivi che ho contraddistinto
con il punto esclamativo rosso e, cioè, “alcuno”
ma vedremo, in seguito, anche “ciascuno”
e “nessuno” hanno la doppia possibilità
al maschile singolare.
Questo vi ricorda qualcosa?
Ancora una volta, gli articoli... già!
Perché la forma sarà: “alcuno”, “ciascuno”,
“nessuno” davanti a parole che cominciano
per vocale, chiaramente, senza la “-o”
ma con l'apostrofo, oppure davanti a parole
che cominciano per “pn”, “ps”, “gn”,
“s” + consonante , “z”, insomma gli
stessi casi in cui usiamo l'articolo “lo”,
in quei casi utilizzeremo questa forma al
maschile singolare, appunto.
Se, invece, ci troviamo davanti a parole che
cominciano per consonante, tranne i casi precedenti,
allora dobbiamo usare questa forma: “alcun”,
“ciascun”, “nessun”, per intenderci,
negli stessi casi in cui usiamo l'articolo
“il”, infatti qui “dubbio” è “IL
dubbio”, quindi dobbiamo usare la forma
“alcun”, ma troveremo anche questi altri
due in seguito.
Adesso continuiamo, invece, a vedere quegli
aggettivi che indicano sempre una parte di
un tutto, abbiamo “certo” che significa,
appunto, “qualche”, “tale” e va messo
prima del nome: “ha due collane di un CERTO
valore”... ha due collane di UN PO' di valore,
di UN QUALCHE valore.
Altrimenti, se messo dopo il nome, assume
un significato diverso: il significato di
“sicuro”, quindi non indica più una quantità,
ma una qualità. “voglio un risposta CERTA”
significa che voglio una risposta SICURA,
quindi fate molta attenzione, se dovete indicare
una quantità, mettetelo prima del nome.
E poi abbiamo “altro” che indica, invece,
“ulteriore”, quindi uno in più: “ho
comprato un ALTRO vestito” cioè ne ho comprato
uno in più.
Adesso vediamo, invece, quegli aggettivi che
indicano una totalità, quindi sempre una
quantità, però, in senso totale per esempio,
appunto, “tutto” che indica la totalità
generica e, mi raccomando, è sempre seguito
dall'articolo determinativo e non subito dal
nome: “ho bevuto TUTTO IL caffè”.
Poi, abbiamo “ogni” e “ciascuno”.
Allora, li utilizziamo sempre per indicare
una totalità di cose o persone, ma volendo
insistere sul carattere singolo e individuale
di ognuno degli elementi che compongono la
totalità: “OGNI persona ha la sua storia”,
significa che tutte le perone hanno la loro
storia, però va ad insistere proprio sull'individualità
di ogni persona.
E succede lo stesso anche con ciascuno che,
proprio come ogni, non ha il plurale ma è
sempre seguito dal singolare: “CIASCUNO
studente deve avere il proprio libro”.
Ecco qui, ancora una volta il punto esclamativo...
vi ricordate perché?
Perché “ciascuno”, proprio come “alcuno”
e “nessuno” avrà due forme al maschile
singolare: “ciascuno” o “ciascun”
a seconda della prima lettera del nome che
segue, in questo caso abbiamo “st”, quindi
“s” + consonante, e quindi utilizziamo
“ciascuno” perché è il caso in cui utilizziamo
l'articolo “lo”.
E poi abbiamo “qualunque” o “qualsiasi”
che insiste sempre sulla totalità, ma soffermandosi
sul fatto che uno, tra tutti gli elementi
che costituiscono la totalità, va bene ma
“quello che sia”, va bene, per esempio:
“andrà bene QUALSIASI orario” o “andrà
bene QUALUNQUE orario”, significa, appunto,
che non ha importanza quello che si sceglie,
tutti, in questo caso, vanno bene. Infine,
quegli aggettivi che indicano una quantità
negativa.
Allora, abbiamo “nessuno” e “alcuno”.
Alcuno lo abbiamo già visto, al singolare
ha senso negativo, ma solo al singolare, ed
è usato in frasi contenenti un'altra negazione,
quindi per andare a sottolineare il carattere
negativo: “non c'è ALCUN problema”, significa
che non c'è nessun problema, quindi, in questo
caso, sinonimo di “nessuno”.
Anche “nessuno”, infatti, possiamo utilizzarlo
in frasi con un'altra negazione: “non è
venuto NESSUNO studente”, “non è venuto
ALCUNO studente”.
Ma “nessuno” è un po' più forte rispetto
ad “alcuno”, quindi si può trovare anche
da solo nelle frasi ed indica: “non uno”,
“nemmeno uno”.
Per esempio: “NESSUNO studente ha partecipato
al concorso, quindi nemmeno uno.
Anche “nessuno”, proprio come “alcuno”,
come vedete, punto esclamativo, ha le due
forme: “nessun” o “nessuno”, a seconda
della prima lettera del nome che segue.
Allora, per oggi, la nostra lezione finisce
qui, però se volete la spiegazione scritta
e tutti gli esercizi su questo argomento,
andate sul nostro sito www.learnamo.com, troverete
il link diretto nella descrizione.
Inoltre, per qualsiasi dubbio o richieste
per nuovi video, mandateci una mail a info@learnamo.com.
Se il video vi è piaciuto, lasciate un mi
piace e iscrivetevi al nostro canale Youtube,
inoltre, continuate a seguirci anche su Facebook,
Instagram e Twitter per tante novità.
And guys, if you think your Italian isn’t so good,
you can even send us an email or a message
in Englih and Spanish or German or French,
we will answer in no time.
Cosa aspettate?
Ciao!

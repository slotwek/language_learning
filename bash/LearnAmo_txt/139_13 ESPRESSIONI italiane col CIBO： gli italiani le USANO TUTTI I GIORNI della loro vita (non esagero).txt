WEBVTT
Kind: captions
Language: it
Ciao a tutti e bentornati su LearnAmo.
Ormai penso che tutti lo sappiano, 
non è possibile parlare fluentemente
una lingua straniera solo conoscendo 
le regole grammaticali e infatti,
soprattutto per avere delle vere 
conversazioni con i madrelingua,
è necessario conoscere tutta una serie 
di espressioni colloquiali tipiche.
Chi mi conosce sa che sono una buona forchetta.
Per questa ragione, ho deciso in questo video
di parlarvi proprio di tutte
quelle espressioni idiomatiche italiane
più comuni che hanno a che fare con il cibo.
E ovviamente, come potete immaginare,
ce ne sono veramente tante, perché si sa,
gli italiani sono dei grandissimi
appassionati del cibo e hanno un debole
per la buona cucina.
Cominciamo subito con la prima
espressione che è:
"cascare (o cadere) a fagiolo".
Questa espressione significa capitare
nel momento giusto, nel momento più opportuno.
L'origine di questa espressione
fa riferimento all'antichità,
quando i fagioli erano considerati un alimento
povero perché, ovviamente, poco costoso
e tra l'altro anche molto facile da
conservare e quindi per queste ragioni
sempre presente sulle tavole dei contadini.
Per questo, se qualche viandante,
qualche pellegrino,
arrivava inaspettatamente e bussava
alla loro porta per chiedere ospitalità
si diceva che "cascava a fagiolo"
e cioè nel momento perfetto quando il pranzo
era in tavola e indovinate un po',
qual era il pranzo? Molto spesso fagioli.
Hanno offerto a Luca un lavoro
a tempo indeterminato:
questa opportunità casca a fagiolo
visto che non voleva più fare l'università.
"Tutto fa brodo" e questa espressione
significa che tutto può servire.
Tutto si rivela utile. Chiaramente,
questa espressione fa riferimento
alla preparazione del brodo, questo piatto
tanto comune sulle tavole degli italiani
soprattutto in inverno.
Per preparare il brodo in generale servono
diversi ingredienti ma molto spesso, dovete sapere,
che si possono anche utilizzare
gli scarti.
Come per esempio la buccia della verdura
o del formaggio, per questa ragione "tutto fa brodo"
e quindi anche quelle cose
apparentemente inutili possono rivelarsi importanti.
Devo pagare il libro
ma purtroppo non mi bastano i soldi…
Tu puoi prestarmi qualcosa? Anche degli spiccioli, tutto fa brodo!
"Essere alla frutta"
questa espressione in riferimento
a persone significa essere senza forze,
senza energia, essere stanchi mentalmente
o fisicamente, essere esausti.
Ma si può anche utilizzare
in riferimento a eventi, situazioni,
per indicare: essere alla fine,
all'esaurimento, per cui non c'è più niente da fare.
Quindi, chiaramente, la frase
ha una sfumatura negativa in entrambi i casi.
Ovviamente, l'origine
dell'espressione fa riferimento
al tipico pasto italiano, che è, generalmente,
tanto lungo e che si conclude proprio
con la frutta, l'ultima portata.
Dopo aver lavorato per 12 ore di fila, ero proprio
alla frutta, così mi sono presa un giorno di ferie.
A Roma il problema dei rifiuti
è diventato insostenibile.
Siamo proprio alla frutta.
"Essere un pezzo di pane"
Questa espressione indica una persona buona,
altruista, generosa, in questo caso, quindi,
la bontà interiore di una persona
viene paragonata a quella del pane,
alimento semplice ma molto gustoso,
presente praticamente su quasi ogni tavola.
In fondo, un pezzo di pane piace a tutti, no?
Marco ieri ha soccorso una donna per strada
e l'ha anche accompagnata in ospedale.
È proprio un pezzo di pane.
"Se non è zuppa è pan bagnato"
Se ci pensate bene, il significato
di questa espressione è piuttosto chiaro.
Fa riferimento al passato, ancora una volta,
quando la maggior parte delle persone
era povera e per preparare la zuppa
utilizzava proprio il pane,
magari il pane di qualche giorno prima
bagnato,
inzuppato nell'acqua. Non a caso,
proprio la parola zuppa viene dal Germanico
"suppa", che significa fetta di pane inzuppata.
Mi viene in mente, per esempio,
la pappa al pomodoro di Firenze,
che si prepara un po' così.
Oggi, questa espressione viene utilizzata
per indicare una cosa, una situazione
che anche se viene
presentata in due modi diversi,
in sostanza rimane la stessa cosa.
Ovviamente poi con il tempo
il significato di zuppa come piatto
si è evoluto chiaramente quindi oggi
la zuppa non è sempre fatta di pane bagnato
però, anche se è preparata con dei brodi,
con dei sughi, comunque è quasi sempre
servita con delle fette di pane.
Se faccio il progetto in poco tempo
ma con qualche imprecisione, il mio capo si arrabbia.
Se faccio il progetto
perfettamente ma ci metto molto tempo
il mio capo si arrabbia. Se non è zuppa è pan bagnato.
Attenzione però,
questa espressione si utilizza anche come
esclamazione in un preciso contesto.
E cioè: immaginiamo di fare una domanda
a qualcuno e offrirgli due opzioni di cui
solo una è corretta. Se quella persona sceglie
l'opzione sbagliata
e poi, quando capisce che è sbagliata,
si corregge, noi possiamo dirle:
Beh, ovvio: se non è zuppa, è pan bagnato!
Cioè ti avevo offerto solo due opzioni,
se una è sbagliata ovviamente l'altra è giusta.
"Rendere pan per focaccia"
Questa espressione significa "restituire"
in cambio di un'offesa, una più grave.
Quindi ovviamente ha un significato negativo.
Però, dovete sapere che in origine
questa espressione aveva
un significato positivo ed era in qualche modo
associata al pane.
E faceva riferimento alle tradizioni,
alle usanze di buon vicinato. Nel passato, infatti,
era molto comune preparare i cibi al forno
in casa e quindi era molto ben visto
nel vicinato se quando si preparava la
focaccia per sé e la propria famiglia
se ne regalava un po' anche ai vicini,
i quali potevano ricambiare il favore
con del pane, che non era tanto buono
quanto la focaccia, ma era ovviamente qualcosa.
Ma al giorno d'oggi, appunto, la sfumatura
è totalmente negativa e indica:
Tu mi hai fatto una cosa non bella, io te ne faccio
una peggiore. Invece di presentarsi
all'appuntamento per chiarire dopo la
mia sfuriata, Paola è rimasta a casa.
Mi ha reso pan per focaccia.
"Andare liscio come l'olio"
Se una situazione, un evento va liscio come l'olio
significa che si svolge
senza complicazioni, senza difficoltà.
Beh, ovviamente,
l'espressione deriva dalla
caratteristica
dell'olio di essere, appunto, liscio,
fluido, di avere delle proprietà
lubrificanti che riducono l'attrito tra le superfici.
Durante la riunione di oggi,
tutto è andato liscio come l'olio
e nessuno ha sospettato che non mi ero
preparata per la presentazione.
"Avere il prosciutto (o le banane) sugli occhi"
Questa espressione si utilizza
molto spesso con un tono di rimprovero,
quando vogliamo far notare al nostro
interlocutore che è troppo sbadato,
troppo distratto, ma si utilizza anche
quando vogliamo far notare al nostro
interlocutore che sta volutamente
negando una cosa che in realtà
è evidente, tanto evidente che non può non vederla.
Cioè tu ora vorresti innaffiare il giardino?
Ma non vedi che sta piovendo?
Hai le banane sugli occhi?
Ovviamente in questo caso vogliamo far notare al nostro
interlocutore che è troppo distratto.
Sta piovendo, non ha senso innaffiare il giardino.
Sembra che Sergio abbia
il prosciutto sugli occhi: è palese che sua moglie
lo tradisce. Lo sanno anche i muri!
In questo caso sembra piuttosto che
Sergio non voglia accettare la realtà
che in effetti è molto evidente.
La sta volutamente negando. "Finire a Tarallucci e vino"
Indica che una questione, un contrasto
che sembrava avrebbe portato
a gravi conseguenze si risolve in realtà
in modo
informale, amichevole. Il significato
di questa espressione trae origine, ancora una volta,
dalla tradizione contadina.
Infatti, soprattutto nelle campagne, nel passato,
quando arrivavano gli ospiti,
anche se questi erano
inaspettati non c'era mai problema.
Il padrone di casa risolveva subito
il problema e organizzava qualcosa
come quello che oggi chiameremmo un aperitivo,
con prodotti molto semplici come, appunto,
i taralli e un buon bicchiere di vino.
Cosa chiedere di più? Semplice, efficace,
economico, amichevole. "Ma hai saputo
l'altra sera Luca e Marina avevano
iniziato a litigare, poi per fortuna
tutto è finito a tarallucci e vino
altrimenti avrebbero potuto ferirsi a vicenda.
"Salvare capra e cavoli"
Avete presente quando siete in una di quelle
situazioni in cui avete due bisogni,
due obiettivi,
due interessi, ma dovete sacrificarne uno?
Dovete sceglierne solo uno? Ebbene,
se siete in grado con un'astuta decisione
di riuscire a mantenere, a salvare,
appunto, entrambi questi obiettivi,
questi bisogni, avrete salvato capra e cavoli.
Il modo di dire nasce da un famoso gioco di logica.
Un contadino deve trasportare
dall'altro lato del fiume tre cose:
un lupo, una capra e un cesto di cavoli.
Ha a disposizione una barchetta, la quale, però,
può trasportare, oltre a lui, solo una
di queste tre cose per volta. Nonostante la difficoltà
il contadino riesce a
trasportare tutte e tre le cose dall'altro lato
del fiume, senza che il lupo mangi la capra
o la capra mangi i cavoli. Come fa secondo voi?
Pensateci, la soluzione è alla fine del video.
Aveva promesso a sua moglie
di portarla al cinema, ma aveva dimenticato
che avrebbe dovuto fare da babysitter
ai figli di sua sorella.
Poi, per fortuna, ha salvato capra e cavoli
e ha portato anche i bambini al cinema!
"Essere una testa di rapa". Detto di una persona
che non capisce, che è un po'
ottusa, stupida, sciocca, di certo non è un complimento
e si utilizza proprio la rapa
perché questo alimento è povero
e dallo scarso valore nutritivo.
Nonostante abbia frequentato tutti i corsi di recupero,
Alberto non ha superato l'esame.
È proprio una testa di rapa. "Fare una frittata"
Lo so, lo so, se siete in cucina
con le uova le zucchine e state facendo
una frittata è una cosa bella
e soprattutto buona ma in altri contesti
fare una frittata significa combinare un casino.
Ed esiste anche la versione
"La frittata è fatta!" e si utilizza come
esclamazione per dire al nostro
interlocutore che ormai il casino
è successo, il guaio è combinato, quindi
non c'è più niente da fare per riparare.
È un po' un invito a non pensarci più,
ad andare avanti. "Ormai la frittata è fatta!"
Hai già inviato i documenti sbagliati al cliente
e lui ci ha licenziato non c'è
più nulla da fare affinché lui ci riassuma.
"Essere un salame" Anche questa espressione
è un insulto, nonostante il salame
sia molto buono si dice di qualcuno
che o è goffo, impacciato nei movimenti,
o è stupido, sciocco, ancora una volta.
Il significato di questa espressione,
soprattutto in quest'ultimo significato,
viene dall'origine della parola
"salame" e cioè, "salamen",
che significava sale. Ma, ricordate, prima
di mettere la carne sotto sale le persone
nell'antichità ci mettevano il pesce.
Soprattutto il baccalà e dovete sapere
che il baccalà viene considerato come un
pesce un po' stupido, poverino, perché
va sempre bene con tutto, con qualsiasi ingrediente,
con qualsiasi condimento.
Infatti, anche dire a qualcuno che è un baccalà
ha lo stesso significato.
Hai davvero Donato i tuoi soldi
a quel truffatore? Sei proprio un salame!
Si vedeva che stava mentendo!
Bene! Queste erano tutte le espressioni
più comuni, informali, colloquiali,
proprio riguardanti il cibo e adesso mi è un po' venuta fame.
Se anche a voi è venuta fame e
non volete ancora mangiare rimanete là
e andate a guardarvi un altro video
con tantissime espressioni con tanto di
vocabolario sulle parti del corpo.
Sono sicura che molte di quelle parole non le conoscete
ma potrebbero rivelarsi
molto utili soprattutto a te siete in Italia
e, per esempio, avete un dolore
o qualcosa del genere. Come sempre,
potete trovare il video in alto nella card
o giù nella descrizione. Io poi vi ricordo
che se cercate invece un altro argomento
di grammatica o di cultura italiana
potete passare dal nostro sito
learnamo.com e non dimenticate di
seguire Learnamo anche su Instagram,
su Facebook, su Twitter, su Pinterest, su TikTok
e abbiamo anche un canale Telegram
quindi se ci siete iscrivetevi anche a quello.
Altrimenti, noi ci rivedremo prestissimo
con un nuovo video. Ciao!
Vi saluto con la soluzione del gioco di logica
della capra e dei cavoli.
Fatemi sapere nei commenti se lo sapevate.
Soprattutto fatemi sapere se lo avete
risolto da soli. Siete dei geni.
[Musica] 

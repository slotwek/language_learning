WEBVTT
Kind: captions
Language: it
Ciao a tutti e bentornati su LearnAmo! La
padronanza di una lingua si nota anche 
dalle risposte che diamo in determinate
circostanze, soprattutto se si tratta di
esclamazioni. Se utilizzerete nelle
conversazioni le esclamazioni che sto
per darvi, vi garantisco che tutti si
stupiranno e vi diranno: “Wow! Parli
italiano così bene!”. Scommettiamo?
Ops! Me ne stavo quasi dimenticando. Mamma
mia! Devo spendere qualche parola per
parlarti di italki, lo sponsor di questo
video! Sono stata recentemente nominata
ambasciatrice di italki. Accidenti! Visto
che insegno italiano da più di sette anni
sulla piattaforma, perciò posso
parlartene in dettaglio per esperienza.
Italki è una piattaforma per
l'apprendimento di qualsiasi lingua
straniera. Se stai cercando un insegnante
per lezioni individuali, per progredire
nella lingua che stai studiando è
sicuramente l'opzione giusta per te!
Troverai tantissimi insegnanti tra cui
scegliere, a seconda della loro
disponibilità e della loro tariffa, oltre
che in base a quello che preferisci.
Insieme potrete decidere il metodo
migliore per te e migliorare in un tempo
piuttosto breve. Evviva! Pensa che 19 ore
di lezioni su italki equivalgono
all'apprendimento di un intero semestre
all'università. Inoltre, imparare con
lezioni individuali è molto efficace,
perché ti consente di avere tutto il
tempo a disposizione solo per te; un
insegnante concentrato solo su di te, sui
tuoi obiettivi, sui tuoi dubbi. E allo
stesso tempo ti dà la possibilità di
immergerti completamente nella lingua e
nella cultura straniera di tuo interesse.
Io ho impartito circa 5.000 lezioni di
italiano su italki con recensioni
sempre positive. Non t’allargare! É la verità!
E posso confermare che i progressi dei
miei studenti sono evidenti. Inoltre, non
si tratta di un servizio in abbonamento,
quindi pagherai solo quando deciderai di
fare le lezioni, non ci sono prezzi
mensili fissi. Lo so, lo so, adesso vuoi
provare italki! A chi lo dici! Tutto
quello che devi fare è iscriverti
utilizzando il link che trovi in
descrizione e cominciare a fare lezioni.
Tra l'altro, se ti iscrivi ad italki
utilizzando il codice “AMO5”, riceverai 5 euro
di sconto prenotando una lezione da 10
euro! Ricorda, è valido per i primi 50
utenti, quindi devi fare in fretta! Non
avere paura! Forza e coraggio! E, se vuoi
fare lezioni di italiano con me su
italki, ti basterà cercare il mio nome
Graziana Filomeno, così aiuterai anche
me e il mio canale!
“Ben ti sta!”. Questa esclamazione significa
che la persona, a cui la stiamo
rivolgendo, si merita quello che le è
successo. Generalmente una cosa un po'
negativa, spiacevole. La usiamo spesso, ad
esempio, quando avevamo avvertito quella
persona di non fare una determinata cosa,
ma lei l'ha fatta comunque e ha subito
conseguenze negative. Con lo stesso
identico significato potremmo anche dire
“Ti sta bene!”.
“Sono caduta dalla sedia …” -
“Ben ti sta! Ti avevo detto di non
dondolarti!”. “Ci sei o ci fai?”. Questa
esclamazione si usa quando qualcuno sta
dicendo o facendo qualcosa di stupido, di
insensato o inopportuno e, appunto, gli si
chiede se si stia rendendo conto di ciò
che sta dicendo o facendo. Significa quindi:
“Stai facendo lo stupido apposta o lo sei
davvero?”. Può essere usato anche con tono
scherzoso e ironico, ma nella maggior
parte dei casi in cui viene utilizzato,
si è realmente infastiditi dal
comportamento,
dall'atteggiamento della persona a cui
lo si dice. Infatti, qualche volta può
risultare un po' offensivo, quasi come un
insulto.
“Ma davvero pensavi fosse una buona idea
lanciargli addosso un libro? Ma ci sei o
ci fai?”. “Non t’allargare!”. Questa
esclamazione, molto comune nel centro e
nel sud Italia, ha diverse sfumature. Il
primo significato è quello di “Non
prenderti troppe confidenze!”, quando si
vuole far capire a qualcuno che deve
rispettare una certa distanza, perché il
nostro rapporto ancora non è così intimo
e con … Perché il nostro rapporto ancora
non è così intimo e confidenziale. Il
secondo significato è quello di “Non
esagerare!”, usato quando qualcuno sta
esagerando un po' in quello che dice. Può
essere usata con tono scherzoso o neutro
o brusco, a seconda delle circostanze. E
un sinonimo molto simile è “Non ci
allarghiamo!”
“Non t’allargare, ci conosciamo solo da
pochi minuti, non mi sembra il caso di
uscire insieme.”. “Ho fatto un ottimo lavoro
oggi, sicuramente il capo mi darà una
promozione a breve.” -
“Adesso non ci allarghiamo eh, non
riceverai una promozione per così poco.”
“Ah, beato te!”, con tutte le sue varianti
“Beata lei, beati voi, beate loro” e così
via. E significa semplicemente “Quanto sei
fortunato! Quanto è fortunata! Quanto
siete fortunati!”. Insomma, esprime un
pizzico di invidia per la condizione
della persona a cui ci si sta rivolgendo
e significa un po' “vorrei essere
nei tuoi panni, nei suoi panni, vorrei
avere la stessa fortuna”. “Il mese prossimo
vado in vacanza alle Maldive!” -
“Ah, beato te! Io quest'anno non riesco a
fare nessun viaggio.”. “Da che pulpito!”. Anche
questa è una bella espressione e … sapete
cosa significa? Potete intuire? Il “pulpito”
è, in realtà, questo qui, quindi quella
parte che si trova ancora oggi nelle
chiese e da cui il prete generalmente
predica. E da qui deriva, infatti, il
significato
dell'espressione rivolta a qualcuno che
ci sta criticando o rimproverando per i
nostri difetti, senza, però, rendersi conto,
o senza voler ammettere di avere i
nostri stessi difetti. Quindi, appunto,
viene usata in riferimento ad una
persona che predica in un certo modo, ma
poi si comporta nel modo opposto.
“Ma come sei disordinata, dovresti stare
più attenta a dove lasci le tue cose …” - “Da
che pulpito! I tuoi vestiti sono sparsi
per tutta casa.”. “Evviva!”. Questa è una bella
esclamazione con un significato molto
positivo. Si usa per esprimere entusiasmo,
gioia, augurio, esultanza, approvazione;
tutte cose positive. E a proposito di
“Evviva!”, questa è un'esclamazione che si
potrebbe anche utilizzare per esprimere
un po' sorpresa, stupore, ma per questo
argomento ce ne sono anche moltissime
altre che trovate nel video dedicato
proprio a questo argomento, che è come
sempre qui in alto nella card o giù in
descrizione. “Guarda, ci sono le rondini!” -
“Evviva, è tornata la primavera!”. Ma
proseguiamo con
“Accidenti!” o “Accidenti!”. Come vedete
assume un significato, una
connotazione diversa in base a come
viene pronunciata, in base
all'intonazione. Può esprimere
contrarietà, rabbia, ira, o anche stupore e
ammirazione. A volte può essere
utilizzata anche come
imprecazione e in questo caso è seguita
dalla preposizione “a” più l'oggetto o la
persona verso cui stiamo imprecando.
“Accidenti! Mi ero completamente
dimenticata dell'appuntamento di domani
con il dentista.”
“Accidenti, sei bravissimo a suonare il
violino!”
“Accidenti a te, mi hai spaventato!”
“A chi lo dici!”, letteralmente significa “A
chi stai dicendo questo, a chi stai
dicendo questa cosa?”, ma è una domanda
retorica, non vogliamo veramente sapere
la risposta, è chiaro che la persona a
cui lo diciamo sta parlando con noi. Il
reale significato di questa esclamazione
è “Ah, lo so bene!”, “Per me è lo stesso”, “A me
non va diversamente.”, usata soprattutto
quando qualcuno si sta lamentando per
qualcosa di triste, di difficile, di
faticoso, di brutto che gli è successo e
noi vogliamo fargli capire che non è
l'unica persona che sta soffrendo, che ci
siamo anche noi che stiamo vivendo la
stessa cosa, forse anche peggiore.
Chiaramente dà molto fastidio, quindi
fate attenzione a quando utilizzarla,
perché se una persona si sta lamentando,
è già abbastanza arrabbiata o triste per
i fatti suoi, quindi, far capire che non è
la sola che soffre con “A chi lo dici!” non
è sempre ben visto, perché potrebbe
pensare che stiamo sottovalutando i suoi
problemi.
“Ah, sono così stressata … lavoro tutti i
giorni e non ho mai un giorno di riposo!” -
“A chi lo dici! Pensa che io non vado in
vacanza da almeno quattro anni!”. “Forza e
coraggio!”. Questa è un'esclamazione
utilizzata quando si vuole spronare
qualcuno a fare qualcosa o a non mollare,
quindi a continuare a fare quello che
sta facendo, un po' come a dire “Dai! Su! Ce
la puoi fare con un po' di forza e un
po' di coraggio!”
“Manca solo un chilometro alla fine della
gara, forza e coraggio! Ci sei quasi!”
“Forza e coraggio, tocca a te lavare i
piatti oggi.”
“Per carità!”. Anche questa esclamazione ha
due sfumature leggermente diverse. Può
essere usata sia quasi con un senso di
supplica, per esprimere “Per favore, per
cortesia”.
“Francesca, verresti in Kenya per un
safari?” -
“Per carità, ho troppa paura dei leoni!”. Sia
può essere usata alla fine, soprattutto,
della frase, o come risposta, per
esprimere una forte
negazione, un rifiuto. “Ma Paolo ti sta
simpatico?” -
“Per carità! È una persona talmente
fastidiosa che preferisco evitare
completamente di parlarci!”. “Che peccato!”.
Questa si utilizza molto per esprimere 
rammarico o dispiacere per qualcosa che
è successo o che non è successo. “Oggi
devo lavorare fino a tardi …” -
“Che peccato! Speravo ti potessi unire a
noi per un aperitivo.”
“Mannaggia!”. Questa esclamazione
generalmente si riferisce a cose brutte,
che possono essere un po' tristi e in
questo caso è simile a “Che peccato!” per
esprimere dispiacere, tristezza, ma ha
anche la sfumatura un po' più forte di
esprimere rabbia, impazienza, disappunto,
ira, dipende molto da come la pronunciamo,
dall'intonazione che le diamo. “Mannaggia!”
è un po' di rabbia, “Ah, mannaggia!” è più di
dispiacere. “Oggi devo lavorare fino a
tardi …” - “Mannaggia! Speravo ti potessi
unire a noi per un aperitivo.”
“Mannaggia! Ho appena perso il treno!” -
“Te l'avevo detto che avresti dovuto
svegliarti prima!”. “Mamma mia!” … e questa è
l'esclamazione forse italiana per
eccellenza che tutti all'estero ripetono,
anche se non conoscono l'italiano. Mamma
mia! Ma effettivamente è un esclamazione
molto utilizzata dagli italiani, che ha
tante sfumature diverse, sia positive che
negative, perché può esprimere gioia,
stupore, sorpresa, ma allo stesso tempo
anche ansia, paura, frustrazione. Ancora
una volta dipende tutto
dall'intonazione.
“Ah, mamma mia!” esprime stupore, “Mamma mia!”
esprime frustrazione, “Mamma mia!” esprime
paura. “Mentre guardavamo un film horror,
siamo saltati di soprassalto. Mamma mia!
Ci siamo spaventati per davvero.” Quante
ne conoscevate? Quante ne avete imparate
grazie al video? Fatemelo sapere
nei commenti, utilizzando almeno una di
queste esclamazioni nel commento. Ti
ricordo che, se vuoi provare italki per
fare lezioni individuali su una
qualsiasi lingua straniera con un
insegnante privato a tua disposizione,
puoi cliccare sul link in descrizione
per iscriverti alla piattaforma. Ti
aspetto per fare lezioni di italiano con
me! Se invece volete scoprire altre
espressioni
super, super comuni utilizzate dagli
italiani praticamente ogni giorno, le
potete trovare nel video dedicato
proprio a quell'argomento, che come
sempre trovate qui in alto nella card o
giù in descrizione. Per tutti gli altri
contenuti di grammatica o di cultura
italiana potete passare, invece, dal
nostro sito learnamo.com e non
dimenticate di seguire LearnAmo anche su
Instagram, su Facebook, su Twitter, su
Pinterest, su TikTok, e su Telegram. Se il
video vi è piaciuto, lasciate un bel “mi
piace”, non dimenticate di iscrivervi al
canale. Noi ci vedremo prestissimo in un
nuovo video!

WEBVTT
Kind: captions
Language: it
- Mamma!
Sei tornata?
- Sì, perché?
- È venuta la vicina e mi ha detto che non
era stata avvisata della riunione di condominio...
- Come no?
Le ho detto che sarebbe stata ieri!
- Se ne sarà dimenticata!
E ti ha chiesto se ero a casa?
- Mamma, si dice “ti ha chiesto se fossi
a casa?”.
Ripassa il discorso indiretto!
E voi?
Avete dei dubbi?
Se sì, rimanete con me!
Bene!
Oggi parliamo del discorso indiretto, cioè
quel mezzo che utilizziamo per riportare quanto
viene detto.
Cominciamo subito e vediamo come riportare
notizie e informazioni (cioè frasi dichiarative).
Ecco qui una bella tabella che ho realizzato
per voi.
Qui trovate le frasi nel discorso diretto,
con i tempi utilizzati.
Per riportare notizie e informazioni, dobbiamo
utilizzare verbi come “dire”, “sostenere”...
più 'che'.
Qui trovate “dice che”, se sto riportando
qualcosa al presente.
Qui “ha detto che”, se sto riportando
qualcosa al passato.
In nero vedete i tempi che non cambiano; in
rosso, invece, quelli che cambiano.
Allora, cominciamo con il presente.
“Ho fame”.
Nel discorso indiretto al presente rimane
uguale.
Come vedete, tutti i tempi restano gli stessi.
Quindi: “dice che ha fame”.
Molto semplice.
Invece, al passato cambia e quindi il presente
diventa imperfetto, come vedete: “ha detto
che aveva fame”.
Cosa succede con l'imperfetto?
Per fortuna resta sempre uguale.
Quindi, “avevo un cane”: “dice che aveva
un cane”; “ha detto che aveva un cane”.
Molto semplice!
Passato prossimo.
Ancora una volta, resta uguale nel presente,
al passato invece diventa trapassato prossimo.
Quindi, “sono tornata”: “ha detto che
era tornata”.
Anche se il tempo è passato remoto, non cambia
al presente, ma diventa trapassato prossimo
al passato.
Quindi “vidi”: “ha detto che aveva visto”.
Se invece il tempo è trapassato prossimo,
allora non cambia mai, per fortuna!
“Avevo letto”: “dice che aveva letto”
“ha detto che aveva letto”.
Attenzione qui!
Futuro semplice, “mangerò”.
Al presente ovviamente non cambia, ma al passato
(quindi per esprimere il futuro nel passato)
questa è una particolarità tutta italiana
e utilizziamo il condizionale passato:
"ha detto che avrebbe mangiato”.
Attenzione!
Quindi, futuro anteriore, anche in questo
caso al passato diventa condizionale passato.
“Avrò dormito”: “ha detto che avrebbe
dormito”.
Però, per riportare notizie o informazioni,
possiamo utilizzare comunque anche la forma
implicita, cioè 'di' più infinito.
Ma solo se il soggetto della frase principale
è lo stesso della subordinata.
Solo quindi in questo caso possiamo avere
la forma implicita.
Per esempio, “dice che ha fame”.
Qui il soggetto è lo stesso.
Lei dice, lei ha fame, quindi possiamo avere
la forma implicita: “dice di avere fame”.
Stessa cosa qui, “dice che è tornata”:
“dice di essere tornata”.
Molto semplice.
Ma non possiamo formarla invece qui.
“Dice che sono andati”: “lei dice che
loro sono andati”.
I soggetti delle due frasi sono diversi, dunque
non possiamo avere “dice di essere andati”
o qualcosa del genere.
No!
Vediamo invece cosa succede quando devo riportare
delle domande, quindi ecco qui nella tabella
le domande al discorso diretto.
Per riportarle al discorso indiretto dobbiamo
utilizzare verbi come “chiedere”, “domandare”...
seguiti da 'se'.
Allora, vediamo un po' come cambiano.
Potete vedere che al presente, se devo riportare
una domanda al presente - “chiede se” -
ancora una volta il tempo della frase al
discorso diretto non cambia.
Dove invece cambia è quando riportiamo al
passato.
Quindi, “parti?”: “chiede se parto”
(molto semplice).
Invece il presente indicativo al passato - quindi
con “ha chiesto se” - diventa imperfetto
congiuntivo: “ha chiesto se partissi”.
Imperfetto indicativo, quindi qui rimane uguale...
qui diventa ancora una volta imperfetto congiuntivo.
“Dormivi?”: “ha chiesto se dormissi”.
Per quanto riguarda passato prossimo e passato
remoto, questi diventano, per riportare al
passato una domanda, trapassato congiuntivo.
Dunque, “hai cenato?”: “ha chiesto se
avessi cenato”.
“Tornasti?”: “ha chiesto se fossi tornata”.
E, anche se nella frase al discorso diretto
abbiamo il trapassato prossimo, questo diventa
trapassato congiuntivo al passato, quindi:
“ha chiesto se avessi letto”.
Per quanto riguarda invece il futuro, sia
semplice sia anteriore dell'indicativo...
ancora una volta al presente non cambiano,
ma al passato si trasformano in condizionale
passato.
Dunque, “mangerai?”: “ha chiesto se
avrei mangiato”.
“Avrà sognato?”: “ha chiesto se avrebbe
sognato”.
Tutto chiaro fin qui?
Attenzione, però!
Se riportiamo domande, non possiamo avere
la forma implicita (e quindi 'di' più infinito).
No!
Ma vediamo ora cosa succede quando riportiamo
ordini e comandi, dunque quelli che al discorso
diretto sono espressi con l'imperativo.
Per riportarli, dovremo utilizzare verbi come
“ordinare”, “comandare”... più 'che'.
Quindi al presente avremo “ordina che”.
Al passato avremo “ha ordinato che”.
Allora, vediamo un esempio.
Imperativo “prendi!”.
Se devo riportare questo ordine al presente,
l'imperativo si trasforma in presente congiuntivo:
“ordina che io prenda”.
Se invece devo riportarlo al passato, l'imperativo
si trasforma in imperfetto congiuntivo:
"ha ordinato che io prendessi”.
Stessa cosa, per esempio, per “lasciate!”:
“ordina che noi lasciamo”; “ha ordinato
che noi lasciassimo”.
Anche in questo caso, cioè quando riportiamo
degli ordini, possiamo usare la forma implicita
(quindi 'di' più infinito).
Però, attenzione, in questo caso non è necessaria
la coincidenza di soggetto tra la frase principale
e la frase subordinata.
Dunque, “gli ordina che mangi” (lui ordina
a qualcun altro che mangi) posso comunque
avere la forma implicita: “gli ordina di
mangiare”.
Oppure, “ordina che io vada all'ufficio":
“mi ordina di andare all'ufficio”.
Posso farlo.
Attenzione!
Prima vi ho detto che non possiamo usare la
forma implicita per riportare delle domande.
Però, il verbo “chiedere” si può usare
con la forma implicita per riportare degli
ordini.
Attenzione, quindi se voi sentite o trovate
una frase come “gli chiede di comprare un
gelato”, sarebbe come dire “gli chiede
che compri un gelato” (perché al discorso
diretto avremo magari “compra un gelato!”).
Ecco, quindi stiamo comunque riportando un
ordine, un comando.
Bene, vediamo ora le ultime trasformazioni.
Queste sono valide se il verbo del discorso
indiretto, dunque se il verbo che utilizzate
per riportare, è al passato (come “ha detto”,
“ha ordinato”, “disse”...).
Allora, queste parole o espressioni nel discorso
diretto si trasformano in queste altre al
discorso indiretto.
Quindi “questo”, per esempio, diventa
“quello”.
“Voglio questo libro”: “ha detto che
voleva quel libro”.
Oppure, 'qui', 'qua' diventano 'lì', 'là'.
“Torna qua!”: “gli ha ordinato di tornare
là”.
Ancora “quassù”, “quaggiù” diventano
“lassù”, “laggiù”.
Quindi, “vedete quaggiù!”: “ha ordinato
che vedessimo laggiù”.
“Adesso” invece diventa “in quel momento”;
“ora” diventa “allora”.
“Siamo tornati adesso”: “ha detto che
erano tornati in quel momento”.
Oppure, “siamo tornati ora”: “ha detto
che erano tornati allora”.
“Ieri”, invece, va sostituito con “il
giorno prima” o “il giorno precedente”.
“Ieri ho cominciato la dieta”: “disse
che il giorno precedente – o, il giorno
prima - aveva cominciato la dieta”.
“Oggi”, invece, diventa “quel giorno”.
“Oggi ho cucinato la pasta”: “disse
che quel giorno aveva cucinato la pasta”.
“Domani” diventa “l'indomani” o “il
giorno seguente” o “il giorno successivo”
o, ancora, “il giorno dopo”.
“Domani andrò al mare”: “disse che
il giorno dopo - o, il giorno successivo / il
giorno seguente / l'indomani - sarebbe andata
al mare”.
Invece, se nel discorso diretto abbiamo “mesi
/ settimane / giorni fa”, questi si trasformano
nel discorso indiretto in “mesi / settimane
/ giorni prima”.
“L'ho comprato tre mesi fa”.
Ma avrei anche potuto dire “l'ho comprato
due settimane fa”, “cinque giorni fa”...
Allora, quindi si trasformano in “ha detto
di averlo comprato tre mesi prima” o “due
settimane prima” e così via.
“Tra poco” invece, diventa “dopo poco”.
“Poco fa” diventa “poco prima”.
“Ricomincerò tra poco”: “disse che
avrebbe ricominciato dopo poco”.
Bene, questo è quanto per oggi!
Spero proprio che questa lezione vi sia piaciuta,
spero che l'abbiate trovata molto utile!
Se avete bisogno di ripassare un po' le informazioni
con degli esercizi, andate sul nostro sito.
Se invece pensate che vi sia piaciuta lasciateci
un 'mi piace' e, se non lo avete ancora fatto,
iscrivetevi al canale!
Io vi aspetto per un'altra fantastica lezione!
A presto!

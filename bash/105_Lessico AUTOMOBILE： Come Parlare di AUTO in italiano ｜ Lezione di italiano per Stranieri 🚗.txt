WEBVTT
Kind: captions
Language: it
[Musica] 
Ciao a tutti e bentornati su LearnAmo.
Oggi ci troviamo nella mia macchina, 
perché vedremo insieme il vocabolario
dell'auto in italiano. 
Io sono seduta sul sedile del conducente,
perché guiderò la macchina, accanto a me,
invece, c'è il sedile del passeggero.
Questa che ho in mano è la chiave della
macchina. Per avviare la macchina bisogna
inserirla nel blocchetto e girarla.
Questa macchina ha il cambio manuale,
infatti questa è la leva del cambio.
Questa macchina ha
5 marce
e la retromarcia. Ai miei piedi ci sono
tre pedali:
a sinistra c'è il pedale della frizione,
che bisogna premere per cambiare le
marce;
al centro c'è il pedale del freno;
a destra, invece, c'è il pedale
dell'acceleratore,
per far camminare la macchina.
Questa leva si chiama freno a mano, per
inserirlo bisogna
alzarlo e lo si alza generalmente quando
la macchina si trova in pendenza, ferma o
quando l'abbiamo parcheggiata e dobbiamo
andare via. Adesso ci occupiamo del
cruscotto della macchina.
Questo davanti a me è il quadro
strumenti.
Questo qui è il tachimetro, che indica la
velocità a cui sta andando, a cui sta
procedendo la macchina, poi abbiamo
diversi altri indicatori:
indicatore della benzina, quando la leva
è sulla parte rossa significa che il
serbatoio è vuoto e quindi bisogna fare
benzina, invece, se facciamo il pieno la
leva va direttamente qui sulla F;
poi abbiamo l'indicatore del livello di
acqua della macchina e il contagiri;
qui, invece, c'è uno schermo con
l'indicatore generalmente della data,
dell'ora e il contachilometri.
Quando si avvia la macchina si accendono
tutte le varie lucine,
eccole.
Qui, invece, abbiamo tutta una serie di
comandi e pulsanti per fare diverse cose.
Abbiamo la radio che possiamo accendere
se vogliamo ascoltare la musica. Questo,
invece, è il pulsante per attivare le
frecce di emergenza, che lampeggiano in
situazioni appunto di emergenza e di
necessità.
Con questo pulsante,
invece, andiamo a sbrinare il parabrezza.
Infatti, questo vetro qui si chiama
parabrezza.
Queste qui invece si chiamano le
bocchette di areazione,
dalle quali passa l'aria e sono
necessarie soprattutto, per esempio,
quando abbiamo l'aria condizionata
accesa, da qui possiamo regolare
l'intensità dell'aria condizionata.
Questo serve, invece, per regolare il
calore dell'aria. Da qui,
dalle bocchette di areazione,
verrà fuori aria calda,
se invece io l'ho giro, qui, allora, verrà
fuori aria fredda. E questi invece sono
gli interruttori per
abbassare o alzare i finestrini.
Invece qui in basso abbiamo un piccolo
portabicchieri, è possibile metterci
delle bottiglie, dei bicchieri,
deodoranti per l'auto.
Questo invece è il portacenere, che io
utilizzo permetterci altri oggetti, gomme
da masticare, cartacce e così via. e
l'accendisigari.
Come dice la scritta qui, qui c'è l'air
bag e questo è invece il vano
portaoggetti, con alcuni documenti
dell'auto, ma è possibile metterci anche
qualsiasi altra cosa.
Questo su cui poggio le mani si chiama
il volante o lo sterzo e serve per
svoltare a destra o svoltare a sinistra.
E qui c'è anche un airbag,
ma soprattutto
c'è il clacson, che sicuramente sentirete
per le strade in Italia e che io suonerò
soltanto una volta perché siamo in un
centro abitato.
Qui abbiamo anche altre due leve per
altri comandi. Da questa leva possiamo
accendere le luci:
le luci di posizione,
che servono semplicemente per segnalare
la presenza dell'auto sulla strada; le
luci anabbaglianti,
necessarie soprattutto di sera; e le luci
abbaglianti,
che vengono utilizzate in strade
particolarmente buie, ma solo se non
arriva nessuno di fronte a noi.
Invece, sollevando o abbassando questa
leva, accendiamo gli indicatori di
posizione,
comunemente chiamati anche
frecce, a destra o a sinistra.
Con questa leva, invece, possiamo attivare
i
tergicristalli,
che servono per pulire il parabrezza
quando è sporco o quando piove. Qui c'è,
invece, l'aletta parasole con
uno specchietto.
Siamo pronti per partire e cosa bisogna
fare prima di partire?
Sicuramente bisogna regolare lo
specchietto retrovisore interno,
gli specchietti retrovisori esterni,
il sedile, se serve,
e bisogna allacciare la cintura di
sicurezza.
Questa parte dell'auto si chiama
tettuccio, in questo caso è chiuso, però
ci sono le auto decappottabili
ed è possibile in quel caso aprire il
tettuccio o altre auto hanno il
tettuccio panoramico,
quindi è possibile vedere il cielo, per
esempio. Tutta la parte esterna dell'auto
si chiama carrozzeria.
Questa, invece, è la portiera, che si apre
e si chiude con la maniglia.
E questo, invece, è il finestrino. Questa è
una ruota della macchina,
in particolare è composta dallo
pneumatico quindi la parte nera, più
comunemente detta anche gomma, e il
cerchione.
Questa è la parte frontale dell'auto, con
il cofano che si apre per sistemare le
cose interne, il motore, l'acqua, l'olio e
così via, questa invece è la targa, ce n'è
una davanti e una dietro.
Questa è la griglia di areazione per il
radiatore.
Qui abbiamo i fari.
E il paraurti. Nella parte posteriore
della macchina abbiamo altri fari e il
bagagliaio, che si apre e si chiude e,
ovviamente, l'altra targa.
Se ti piace immergerti completamente
nella lingua italiana autentica, non
dovresti assolutamente perderti il
nostro corso "Italiano in Contesto", basato
sul metodo contestuale. Sarai immerso in
conversazioni quotidiane reali: al bar,
in pizzeria, dal medico e così via,
proprio come se fossi davvero in Italia.
Così, imparerai l'italiano vero, quello dei
madrelingua, che non troverai sui
libri. "Italiano in Contesto" comprende 10
situazioni, ognuna con una videolezione,
sottotitoli in italiano e in inglese,
se ne hai bisogno,
trascrizioni con spiegazioni aggiuntive
per ripassare ogni lezione,
esercizi automatici, la possibilità di
porci qualsiasi domanda tu possa avere e
ricevere risposta entro 24 ore.
inoltre, con il codice coupon brumbrum,
otterrai l'accesso illimitato al corso
a soli 79 euro.
Il link per iscriverti è in descrizione.
Se questo video di vocabolario dinamico
vi è piaciuto, lasciate un bel "mi piace" e
iscrivetevi al canale. Se avete voglia di
un altro video dinamico, allora non
dovete assolutamente perdervi il nostro
vlog a Torino,
fidatevi è imperdibile! E abbiamo anche
un ospite d'eccezione, ma non vi dico
altro.
Il link è come sempre in alto nella card
e giù nella descrizione. Se invece
cercate un qualsiasi altro argomento di
grammatica e di cultura italiana, allora
non dimenticatevi di passare dal nostro
sito learnamo.com e per tutti gli altri
contenuti esclusivi seguite LearnAmo
anche su Instagram, su Facebook, su
Twitter, su Pinterest, su TikTok e su
Telegram. Io vi saluto e vi aspetto nel
prossimo video. Ciao ciao!
[Musica] 

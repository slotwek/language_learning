WEBVTT
Kind: captions
Language: it
Ciao a tutti e bentornati su LearnAmo! 
Le espressioni facciali sono una parte
fondamentale della comunicazione, in 
quanto ci permettono di aggiungere delle
sfumature a quello che stiamo dicendo
con le parole. Però ho notato, parlando
con i miei studenti, che molto spesso
mancano proprio le parole, le frasi per
descrivere queste espressioni facciali.
Perciò in questo video ve le darò tutte,
o perlomeno quelle delle espressioni più
famose, quelle che facciamo più spesso
mentre parliamo.
Accigliarsi/
Corrucciarsi/ Aggrottare le sopracciglia
(che poi sono queste). Tutti e tre questi
verbi indicano la stessa espressione che
usiamo, che facciamo in varie occasioni.
Per esempio può essere un segno di
concentrazione
oppure di preoccupazione, di rabbia e
talvolta anche di dispiacere. E non
facciamo altro che muovere i muscoli del
viso per avvicinare tra loro le
sopracciglia, contraendo anche la fronte,
che forse non è il massimo per le rughe.
Fare l'occhiolino o un po' meno comune
strizzare l'occhio- chiaramente
consiste nel chiudere uno dei due occhi
per un breve periodo di tempo lasciando
l'altro aperto. E questo lo facciamo
tutti molto spesso, il più delle volte è
un segno di intesa che indica un momento
di contatto visivo tra due persone che
invia o fa intuire un messaggio senza
che gli altri possano capire. Ecco perché
è intesa: intesa solo tra me, che lo
faccio, e la persona a cui è rivolto. E
solo noi sappiamo il significato vero di
quell'occhiolino, quindi c'è intesa tra
noi. Tutti gli altri non possono capire,
non possono sapere; però si usa anche
molto spesso per sottolineare che si sta
scherzando. Per esempio se uno
straniero parla veramente molto bene in
italiano, io posso dire: "Wow il tuo
italiano è veramente pessimo",
per dire ovviamente: "Sto scherzando".
Altrimenti, in Italia almeno, l'occhiolino
può anche essere un segno di
ammiccamento, quando si vuole provare a
sedurre o conquistare qualcuno. Anche se
dubito che questo tipo di gesto possa
veramente avere successo. Voi che ne dite?
Ancora, qualche volta si usa
l'espressione "fare l'occhiolino" con un
senso figurato, ma sempre per indicare
una certa intesa tra le parti. Per
esempio, prendiamo il titolo di questo
articolo: si sta dicendo che quelle
riviste scientifiche hanno
una certa intesa, una certa complicità,
quasi uno scambio di interessi con le
pseudoscienze. Comunque, so che
l'occhiolino in alcune culture è
considerato un gesto maleducato, quindi
sono molto curiosa di sapere la vostra
opinione. Fatemi sapere nei commenti com'è
visto l'occhiolino nel vostro Paese.
Sgranare gli occhi
Rimanendo un po' sulle espressioni che
coinvolgono gli occhi, sgranare gli occhi
significa
spalancarli, aprirli tanto per sorpresa o
terrore, facendoli quasi uscire dalle
orbite.
Fulminare con lo sguardo- A chi non è mai
successo di trovarsi in una situazione
in cui un amico sta parlando un po'
troppo, magari sta raccontando cose
troppo imbarazzanti che avete fatto
insieme e che voi non volete che si
sappiano. Bene, in questi casi
probabilmente ci sono molte cose che
volete dirgli o fargli, però forse la cosa
più discreta ma efficace è fulminarlo
con lo sguardo:
quindi, comunicargli con un'occhiata
parecchio cattiva e aggressiva che
farebbe meglio a tacere, se non vuole
rischiare di dover fare i conti con la
nostra ira.
Mettere o tenere il broncio- Come avete
potuto vedere, quando si mette il broncio
si aggrottano le sopracciglia, ma non
solo: si acciglia in realtà l'intero
volto per mostrare
all'altra persona che siamo arrabbiati
con lei; oppure con il broncio possiamo
comunicare che ci siamo offesi in
qualche modo e che non abbiamo
intenzione di parlarne. È considerato un
gesto un po'
infantile, spesso lo si accompagna anche
con le braccia incrociate,
e magari tra adulti lo si può utilizzare
ma solo in un senso un po' scherzoso e
ironico.
Fare la linguaccia- Anche questa è
generalmente una cosa che fanno i
bambini, o comunque è considerato un
gesto piuttosto infantile. Infatti, i
bambini la fanno spesso quando si
offendono e, quindi, un po' per dispetto
tirano fuori la lingua, quasi come a dire:
"Ah sì? Mi rimproveri? E io ti faccio
questo". Invece poi più avanti, quando si
cresce, si utilizza un po' la linguaccia
magari come forma di scherno, presa in
giro, fatta in modo scherzoso, quindi non
deve essere presa troppo sul serio.
Quando facciamo la linguaccia è un po'
come se dicessimo:
"Ahahah, io ce l'ho fatta e tu no!". Per esempio, se
io mangio l'ultimo pezzo di torta al
cioccolato e a mio fratello non rimane
niente,
eh beh posso fargli una linguaccia
come a dire: "Ahah, io ho mangiato la torta e tu
no!"
Fare una smorfia- "Fare una smorfia" non
indica un'espressione specifica, precisa.
"Fare una smorfia" significa semplicemente
muovere la bocca, gli occhi e in generale
la faccia per esprimere diverse emozioni:
dolore, disgusto, gioia,
avversione, noia, sconcerto, delusione,
confusione. Se mangio una cosa che non mi
piace, posso fare (smorfia)
Se qualcuno sta facendo un discorso
noioso, posso fare (smorfia)
Se qualcuno mi dice una cosa strana
e io sono un po' confusa, non so se
crederci, se non crederci e non capisco
bene, posso fare (smorfia)
Ma in realtà si possono fare anche delle
smorfie un po' divertenti solo per far
ridere qualcuno, per esempio i bambini
piccoli.
Al plurale, invece, quindi l'espressione
"fare le smorfie" può anche assumere un
altro significato, e cioè fare
atti un po'
svenevoli, avere un atteggiamento
affettato, nel senso di troppo
strutturato, troppo finto, tanto dolce da
risultare stucchevole.
Arricciare o storcere il naso- il
sentimento generale che questa
espressione esprime è disgusto. Deriva
proprio dal gesto fisico che noi
facciamo, stringendo un po' il naso,
solitamente quando sentiamo un odore
poco gradevole. Ma in realtà si può
storcere il naso anche in generale come
segno di repulsione,
disapprovazione nei confronti di
qualcuno o qualcosa che non ci va
particolarmente
a genio.
Sogghignare significa sorridere oppure
ridacchiare ma
in maniera
maliziosa. Lo si fa soprattutto quando si
è felici di qualcosa ma non si può o non
si vuole darlo a vedere perché non è una 
cosa buona per tutti, ma solo per noi. Per
esempio, se sto guardando la finale di
Champions League con altre 10 persone e
io tifo per una delle squadre, mentre
tutte le altre persone che sono con me
tifano per l'altra squadra e poi la mia
squadra vince,
io sogghigno perché io sono felice. Però
ecco, è una cosa positiva solo per me e
non posso troppo farlo vedere agli altri.
Arrossire- Questa è ovviamente un'azione
più
involontaria, che non possiamo veramente
controllare, e consiste ovviamente nel
diventare rossi in faccia principalmente
sulle guance, generalmente per imbarazzo
o comunque in generale quando ci
sentiamo a disagio in una certa
situazione. Però c'è da dire che si
arrossisce anche in altri contesti, per
esempio quando ci si arrabbia molto,
quando si ride troppo o quando si piange.
Insomma, generalmente il rossore in volto
è associato a forti emozioni.
Mordersi le labbra- Anche questa azione
ha più di un significato, però è molto
molto comune come segno di stress o
ansia. Per esempio, è molto
probabile che qualcuno lo faccia quando
deve fare un esame: quindi prima
dell'esame o prima di un colloquio. Però,
può anche essere un segno di attrazione:
se la persona con cui stiamo parlando
tende a mordersi il labbro o a leccarsi il
labbro, può significare che è attratta da
noi, ovviamente non sempre. Insomma, dovete
un po' leggere anche gli altri segnali
per evitare equivoci. Oppure ci si morde
il labbro per trattenersi dal fare
qualcosa: per esempio per trattenersi dal
ridere in una circostanza in cui non si
dovrebbe ridere, o per trattenersi dal
fare un commento poco piacevole, o in
generale per trattenersi dal mostrare
troppo le proprie emozioni.
Alzare gli occhi al cielo- Beh, questa
espressione veramente descrive proprio
il gesto perché è quello che si fa:
si portano gli occhi al cielo, come segno
che qualcosa o qualcuno non ci va a
genio. Infatti, spesso lo si fa quando si
è irritati,
infastiditi, quando proprio non se ne può
più. Per esempio, se stiamo discutendo con
una persona che vuole avere ragione a
tutti i costi e che non è disposta ad
ascoltarci, ascoltare anche le nostre
ragioni,
possiamo farlo perché non ne possiamo
più, non la sopportiamo più. E chiaramente,
la persona può anche arrabbiarsi perché
lo scopo di questo gesto è proprio far
capire al nostro interlocutore che non
siamo d'accordo con quello che viene
detto o che siamo annoiati, che proviamo
fastidio. Spero che voi non alziate gli
occhi al cielo quando guardate i video
di LearnAmo, fatemelo sapere nei commenti,
e spero che invece voi vi divertiate!
Vuoi sfoggiare con orgoglio il tuo amore
per la lingua e la cultura italiana?
Passa dal nostro negozio online LearnAmo
Collection e scegli l'accessorio, il capo
d'abbigliamento che fa più al caso tuo.
Il link per il negozio e in descrizione.
Detto questo, vi ricordo che se invece
volete delle espressioni per descrivere
la personalità di qualcuno,
espressioni che però sono connesse in
qualche modo con gli animali, quindi
molto simpatiche, vi consiglio di
guardare il video dedicato proprio a
quell'argomento che trovate qui in alto
nella card o giù nella descrizione. E vi
ricordo anche che in descrizione trovate
un video molto simile a questo: i verbi
che descrivono, che indicano i suoni che
facciamo con la bocca, è molto
interessante. Se invece cercate un
qualsiasi altro argomento di grammatica
o di cultura italiana, potete passare dal
nostro sito learnamo.com. Non dimenticate
di seguire LearAmo su Instagram, su
Facebook, su Twitter, su Pinterest, su TikTok
e su Telegram. Non dimenticate anche
di lasciare un bel Mi Piace perché ci
aiuta molto, di iscrivervi al canale se
ancora non lo avete fatto. E con questo è
tutto, spero che questo video vi sia
piaciuto, io vi aspetto nel prossimo
video! Ciao ciao! 

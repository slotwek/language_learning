WEBVTT
Kind: captions
Language: it
Ma è italiano o inglese? 
Ciao a tutti
e bentornati su LearnAmo. 
Come avete potuto notare, 
gli anglicismi sono presenti
sempre più spesso
nella lingua italiana.
Queste parole sono penetrate
così tanto in profondità
che persino mia nonna
ne usa qualcuna.
Ma gli stranieri, giustamente,
sono molto arrabbiati
e non vogliono usarle.
Noi abbiamo scelto di imparare
l'italiano, non l’inglese,
quindi vogliamo parlare
solo italiano.
Effettivamente è giusto
anche perché molto spesso
esistono le versioni corrispondenti
in italiano.
Però in questo video proveremo
a risolvere questo problema.
Quindi Annagrazia vi dirà
le parole inglesi
più usate dagli italiani ogni giorno
e io vi darò, invece, le corrispondenti
alternative italiane, quando esistono.
Abbiamo suddiviso le parole
per argomenti,
così da rendere più chiara la lista
e alla fine del video
ci sarà anche un esercizio per voi.
Quindi, tenetevi pronti
e ascoltate attentamente.
È molto probabile che sentirete di più
utilizzare le forme inglesi
invece di quelle italiane
sia nei film, sia nelle serie tv,
perché queste ripropongono
le conversazioni quotidiane.
In ogni caso, se volete accedere
a qualsiasi contenuto in lingua straniera
che non è disponibile
nel vostro paese,
la soluzione perfetta per superare
le geo-restrizioni è una VPN,
come Nord VPN,
lo sponsor di questo video.
La VPN è sicura
e facilissima da utilizzare.
Davvero, dovrete solo attivarla
e selezionare il paese
in cui volete virtualmente trovarvi.
Inoltre, con una VPN
potete dormire sonni tranquilli,
perché è in grado di proteggere
tutti i vostri dati di navigazione.
Pensate, con Nord VPN
avrete anche una protezione contro:
malware, pubblicità invasive
e cookie di tracciamento.
Tutto incluso nel prezzo.
E che prezzo!
Infatti, se vi iscriverete
utilizzando il link in descrizione
e il codice coupon “LEARNAMO”
riceverete uno sconto esclusivo
e poi potrete godere della garanzia
di 30 giorni, soddisfatti o rimborsati!
Che dire,
non posso che consigliarvela.
“Social network”
Cominciamo un po’ male,
perché no, non esiste una traduzione
italiana per questa parola.
Mi dispiace.
La “rete sociale” in italiano,
infatti, è un’altra cosa, e cioè,
si tratta di un gruppo di individui
connessi tra loro da diversi legami sociali.
Insomma, niente a che vedere con Facebook, Instagram, Whatsapp e così via.
“Account”
“Il profilo”
“Privacy”
“La riservatezza”
Riservatezza?
Ma chi usa questa parola in italiano?
Ho bisogno di preservare
la mia riservatezza.
Mai sentito.
Eh, lo so.
Ma esistono, per esempio,
gli “accordi di riservatezza” tra aziende o privati.
“Login”
"L'accesso"
“Password”
“La parola chiave”,
“la parola d’accesso”,
“la parola d’ordine”.
Le prime due sono valide alternative
alla “password” digitale.
Mentre la “parola d’ordine” è,
generalmente, quella che viene richiesta
all’ingresso di qualche luogo,
qualche locale particolare, segreto, esclusivo.
“Community”
“La comunità”
“Feedback”
“Il riscontro”
“Trend”
“La tendenza”
“Nickname”
“Il soprannome”
“Email”
“La posta elettronica”
Dammi il tuo indirizzo
di posta elettronica…
e intanto la persona
è già andata via.
Ti mando una posta elettronica?
Ci sentiamo per posta elettronica?
Ovviamente, è un’alternativa valida
per indicare, in generale, il sistema.
Quando parliamo, invece,
di una lettera elettronica in particolare,
beh, dovremmo utilizzare “email”.
“Default”
“L’impostazione predefinita”
“Smartphone”
“Il cellulare”
Anche se bisogna precisare
che ci sono delle parole molto specifiche
che sono nate nella tecnologia e,
quindi, negli ultimi anni,
che non hanno davvero
una traduzione italiana.
Come: “software”, “hardware”, “file”.
Quindi, anche sui nostri cellulari,
sui nostri computer,
troveremo queste parole nonostante
la lingua impostata sia l’italiano.
“Update”
“L’aggiornamento”
“Wireless”.
“Senza fili”
“Meeting”.
“La riunione” o “L’incontro”
“Boss”
“Il capo”
E, a questo proposito, voglio aprire
una piccola parentesi
riguardo il femminile della parola “capo”,
su cui ricevo spesso molte domande.
Dunque, il femminile per indicare, appunto,
una persona che dirige un’impresa
o che è in una posizione di comando
dovrebbe essere “capa”.
Tuttavia, siccome questa forma
ha spesso un uso scherzoso,
molti preferiscono chiamare una donna
“capo” al maschile.
“Abstract”
Il “riassunto”, il “sommario”
“CEO”
“L’amministratore delegato”
“Bodyguard”
“La guardia del corpo”
“Workshop”
“Il laboratorio”
“Freelancer”
“Il libero professionista”
“Partner”
“Il socio”
Ovviamente qui “socio” è la versione
italiana di “partner” nel contesto lavorativo.
Nel contesto sentimentale, invece,
si preferisce utilizzare la parola “partner”
soprattutto quando si parla
in maniera impersonale, generale.
Per esempio:
“Bisogna rispettare il proprio partner”.
Altrimenti, se ci vogliamo riferire
a una persona in particolare,
possiamo usare le alternative
italiane a seconda del contesto.
Quindi: “marito”, “moglie”,
“fidanzato/a”, “compagno/a”, e così via.
“Partnership”
“La collaborazione” o “L’alleanza”.
“Manager”
Beh, qui ci sarebbero varie alternative:
“il dirigente”, “il direttore”, “l’amministratore”.
“Part time”
“A tempo parziale”
“Full time”
“A tempo pieno”
“Copywriter”
Eh, in italiano sarebbe
“il redattore pubblicitario”
“Staff”
“Il personale”
“Badge”
“Il tesserino”
“Stress”
Questo è molto comune in italiano
anche se la versione italiana
sarebbe “la tensione”.
“Startup”
E questa è una “nuova impresa”.
“Smartworking”
Molto comune,
soprattutto in questa epoca di covid,
“il lavoro agile”, “il lavoro da casa”,
“il lavoro da remoto”.
Ma la cosa divertente, qui,
è che la parola “smartworking”
non è neanche un anglicismo.
Perché nel mondo anglosassone
questa parola neanche esiste.
Si tratta, quindi,
di uno pseudoanglicismo,
un errore che ormai è penetrato
nel linguaggio quotidiano italiano
e che probabilmente continueremo
a utilizzare in futuro.
Ma, amici anglosassoni,
fatemi sapere nei commenti
se quello che ho detto è vero,
fatemi sapere se nei vostri paesi
si usa l’espressione “smartworking”.
“Preview”
“L’anteprima”
“Leader”
“Il capo”, anche qui, o "la guida".
Usate per indicare proprio la persona
principale di un partito politico,
di un gruppo, un movimento,
un’organizzazione.
“News”
“Le notizie”
“Premier”
Qui la traduzione potrebbe essere
“il primo ministro”
anche se,
nel caso specifico dell’Italia,
questa figura si chiama
il “presidente del consiglio”.
E, a proposito di politica italiana,
se volete saperne di più,
ho realizzato un video
in cui vi spiego nel dettaglio
ma in maniera anche
abbastanza rapida,
come funziona
il sistema politico italiano.
Vi lascio il link per questo video
nella descrizione,
nel caso in cui più tardi
vogliate dargli un’occhiata.
“Low cost”
“A basso costo”
“All inclusive”
“Tutto incluso”
“Store”
Anche questa, no! “Il negozio”!
“Broker”. In italiano è, piuttosto:
“l’agente”, “l’intermediario”.
“Budget”
Qui la versione italiana
sarebbe “il bilancio”.
Cioè tu mi stai dicendo
che quando vai a comprare una casa
tu dici all’agente immobiliare
“il mio bilancio è di 100mila euro”?
Beh, probabilmente
in quel contesto no, non lo userei.
Diciamo che in italiano ormai
si usa la parola “bilancio”
principalmente per riferirsi
alla situazione finanziaria
determinata dal rapporto
tra le entrate e le uscite.
Non so, il bilancio di una compagnia.
“Report”
“Il resoconto”
“Gap”
“La lacuna”
“Buyer”
Beh, ma questa no!
“Il compratore”, o “L’acquirente”.
“Upgrade”
“La promozione”
Soprattuto per indicare
lo spostamento,
il passaggio a un livello superiore
di qualcosa.
Se, invece, ci vogliamo riferire
a un “upgrade”
per esempio su un aereo
o negli alberghi,
si dovrebbe usare, piuttosto, l’espressione
italiana “innalzamento di categoria”.
Lo so, un po’ lunga.
“Coach”
“L’allenatore”
“Sold out”
“Tutto esaurito”
Più precisamente, se parliamo
di un prodotto “sold out”
diremmo, semplicemente,
che “è esaurito”.
Se, invece, parliamo di un evento,
una partita, un concerto,
allora diremmo, piuttosto,
che è “tutto esaurito”.
“Team”
“La squadra”
“Match”
“La partita”
“Workout”
“L’allenamento”
“Record”
“Il primato”
“Contest”
“La gara”, “il concorso”
“Check-up”
“La visita di controllo”
“Sponsor”
Questa è interessante...
La versione italiana sarebbe
“il finanziatore”, oppure “il sostenitore”
però non mi sentirei di utilizzare
quest’ultima alternativa
perché è molto generica
e non dà davvero l’idea
di una persona che sostiene
qualcuno economicamente.
Dà, piuttosto,
una sfumatura di sostegno morale.
Quasi come un “fan”.
“Backstage”
“Dietro le quinte”
“Audience”
“Il pubblico”
Attenzione, però!
Perché in italiano abbiamo
la parola inglese “audience”
che si usa,
ma per un altro significato.
Più precisamente,
nel contesto della televisione
per indicare il numero di telespettatori
che in un certo periodo di tempo
seguono un determinato programma,
un determinato canale, una determinata trasmissione.
“Sequel”
“Il seguito”, “la continuazione”
“Performance”
“L’esibizione”, “la prestazione”
E qui va fatta
una piccola distinzione:
usiamo “esibizione” veramente
nel contesto dello spettacolo,
quindi l’esibizione di un cantante,
di un ballerino, di un attore.
La “prestazione”, invece,
è più generale.
Si usa anche in altri contesti.
La prestazione di una macchina,
di un cellulare, di una squadra.
“Scoop”
Per questa, la versione italiana
è anche un po’ lunga.
Sarebbe una
“notizia importante ed esclusiva”.
Ecco perché,
soprattutto in qualche caso,
si afferma di più la versione inglese
rispetto a quella italiana.
Perché è più breve.
“Showroom”
“Il salone di esposizione”
“Band”
“Il gruppo musicale”
“Cameraman”
“Il cineoperatore” o “l’operatore della cinepresa”
Sinceramente non le ho mai sentite.
“Live”
“Dal vivo”, per un’esibizione,
o “in diretta” per un programma
in televisione o alla radio.
“DJ”
No, qui davvero non esiste una versione italiana.
“Trash”
“Di cattivo gusto” o “volgare”
“Copyright”
“Il diritto d’autore”
“Show”
“Lo spettacolo” se è dal vivo,
o “il programma” se è in televisione.
“Nomination”
“La candidatura”
"Shopping"
"Le compere"
"Mood"
"L'umore"
Per esempio, essere di buon umore,
essere di cattivo umore.
“Location”
“Il posto”, “il luogo”
“Weekend”
Questo anche no! “Il fine settimana”
“Hotel”
Molto usato, ma l’italiano sarebbe “l’albergo”.
“Hall”
“L’ingresso"
“Waterproof”
“Impermeabile” o “resistente all’acqua”.
“Brand”
“Il marchio”, “la marca”
“Fitness”
“La forma fisica”
“Sexy”
“Sensuale”, “attraente”.
“Outfit”
Okay, qui anche la versione
italiana è un po’ lunga.
Un “outfit” sarebbe un “insieme coordinato
e abbinato di abiti e accessori”.
Ti piace il mio insieme coordinato e abbinato
di abiti e accessori che indosso oggi?
Dai! Se volessi scrivere un tweet
non mi basterebbero neanche i caratteri.
Probabilmente su questa parola
devo darti ragione.
“All you can eat”
“Mangia quanto puoi”
Anche se, ad essere sinceri,
si usa sempre la versione inglese,
ed è una cosa molto specifica.
Una formula popolare soprattutto
nei ristoranti giapponesi in Italia,
nei ristoranti di sushi.
Secondo questa formula,
ogni persona deve pagare un prezzo
fisso per l’ingresso nel locale.
Dopodichè, i clienti possono ordinare
tutto quello che desiderano.
Attenzione, però, bisogna consumare
tutto quello che si è ordinato.
Altrimenti, molto frequentemente,
si rischia di dover pagare gli avanzi.
“Fashion”
“La moda”
“Makeup”
“Il trucco”
“Random”
“Casuale”
“Casual”
“Informale”
“Relax”
“Il riposo”
“Comfort”
“La comodità”
“Packaging”
“L’imballaggio”, “la confezione”
“Chewing gum”
“La gomma da masticare”
“Gossip”
“Il pettegolezzo"
Bene, queste erano tutte
le alternative principali nei vari settori
che abbiamo pensato di darvi,
così che possiate utilizzarle più spesso
quando parlate in italiano.
Come promesso, 
adesso c'è un esercizio per voi.
Vedrete sullo schermo alcune frasi
con degli anglicismi
e vi suggeriamo
di scrivere nei commenti
la migliore versione
a cui potete pensare,
di queste frasi,
con le alternative italiane.
Non deve rimanere neanche
una parola inglese nelle frasi.
Eccole a voi.
Se invece volete scoprire
quali sono i falsi amici
tra l'italiano e l'inglese,
il francese o lo spagnolo,
potete guardare il video dedicato
proprio a questi terribili amici.
Che, come sempre, potete trovare
in alto nella card o giù nella descrizione.
Se invece cercate un qualsiasi altro
argomento di grammatica o cultura italiana
potete visitare il nostro sito
learnamo.com
E se ancora non lo avete fatto,
non dimenticate di seguire LearnAmo
anche su Instagram, su Facebook, su Twitter,
su Pinterest, su TikTok e su Telegram,
per le pillole quotidiane di italiano
che potete trovare solo lì.
Con questo è tutto.
Noi vi aspettiamo nel prossimo video.
Ciao!

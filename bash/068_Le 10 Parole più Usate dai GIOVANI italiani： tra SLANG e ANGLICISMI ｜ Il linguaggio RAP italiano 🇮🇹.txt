WEBVTT
Kind: captions
Language: it
Ciao a tutti e bentornati su LearnAmo,
qui l'italiano impariamo, nuove cose 
scopriamo e tanto ci divertiamo.
Avete intuito di cosa tratterà questo 
video?
Eh sì, proprio quello: rap. In particolare, 
vedremo tutte le parole e le espressioni
più comuni del vocabolario 
specializzato del rap italiano.
Spero davvero che rimaniate a guardare 
questo video, anche se non siete davvero
degli appassionati del genere, perché si
impara sempre e comunque qualcosa. Potreste
sempre imparare un gergo molto molto
giovanile e quindi potreste sfoggiarlo
con i più giovani che conoscete: nipoti,
cuginetti, fratellini, sorelline. Ecco,
quindi, per voi una breve lista degli
slang più utilizzati dai rapper italiani
nelle loro canzoni. Eh sì, ce ne sono
molti.
“4L”:
come la maggior parte delle parole e delle
espressioni che vedremo in questo video,
anche questa è di derivazione inglese,
più precisamente viene da “for life” ed è
un termine che indica qualcosa che, per
l'appunto, durerà per sempre, per la vita.
Vi lascio per questa, così come per tutte
le altre parole ed espressioni, degli
estratti di canzoni rap, appunto, in cui
potete trovare proprio queste
espressioni.
“Bando”: termine a cui una cantante, Anna, ha
dedicato un brano molto molto popolare e
indicano normalmente un quartiere
periferico o una casa abbandonata in cui
si è soliti riunirsi con gli amici della
gang, generalmente per fumare, per bere.
“Bufu”: ed è l'acronimo di
un'espressione americana, questa qui.
È un termine che è stato introdotto in
Italia per la prima volta dalla Dark
Polo Gang, un gruppo di rapper italiani e
di solito viene rivolto agli hater, come
un contrattacco, un po' con il
significato di “per quanto ci riguarda
vai a quel paese” o qualcosa di più forte.
Il termine, però, viene anche utilizzato
un po' come un insulto generico, con il
significato di
nullafacente, stupido, idiota, ridicolo.
Curiosità: il termine “bufu” è stato
ufficialmente introdotto nella Treccani,
enciclopedia italiana. Quindi, se lo
utilizzate e vi dicono “Ma cosa stai
dicendo?”,
sto usando una parola italiana
ufficialmente riconosciuta
dall'enciclopedia Treccani.
Pensate un po' che originalità dire: “Sei
proprio un
bufu”. “Eskere”: 
nulla in più se non l'italianizzazione
dell'americano “esketit”, abbreviazione
usata al posto di “Let's get it”, quindi in
italiano significa qualcosa come
facciamolo,
prendiamocelo, in riferimento un po' a
quella che potrebbe essere la scalata
verso il successo, la fama, i soldi, la
gloria, il potere.
“Ollare”:
e anche questa è un'italianizzazione
per un'espressione inglese, questa qui.
“Ollare” è un vero e proprio verbo
coniugabile che indica un'azione
criminosa compiuta dalla propria gang.
“Fareshi”:
arrivati a questo punto lo avete
immaginato, no? Anche questa è
un'italianizzazione per un'espressione
americana, questa qui. È entrata nel
contesto rap italiano grazie a due
trapper italiani, Ski e Wok,
che l'hanno importata facendo
riferimento a come viene pronunciata.
Quindi, anche nel modo di scrivere, anche
il suo spelling è, non inglese, ma la
versione italiana di come si
pronuncerebbe in inglese e ha il
significato di “al diavolo questo schifo,
vai a quel paese”, volendo essere eleganti,
diciamo. Chiaramente, ci tengo a precisare
che tutte queste espressioni sono molto
legate all'ambito giovanile trap, rap e
così via. Usate nel contesto, vanno molto
bene, usate per scherzo vanno anche bene.
L'importante è usarle con moderazione,
perché appunto tendono ad avere
significati un po' più forti.
“Flexare”:
e questa, secondo me, è una parola
interessante, è un verbo che può avere
diversi significati in base al contesto
in cui ci si trova. Innanzitutto, deriva
dall'inglese “to flex”, che fa riferimento
alla flessione del muscolo, quando questo
viene messo in mostra. Quindi,
principalmente il significato di questo
verbo è legato un po'
all'ostentazione, al volersi mettere in
mostra e quindi significa appunto
ostentare, esibire,
vantarsi, però eventualmente può
significare anche un po' possedere,
spendere.
“Bro” oppure “fra”: chiaramente sinonimi, uno
“bro” viene dall'inglese “brother” e l'altro
“fra” viene dall'italiano “fratello”, però
chiaramente sono due sinonimi usati,
appunto, nello slang come abbreviativo di
“fratello”, però per riferirsi soprattutto
ai propri amici, agli altri membri della
gang, quindi persone con cui non si
condivide magari il sangue, ma che
comunque sono molto vicine, eventualmente
anche un partner, un socio, se si è in una
certa confidenza con questa persona.
“No cap”: indovinate un po'? Ancora una volta forte
influenza americana ed infatti “cap” è
l'abbreviazione di “capping”, verbo che
potrebbe essere tradotto un po'
convenzionalmente con “mentire”. Dunque,
l'intera espressione “no cap” può essere
utilizzata in due modi diversi: o per
esprimere scetticismo di fronte a quella
che potrebbe sembrare una menzogna, una
bugia, qualcosa a cui proprio non
riusciamo a credere e quindi diciamo “no
cap” come dire “non mi dire, non è uno
scherzo?”, ma la si può utilizzare anche
per esprimere proprio la veridicità di
un'affermazione, di quello che si sta
dicendo, un po' come dire “non scherzo,
cioè sono serio, sto dicendo la verità”,
“no cap”.
“Gang”: e qui penso che nessuno abbia
troppi dubbi. Oggigiorno, il termine è
utilizzato per indicare un gruppo di
giovani, spesso
teppisti, che si scagliano contro il
mondo esterno, visuale chiaramente
ereditata dal mondo americano, dove forse
le disparità sociali si notano un po'
più che in Italia. Ma, oltre quindi a
questo significato molto più specifico,
in realtà il termine “gang” viene
utilizzato in Italia per indicare in
generale un gruppo di amici che passa
molto tempo insieme, che fa molte cose
insieme, quasi come se fosse una famiglia,
senza altri significati dietro.
Ma sapevate che il termine ha cambiato
un po' il suo significato nel tempo?
Infatti, la parola “gang”
ha modificato appunto le sfumature del
suo significato
adattandole un po' al contesto storico.
Pensate che è un termine che risale al
‘600, dove indicava semplicemente una
compagnia di lavoratori. Nel ‘700, poi, è
passato a indicare un gruppo di schiavi
che lavoravano nelle piantagioni. Infine,
nell’800 il suo significato è
passato a riferirsi a un gruppo di
criminali.
Ovviamente, questo non è un libretto di
istruzioni per comprendere al cento per
cento tutte le canzoni rap italiane, ma
spero che possa essere per voi un buon
inizio. Come avete potuto notare, c'è
molto inglese,
inevitabilmente, perché in realtà è un
po' una cultura che abbiamo importato
direttamente dagli Stati Uniti e quindi
non possiamo farci molto. Però, ci sono
molte altre parole inglesi che vengono
utilizzate in italiano di cui in realtà
abbiamo
alternative italiane, ma non le usiamo
troppo spesso perché siamo pigri, perché
è più figo usare l'inglese o che so io.
In ogni caso, se stiamo parlando italiano,
è bene parlare italiano, fino a quando è
possibile, ovviamente. Per questo, ho
realizzato proprio un video su tutte le
alternative italiane per provare a
sostituire quante più parole inglesi
possibile. Ripeto, non sempre si può, però
si fa quel che si può. E, come sempre,
potete trovare questo video di cui vi
sto parlando qui in alto nella card o
giù nella descrizione. Se invece cercate
un qualsiasi altro argomento di
grammatica o di cultura italiana, potete
passare da òearnAmo.com. Non dimenticate
anche di seguire LearnAmo su Instagram,
su Facebook, su Twitter, su Pinterest, su
TikTok e su Telegram. Lasciate un mi
piace se il video vi è piaciuto, vi è
stato utile e iscrivetevi al canale, se
ancora non lo avete fatto. Io vi saluto,
“flexo” e vi aspetto nel prossimo video.
Ciao ciao!

WEBVTT
Kind: captions
Language: it
Ciao a tutti e bentornati su LearnAmo! In
questo video, ci siamo fatti un po' più 
professionali perché ci occuperemo delle
espressioni italiane più comuni nel
mondo del lavoro, sia che stiate pensando
di venire a lavorare in Italia, sia che
abbiate dei colleghi italiani che volete
stupire, sia che stiate guardando una
serie TV italiana
ambientata in un ufficio. Restate là,
perché vedremo ben 16 espressioni
italiane che potrebbero tornarvi molto
utili.
Queste espressioni ti saranno molto
utili per fare bella figura con i tuoi
colleghi italiani, ma se hai voglia di
praticare il cosiddetto Business Italian
(l'italiano sul posto di lavoro), allora,
dovresti esercitarti con un professore
madrelingua esperto. La soluzione
migliore per farlo è sicuramente
italki, lo sponsor di questo video. Fatti
un regalo per il nuovo anno e comincia a
parlare italiano fluentemente. Prenota
delle lezioni individuali su italki
con insegnanti madrelingua e migliora il
tuo italiano. Con gli insegnanti su
italki potrai esercitarti non solo sul
Business Italian, ma anche con la
grammatica, la conversazione, oppure la
preparazione di esami di certificazione.
Quali sono i vantaggi di italki?
Innanzitutto, sarai tu a scegliere
l'insegnante che fa al caso tuo, in base
alla disponibilità, alle competenze e
ovviamente in base al prezzo; poi, potrai
fare la lezione direttamente da casa tua
o da qualsiasi altro luogo tu voglia,
quando vuoi! Inoltre, non c'è un
abbonamento, un costo fisso da pagare al
mese, semplicemente pagherai quando farai
le lezioni. Pensa che sole 19 ore su
italki equivalgono a un semestre
all'università e io posso confermarlo
perché lavoro come insegnante
qualificata su italki da più di 5 anni
e ho visto gli incredibili progressi
degli studenti. Prova italki!
Il link per iscriverti è in descrizione.
E ovviamente, se vuoi, potrai fare lezioni
con me. Ti aspetto! E Ora riprendiamo con
il video.
La prima espressione di oggi è:
pensare fuori dagli schemi: che significa
creare, inventare qualcosa di nuovo, nel
senso di diverso dal solito,
abbandonando i soliti schemi e
rivoluzionando, cambiando il proprio modo
di pensare
abituale, cercando di essere più
originali, nel senso di
sorprendenti, che è una qualità, in
generale, molto apprezzata sul posto di
lavoro, purché dia buoni risultati,
ovviamente. Per poter scrivere il suo
nuovo libro, lo scrittore ha dovuto
pensare fuori dagli schemi, così ha
vissuto in Alaska per un intero anno.
Centrare il segno o, la sua variante,
colpire nel segno. Ed entrambe
significano avere successo, nel senso di
capire perfettamente un'idea o un
concetto; oppure,
indovinare qualcosa; o ancora, avere
un'idea, realizzare un progetto
perfettamente coerente con gli obiettivi
dell'azienda. Chiaramente, anche queste
espressioni sono molto positive. Con
questo nuovo prodotto abbiamo proprio
colpito nel segno: le vendite sono
triplicate nell'ultimo mese.
Essere sul pezzo o essere sempre sul
pezzo. L'espressione essere sul pezzo ha
due significati: ha sia il significato di
essere sempre
aggiornati sulle ultime tendenze, sulle
ultime novità e questo significato
deriva in realtà dall'ambito
giornalistico. Infatti, su un quotidiano,
su una rivista, un
articolo si chiama anche pezzo, quindi,
essere sul pezzo significa che il
giornalista segue con molta attenzione
l'argomento di cui si sta occupando,
quindi si tiene aggiornato con tutti i
dettagli, con tutte le ultime
informazioni. Ma si può utilizzare essere
sul pezzo anche con un altro significato
e cioè quello di essere particolarmente
concentrati e focalizzati su ciò che si
sta facendo, senza lasciarsi distrarre.
Questo significato, invece, deriva dalla
catena di montaggio. Avete presente nelle
fabbriche? Perché ogni operaio deve
rimanere
concentrato su un singolo passaggio
della produzione, quindi, deve lavorare su
un pezzo alla volta. Come hai saputo di
ciò che sta succedendo alla concorrenza?
Certo che sei sempre sul pezzo tu! Non ti
sfugge niente!
Fare il passo più lungo della gamba.
Questa espressione non è molto positiva,
quindi, se la dicono rivolta a voi nel
mondo del lavoro, probabilmente avete
sbagliato qualcosa, perché significa
tentare un'impresa molto più difficile
di quello che, infatti, si può affrontare.
Hai comprato un'azienda da 3 milioni di
euro?
Sinceramente, penso che questa volta tu
abbia fatto il passo più lungo della
gamba.
Prendere una
scorciatoia. Questa espressione può
essere utilizzata in contesti diversi: se
siamo per strada e prendiamo una
scorciatoia significa che scegliamo il
percorso più rapido, spesso
secondario, per raggiungere la
destinazione. Quindi, magari, invece di
utilizzare la strada per andare al
supermercato,
decido di prendere il sentiero nel bosco
che quindi è secondario, non è la strada
principale, ma questo mi aiuta, perché
anche se è un po' più ostile, è più breve,
quindi, arrivo prima. Invece, nel mondo del
lavoro, prendere una scorciatoia
significa che scegliamo il modo più
rapido per raggiungere uno scopo. Ma
attenzione, perché questa non ha una
sfumatura positiva, anzi, l'idea è che il
percorso più rapido che abbiamo scelto,
non è molto
pulito, anzi, è un po’ losco e richiede un
po' di
spregiudicatezza. Il primo che
completerà il progetto riceverà una
promozione
e se ho il sospetto che il vincitore
abbia preso una scorciatoia, sarà
licenziato. Andare in porto. Detto
generalmente di un progetto e significa,
semplicemente, andare a buon fine, avere
successo, raggiungere il compimento. Se
questo progetto andrà in porto, la
reputazione della nostra
azienda migliorerà notevolmente.
Bruciare le tappe. Questa espressione ha
un significato piuttosto positivo, perché
significa raggiungere velocemente un
obiettivo, progredire rapidamente. E in
realtà, la si può utilizzare anche fuori
dal mondo del lavoro. Signori, dato che
non abbiamo scadenze imminenti, non c'è
bisogno di bruciare le tappe: possiamo
procedere lentamente.
Battere cassa. Sappiamo tutti che, per
esempio, in un negozio, la cassa è il
luogo in cui si paga; e quindi, nel mondo
del lavoro, battere cassa significa
chiedere a una persona o a un'azienda di
pagare ciò che deve pagare e che magari
aveva cercato di
posticipare il più possibile. Quel
cliente non ancora pagato la merce che
ha preso. Bisogna battere cassa
immediatamente, altrimenti non pagherà
più!
Trattare. Nel contesto di lavoro, trattare
significa
negoziare. Negoziare per ridurre il
prezzo stabilito o anche, per migliorare
le proprie condizioni di un accordo.
Penso che il prezzo sia troppo alto:
bisogna trattare con l'azienda se
vogliamo guadagnarci qualcosa.
Fare
l'impossibile, farsi in quattro. Se vi
rivolgono queste espressioni, potete
veramente essere molto felici e
soddisfatti, perché significa che state
facendo molto bene. Infatti, entrambe
queste espressioni significano
impegnarsi tantissimo, lavorare duro pur
di raggiungere un determinato obiettivo,
spesso al di sopra delle aspettative.
So che ho commesso un errore, però d'ora
in poi mi farò in quattro per provare a
risolvere il problema che ho creato.
Rompere il ghiaccio o aprire le danze. Se
prima di una riunione vi viene chiesto
di rompere il ghiaccio o di aprire le
danze, quello che si vuole da voi è che
cominciate a parlare, che siate i primi
ad aprire la riunione. Entrambe queste
espressioni significano, infatti,
superare un primo momento di
imbarazzo e prendere l'iniziativa,
cominciare a fare qualcosa che nessuno
aveva il coraggio, la voglia di fare. Poi
però, in realtà, “rompere il ghiaccio” si
usa anche a proposito delle relazioni
interpersonali. Il significato è lo
stesso: cioè, c'è l'idea di rompere
l'imbarazzo iniziale, fare il primo passo
per cominciare la conversazione. Però,
appunto, non posso dire che, per esempio,
io ho aperto le danze con
Maria. Non ha molto senso. Dovrei dire che
io ho rotto il ghiaccio con Maria e per
fortuna l'ho fatto perché adesso siamo
grandi amiche.
Mattei, rompa lei il ghiaccio oggi. Sappiamo
tutti che lei è quello che si è
preparato meglio per l'ordine del giorno
della riunione di oggi. Far fronte alle
spese. Significa, semplicemente,
sostenere
le spese
aziendali se stiamo parlando in un
contesto lavorativo: come le spese di
produzione, le spese per i macchinari, gli
stipendi dei dipendenti, e così via.
Tutto è aumentato: prevedo che quest'anno
dovremo far fronte a spese più elevate
rispetto agli scorsi anni.
Lanciare un prodotto sul mercato
significa, semplicemente, mettere un
prodotto in commercio per la prima volta.
Bene, l'ultimo modello del nostro
software è pronto per essere lanciato
sul mercato.
Rivedere i termini di un contratto o di un
accordo e significa
revisionare, controllare ogni singolo
dettaglio negli accordi di
collaborazione
stabiliti tra aziende, nei contratti di
lavoro, nei documenti eccetera. Per
controllare che non ci sia nulla di
losco, che non ci siano delle cose che in
futuro potrebbero ritorcersi
contro di noi. Prima di firmare è
necessario rivedere i termini del
contratto con un avvocato specialista
del settore.
24 ore su 24 (7 giorni su 7). Se conoscete
l'inglese, sapete che in inglese si dice
Twenty Four Seven ed è sufficiente, è
chiaro. Purtroppo, in italiano,
se diceste “24/7” non sarebbe così chiaro,
tranne se il vostro interlocutore è
fluente in inglese. Per indicare, invece,
che si deve lavorare tutto il giorno,
tutti i giorni, si usa l'espressione “24
ore su 24”, spesso accompagnata da “7
giorni su 7”, proprio per essere sicuri
che anche il fine settimana è incluso. Ci
sono state delle grosse perdite
nell'ultimo mese: bisognerà lavorare 24
ore su 24, 7 giorni su 7 per riuscire a
recuperare.
Andare dritto al punto, andare al dunque,
andare al sodo, tagliare corto. Se state
tenendo una presentazione o state
facendo un discorso durante una riunione
e qualcuno vi rivolge una di queste
espressioni,
fatevi due conti, perché, probabilmente,
state sbagliando qualcosa, state un po'
esagerando con i dettagli e con le
informazioni inutili. Quindi, quella
persona vi sta ricordando di cominciare
a parlare delle cose importanti, delle
cose più rilevanti per cui state facendo
quella riunione, invece di
tergiversare. Ha senso? Spero proprio di
sì. Signor presidente, signori colleghi,
non sprecherò oltre il vostro tempo e
andrò subito al dunque: abbiamo bisogno
di nuove collaborazioni,
altrimenti le vendite continueranno a
scendere.
Conoscevate tutte queste espressioni?
Fatemelo sapere nei commenti perché sono
molto, molto curiosa. Se vi piace, se siete
interessati un po'
all'italiano lavorativo, l'italiano degli
affari, scrivetemelo nei commenti perché
posso realizzare degli altri video.
Infatti, noi abbiamo già un altro video
dedicato proprio alle espressioni più
comuni in italiano per quando si deve
fare, si deve sostenere un colloquio di
lavoro. Veramente molto interessante,
quindi dategli un'occhiata e lo trovate
come sempre qui in alto nella card o giù
nella descrizione. Se invece cercate un
qualsiasi altro argomento di grammatica
o di cultura italiana, potete passare dal
nostro sito learnamo.com e non
dimenticate anche di seguire learnamo su
Instagram, su Facebook, su Twitter, su
Pinterest, su Tik Tok e su Telegram. Spero
che il video vi sia piaciuto, se è stato
così,
lasciate un bel mi piace, così noi lo
sappiamo e ci fa sempre molto, molto
piacere. Ovviamente se ancora non vi
siete iscritti al canale, cosa state
aspettando? Fatelo immediatamente e io
invece vi aspetto prestissimo in un
nuovo video. 

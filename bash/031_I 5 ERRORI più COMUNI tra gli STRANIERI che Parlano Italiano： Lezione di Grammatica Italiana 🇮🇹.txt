WEBVTT
Kind: captions
Language: it
Ciao a tutti e bentornati su LearnAmo!
Riuscite a trovare tutti gli errori in
questa frase? Ci sono ancora qualche
argomenti di cui non hai parlato nei
video? Alcuno te li suggerisce? Come
funziona? Me lo sono sempre chiesta.
Chiunque vuole farti delle domande può
scriverle nei commenti e tu poi
rispondi nei video? So niente di tutte le
dinamiche dietro i video, dimmi di più,
altrimenti non ti aiuto più. Non ho
alcuna voglia di aiutarti rimanendo
all'oscuro. Ecco un tipico messaggio da
parte di Annagrazia. Ebbene, questo
messaggio contiene diversi errori tutti
con i pronomi e gli aggettivi indefiniti.
Questi errori sono i più comuni tra gli
stranieri che imparano l'italiano. In
questo video li identificheremo, ve li
spiegherò e vi mostrerò come fare per
evitarli. Pronti?
“Qualche + plurale”
QUALCHE è un aggettivo indefinito che
indica una piccola e non specificata
quantità di qualcosa. Chiaramente però la
quantità è più di una, ed è questo che
crea confusione per chi sta imparando
l'italiano. Poiché un errore
molto frequente tra gli studenti di
italiano è quello di utilizzare un
sostantivo plurale dopo QUALCHE, proprio
perchè si pensa che si riferisca ad una
quantità superiore a 1. Però forme come
“qualche persone, qualche mele, qualche
libri” sono sbagliate, si dovrebbe utilizzare invece
sempre un sostantivo singolare
dopo l'aggettivo indefinito “qualche”. Come
ad esempio: “C’è qualche persona in
fila prima di noi.” “Ho mangiato qualche
mela prima di venire qui.” “Gli ho prestato
qualche libro.” Se invece voleste
utilizzare il sostantivo plurale per
riferirvi a una quantità generale, quindi
non specifica di qualcosa, dovreste
sostituire “qualche” con il suo sinonimo
“alcuni” al maschile o “alcune” al femminile. Infatti questo aggettivo comunque ha lo stesso
identico significato di “qualche”, ma è
sempre seguito da un sostantivo plurale.
Quindi “alcune persone, alcune mele, alcuni
libri".
"ALCUNO in domande”.
Attenzione, “alcuni”, che abbiamo appena
visto come sinonimo di “qualche”, è molto
diverso dal singolare “alcuno”. Molto! Si
usano in maniera diversa e il loro significato
è anche diverso. Infatti “alcuno” e le
sue varianti “alcuna, alcun” si usano
soltanto al singolare e in frasi
negative con il significato di “nessuno”.
Per esempio, “Non mi ha fatto alcuno
sconto”, che è come dire “Non mi ha fatto
nessuno sconto”. “Non c’è alcuna ragione
per arrabbiarsi così tanto.” “Non c’è
nessuna ragione per arrabbiarsi così
tanto.” “Non c'è alcun dubbio riguardo alla
sua identità.” “Non c'è nessun dubbio
riguardo alla sua identità.”&nbsp;Dunque, tutte
frasi negative: mai “alcuno, alcuna, alcun”
possono essere utilizzati in frasi
affermative o interrogative. Mai! Dunque,
frasi come “Alcuno ha visto i miei
occhiali?” oppure “C’è alcuna persona ad
aspettarti” sono completamente sbagliate!
In questi casi bisognerebbe
completamente sostituire la parola
“alcuno” con parole più appropriate, per
esempio: “Qualcuno ha visto i miei
occhiali?” oppure “C’è qualche persona ad
aspettarti.”
Un errore comune tra molti stranieri che
stanno imparando l'italiano è trascurare
l'utilizzo di una VPN, come, ad esempio,
NordVPN lo sponsor di questo video. Una
VPN rappresenta uno strumento
eccezionale per chiunque stia studiando
una lingua straniera. Oltre a fornire
protezione ai dispositivi da possibili
attacchi di pirati informatici,
una VPN consente di aggirare le
restrizioni geografiche e accedere ai
contenuti del Paese della lingua che si
sta apprendendo. Spesso infatti, alcuni
contenuti sono accessibili
esclusivamente in determinati Paesi e
non altrove. Mi riferisco, per esempio, ai
siti di streaming dei canali televisivi,
alle stazioni radio e ai giornali online.
Lo sblocco di tutto ciò richiede
soltanto pochi semplici passi. Basta
scegliere l'offerta di NordVPN che
meglio si adatta alle tue esigenze,
creare un account, avviare il programma e
selezionare il Paese in cui vorresti
virtualmente trovarti, come ad esempio
l'Italia se stai imparando l'italiano. Da
quel momento in poi avrai accesso a
tutti i contenuti disponibili per gli
italiani. Interessante vero? Inoltre
utilizzando il codice coupon "LEARNAMO” e
cliccando sul link fornito nella
descrizione, potrai usufruire
dell'offerta migliore 
disponibile al momento, che spesso include
alcuni mesi gratuiti e uno
sconto sul prezzo. Pertanto non è
necessario che preoccuparti se stai
guardando questo video anni dopo la
sua pubblicazione, i vantaggi rimangono
garantiti. Cosa stai aspettando?
L'immersione totale nella lingua e nella
cultura rappresenta il miglior modo per
apprendere una lingua straniera nella
tua vita quotidiana. Approfitta di questo
straordinario aiuto per il tuo studio
delle lingue straniere. Clicca sul link
in descrizione e inizia a usare NordVPN.
CHIUNQUE + indicativo
Qui la questione si fa un po' più
complicata. Infatti il pronome indefinito
“chiunque”, che significa "qualsiasi persona",
così come l'aggettivo indefinito
“qualunque o qualsiasi”, può essere seguito
sia dall'indicativo sia dal congiuntivo,
in base a quello che esprime. Quando
CHIUNQUE è usato con il senso di “tutti,
ognuno, qualunque persona” allora è
seguito dall'indicativo. Per esempio,
“Chiunque può apprezzare la sua bellezza.”
Quando, invece, “chiunque” ha il significato di
“tutti, quelli che, qualsiasi persona
che”, allora sarà&nbsp;seguito dal congiuntivo.
Chiunque studi l'italiano teme questo
argomento.
“Niente + NON”
“Nulla, niente e nessuno” sono pronomi
indefiniti che servono a negare il verbo,
ma attenzione a come si usano. Infatti si
possono usare in due modi diversi. Se
“nulla, niente e nessuno” seguono il verbo,
allora sarà&nbsp;necessaria la cosiddetta
doppia negazione, cioè dovremo aggiungere
NON prima del verbo. Non ho visto nessuno.
Non ho nulla da dire. Non ho mangiato
niente. Se invece “nulla, niente e nessuno”
precedono il verbo, allora la doppia
negazione non serve.
Nessuno mi ha visto. Nulla mi spaventa.
Niente ha senso. In
realtà, le stesse regole valgono
anche per le altre negazioni, come
l'aggettivo “nessun" o "mai", "mica" e così via.
Stessa cosa. Non ho incontrato nessun
amico. Nessun amico hai incontrato. Non
vado mai in montagna. Mai vado in
montagna. Non andremo mica in vacanza.
Mica andremo in vacanza. Quindi fate
sempre molta attenzione alla posizione
di queste negazioni.
ALCUNO o NESSUNO
Anche se spesso creano dubbi, gli
aggettivi indefiniti “alcuno e nessuno”,
sono in realtà sinonimi e, per questo
motivo sono intercambiabili. Entrambi
possono essere utilizzati dopo il verbo
e vanno supportati con un'altra
negazione: il “non” prima del verbo. Non ho
nessun dubbio. Non ho alcun dubbio. Non ho
nessuna notizia. Non ho alcuna notizia.
Attenzione però, l'aggettivo “nessuno”, come
abbiamo visto poco fa, può
anche essere utilizzato prima del verbo.
In questo caso da solo, quindi senza
altre negazioni. Però con “alcuno” la
stessa regola non si può applicare,
quindi “alcuno” non può mai essere
utilizzato prima del verbo. Quindi diremo,
per esempio: "Nessun amico mi ha salutato."
Ma non potremo dire: "Alcun amico mi ha
salutato."
Allora, da domani comincerete ad
utilizzare correttamente i pronomi e gli
aggettivi indefiniti? È tutto chiaro? Se
avete ancora dei dubbi, fatemeli sapere
nei commenti. Magari posso realizzare una
seconda parte di questo video, perché so
bene che questo argomento e queste
paroline creano un po' di difficoltà a
chi sta imparando l'italiano. Se invece
quello che vi crea difficoltà è il tanto
amato/odiato congiuntivo, allora vi
consiglio di guardare il video in cui vi
spiego una volta per tutte quali sono i
cinque errori più comuni commessi dagli
stranieri con il congiuntivo. Si tratta
di errori che veramente tutti commettono,
anche i più avanzati, quindi non
perdetevelo. Come sempre lo trovate qui
in alto nella card o giù in descrizione.
Ma se invece cercate un qualsiasi altro
argomento di grammatica o di cultura
italiana, potete passare dal nostro sito
learnamo.com
Lì c'è tutto quello che vi serve, e se
ancora non lo avete fatto, non
dimenticate di seguire LearnAmo su
Instagram, Facebook, Twitter,
Pinterest, TikTok e Telegram, per
tutti gli altri contenuti che
pubblichiamo lì. Se il video vi è piaciuto,
lasciate un bel mi piace, che ci aiuta
tanto e non dimenticate di iscrivervi al
canale se ancora non lo avete fatto. Con
questo è tutto. Io vi saluto e vi aspetto
prestissimo in un nuovo video!

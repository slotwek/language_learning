WEBVTT
Kind: captions
Language: it
Ciao a tutti e bentornati su LearnAmo.
Annagrazia, qual è il libro più famoso 
della letteratura italiana?
"La Divina Commedia".
Mmm... Ok, forse hai ragione, ma di quello
abbiamo già parlato in un altro video.
Allora, diciamo il secondo libro più
famoso della letteratura italiana?
"Gomorra", “Ce ripigliamm' tutt' chell che
è 'o nuost!” E... no,
parliamo di
letteratura. "L'amica geniale"? Ok, lascia
perdere, ti aiuto io. "Il Decameron".
Di Giovanni Boccaccio, vero? Esatto. Vabbè,
mi era passato di mente. Wow, di certo non
è un libro che passa inosservato, ha
delle dimensioni...
notevoli. Infatti, la sua lunghezza,
insieme anche alla lingua usata, e cioè
un italiano piuttosto
"vecchio", è una delle ragioni che spaventa
un po' tutti alla lettura, italiani e non.
Però il Decameron è sicuramente uno dei
libri più importanti della letteratura
italiana, tanto che ancora oggi se ne
parla e si studia nelle scuole. Perciò
restate con noi, perché in questo video
vi daremo una spiegazione
facile ma completa de "Il Decameron" di
Giovanni Boccaccio. E soprattutto veloce,
la gente si annoia dopo 10 minuti.
Partiamo dall'inizio. Quando Boccaccio ha
scritto questo libro?
Andiamo, lo sai che non sono brava con le
date!
Non mettermi in imbarazzo.
È stato scritto tra il
1349 e il
1353. Tieni a mente queste date perché le
riprendiamo tra un attimo. Ma prima ho
un'altra domanda per te, questa è facile.
Il titolo: sai perché quest'opera si
chiama proprio così?
"Decameron" o "Decamerone". La so, la so: il
nome è di origine greca.
Letteralmente significa "di dieci giorni" e
non è un caso.
La storia, infatti, si sviluppa in un arco
di tempo di dieci giorni.
Dieci è anche il numero dei protagonisti
del libro, tutti giovani: sette ragazze
e tre ragazzi. E cosa fanno dieci ragazzi
in dieci giorni? Ricordi che ti ho detto di
tenere a mente le date in cui il libro è
stato scritto?
Bene, devi sapere che un anno prima
all'inizio del libro, e cioè nel
1348, c'era una terribile epidemia di
peste. Quindi questi dieci ragazzi per
sfuggire al contagio decidono di
isolarsi. Scappano dalla città di Firenze
per rifugiarsi in una villa in campagna.
Praticamente si auto impongono un lock
down
Esatto.
Questa è una scelta stilistica che si
chiama "cornice", cioè una situazione di
base, di partenza, per il resto dell'opera.
E come passano il tempo questi ragazzi?
Si rilassano, fanno giochi, cucinano... Ma
durante le ore più calde del giorno
devono inventarsi qualcos'altro.
E così decidono di raccontare
uno alla volta,
ogni giorno, una novella, cioè, un racconto
breve. Dieci novelle al giorno per dieci
ragazzi fanno un totale di cento novelle
nell'opera.
Ma come si organizzano per raccontare
queste novelle? Perché così si rischia un
caos. No, nessun caos. Ogni giorno viene
eletto un re o una regina e sarà proprio
questa persona a scegliere il tema della
giornata per tutte le novelle. Quali sono
questi temi?
Ho preparato una tabella riassuntiva,
eccola qui.
Mh, sorprendente. In ogni caso, per fortuna,
nonostante le novelle siano 100 i
contenuti si possono più o meno
raggruppare in quattro categorie, che
sono le più importanti e ricorrenti.
Una bella scrematura, no?
Come il mio latte, quello intero non lo
digerisco.
Sì, ok. In ogni caso, gli argomenti, i
contenuti, più frequenti sono sicuramente
le donne. Le donne sono molto importanti
per Boccaccio, infatti dedica il libro
proprio a loro. Le donne, infatti, soffrono
tanto per amore e a differenza degli
uomini, non hanno modo di distrarsi,
se non con il racconto. Quindi per
Boccaccio le donne sono il destinatario
del suo libro, ma sono anche le
protagoniste più importanti. La cosa
interessante è che ogni personaggio
femminile è diverso nel libro, perché lui
vuole rappresentare tutte le
sfaccettature della femminilità. E poi,
ovviamente, tra i temi principali
non poteva non esserci l'amore, anche
questo, rappresentato sotto diversi
punti di vista.
Attenzione però, quello di Boccaccio non
è il puro, semplice amore spirituale di
Dante. Avete presente? Quello delicato,
platonico,
irrealizzato.
No, quello di Boccaccio è completamente
diverso. Si sofferma di più sull'aspetto
fisico,
carnale del sentimento. Già, infatti
proprio per questo il libro è stato
spesso considerato immorale e scandaloso
ed è stato censurato in
molte occasioni, in molte epoche. Ops.
Un altro tema ricorrente nelle novelle è
la fortuna, il caso,
l'imprevedibilità dei fatti umani, cose
che accadono agli uomini e che questi
non possono controllare, ma possono
trarne beneficio se ne hanno le capacità.
Collegato a questo, un altro tema molto
importante e ricorrente nelle novelle è
sicuramente
l'ingegno e cioè l'intelligenza,
l'abilità umana, con cui affrontare le
avversità
o, almeno, provarci. "Quantunque volte,
graziosissime donne, meco pensando
riguardo quanto voi naturalmente
tutte siete pietose, tante conosco che la
presente opera al vostro iudicio avrà
grave e noioso principio, si come è la
dolorosa ricordazione della pestifera
mortalità trapassata"
Ma... come scrive questo...
Boccaccio? Non sempre riesco a capire
quello che leggo. Considera che è stato
scritto nel Trecento eh. Mica ieri! Ma, in
generale, la lingua di Boccaccio oscilla
un po' tra: una lingua fiorentina alta
colta, ricercata, che è quella del
narratore, che in realtà compare soltanto
all'inizio e alla fine dell'opera, e una
lingua più viva, autentica, realistica, che
è quella in cui vengono raccontate le
novelle, e qui si possono notare delle
sfumature più
dialettali, popolari e anche dei doppi
sensi con riferimenti sessuali.
Senti, però c'è un problema: le novelle
sono 100 e non possiamo raccontarle
tutte, altrimenti nessuno finisce di
guardare il video, come facciamo? Adesso
andremo a vedere quali sono le novelle
più famose e più interessanti del libro.
Ah, d'accordo, comincio io con "Ser
Cepparello da Prato"
Ser Cepparello è un notaio, ma è una
persona malvagia, crudele, spietata.
Durante una confessione, però, si descrive
come una persona buona, generosa,
virtuosa, amabile, e così dopo la sua
morte viene riconosciuto e onorato da
tutti come tale.
Potete crederci? Io lo dico sempre: nella
vita saper parlare bene aiuta tantissimo.
"Andreuccio da Perugia"
Andreuccio è un giovane molto
ingenuo, che per la prima volta nella sua
vita deve fare un viaggio lontano da
casa.
Così va a Napoli, al mercato dei cavalli
e qui mostra a tutti con orgoglio i soldi
che ha portato con sé. Ovviamente viene
ingannato e derubato da una prostituta.
Per recuperare i suoi soldi allora si
unisce a dei ladri.
Nel frattempo, però, è diventato più astuto,
così riesce a ingannare i ladri e a
prendersi un anello dal bottino,
recuperando i suoi soldi.
L'intuito ci aiuta molto spesso. La
prossima novella è quella di Lisabetta
da Messina.
Lisabetta vive con i suoi fratelli e si
innamora di un collaboratore del
fratello, Lorenzo. Anche lui la ama,
ma è di un ceto inferiore,
i fratelli, quindi, sono contrari all'unione
e così uccidono di nascosto il
povero Lorenzo. Un giorno Lisabetta
sogna Lorenzo e lui le racconta cosa è
successo e dove è seppellito. Lisabetta
va in quel posto, trova il cadavere, gli
taglia la testa
e se la porta a casa. Un po' macabro...
Prende la testa, la mette in un vaso e ci
pianta del basilico. E così comincia a
piangere ogni giorno vicino alla pianta
del basilico. I fratelli lo notano,
capiscono, trovano la testa e le tolgono
il vaso, così Lisabetta muore... di dolore.
Che tragedia. "Chichibio cuoco".
Chichibio è un cuoco che lavora per un
ricco signore.
Un giorno Chichibio sta preparando una
gru per il pranzo del suo signore, quando
vede passare la donna che lui ama. Questa
lo convince a darle una gamba della gru.
Al momento del pranzo il padrone nota
subito che alla gru manca una gamba, ma
Chichibio dice che è normale, dice che
tutte le gru hanno una sola gamba.
Così, il giorno dopo, il padrone porta
Chichibio a guardare le gru. Siccome è
mattina presto, le gru stanno ancora
dormendo e riposano su una gamba.
Quindi Chichibio è molto felice, ma il
padrone grida e così facendo sveglia le
gru che abbassano l'altra gamba e volano
via. Chichibio si trova con le spalle al
muro, non ha più una soluzione. A questo
punto il padrone dice "Hai visto?" e
Chichibio apparentemente è con le spalle
al muro, ma il suo intelletto e la sua
astuzia lo salvano ancora una volta e
dice al suo padrone che se anche il
giorno prima avesse gridato alla gru che
stava mangiando, quella avrebbe tirato
fuori la gamba, l'altra gamba, e così il
padrone ci ride su e lo perdona. Che
astuto Chichibio. Frate Cipolla
Frate Cipolla ogni anno raccoglie delle
elemosine dai suoi fedeli mostrando
delle reliquie e quest'anno il frate
racconta di avere una preziosissima
reliquia: una penna lasciata
dall'Arcangelo Gabriele quando è andato
ad annunciare alla Madonna la nascita di
Cristo. Due amici però, gli fanno uno
scherzo:
sostituiscono la penna con del carbone.
Prima di mostrare la reliquia ai fedeli
Frate Cipolla si accorge dello scambio,
ma lui è molto tranquillo e trova subito
una soluzione. Così dice ai fedeli di
avere tante reliquie, tutte molto
preziose. Oggi ha preso quella sbagliata,
ma non è un problema perché non c'è la
penna dell'Arcangelo Gabriele, ma comunque
c'è una reliquia molto preziosa: i
carboni con i quali è stato bruciato San
Lorenzo. Le nuove reliquie sono un
successo e lui ottiene molti soldi dalle
elemosine dei fedeli un po' creduloni.
Bene, questo è quanto per "Il Decameron" di
Giovanni Boccaccio.
Spero che vi sia piaciuto, spero che vi
abbia rinfrescato un po' la memoria se
già lo avevate studiato a scuola o spero
che vi abbia incuriosito un po', tanto da
decidere di cominciare a leggerlo. Vi
ricordo che non è facilissimo, ovviamente,
ma sarà una bella sfida, divertente, per
conoscere un po' di più la letteratura
italiana.
Se volete ancora saperne di più su un
altro grande libro della letteratura
italiana,
"I promessi sposi",
non perdetevi il riassunto dedicato
proprio a questo libro, che trovate come
sempre in alto nella card o giu nella
descrizione.
Se invece cercate un qualsiasi altro
argomento di grammatica o di cultura
italiana non dimenticate di visitare il
nostro sito learnamo.com e, se
ancora non lo avete fatto, seguite LearnAmo
su Instagram, su Facebook, su
Twitter, su Pinterest, su TikTok e
iscrivetevi al canale Telegram. Noi ci
rivedremo prestissimo in un altro video.
Se questo vi è piaciuto lasciate un bel
"mi piace" e iscrivetevi al canale Youtube,
se ancora non lo avete fatto.
Ok, con questo è proprio tutto, a presto!

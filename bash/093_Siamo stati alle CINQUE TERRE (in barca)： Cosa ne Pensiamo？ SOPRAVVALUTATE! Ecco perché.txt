WEBVTT
Kind: captions
Language: it
-Questa mattina facciamo un viaggetto per
le Cinque Terre, le famosissime Cinque 
Terre. Mi sento osservato tipo.
Non lo so perché ero partito convinto, no?
Poi mi sono trovato tutti gli sguardi
addosso. -Ciao a tutti e bentornati su LearnAmo!
Le Cinque Terre sono una delle mete più
gettonate tra chi visita l'Italia.
Soprattutto in estate. Se non ci siete
mai stati, o se ci siete stati, ma
vorreste rivedere quei luoghi splendidi,
restate là.
Trascorrerete insieme a noi una giornata
alle Cinque Terre.
È possibile visitare le Cinque Terre in
auto o in treno, ma noi abbiamo scelto di
visitarle via mare con battelli che
partono e arrivano ogni ora in ciascuna
località, come degli autobus sul mare. -Una
ragazza, infatti, una barista che è
pugliese come noi, ci ha consigliato di
fare questo tour in barca piuttosto che
in treno. -Sì, perché si possono
raggiungere le Cinque Terre anche con il
treno, però ci hanno detto che con la
barca è molto più bello, perché le viste
sono più carine, sono più spettacolari.
Infatti, già si può ammirare qualcosa
dietro di noi, alle nostre spalle.
-Sì, è più bello.
Voi siete mai stati, avete mai visitato
le Cinque Terre?
Dunque... dunque,
noi siamo partiti qua e adesso
dovremmo... abbiamo deciso di sviluppare
questa strategia un po' strana forse.
Cioè, andiamo prima a Vernazza e poi pian
piano torniamo indietro.
Abbiamo deciso di saltare Monterosso,
nonostante sia una delle Cinque Terre,
solo perché, cioè, solo per una questione
tempistica. -In realtà questa... in realtà
questa non è la nostra strategia, è la
strategia di un signore che si trova
sulla barca come noi, che parlava con un
suo amico e raccontava questa strategia
e abbiamo emulato. -Spudoratamente copiato.
-No, emulato. Sembra meno...
-Però per questioni tempistiche dobbiamo
saltare Monterosso. Quindi facciamo
Vernazza e poi andiamo
a scendere per tornare a La Spezia.
Curiosità:
Cosa sono le Cinque Terre? Le Cinque
Terre sono un tratto di costa della
Liguria, lungo circa 15 km, che comprende
appunto 5 villaggi:
Monterosso, Vernazza,
Corniglia, Manarola e Riomaggiore. I
villaggi sono a una distanza più o meno
simile l'uno dall'altro e sono
caratterizzati da case colorate e
vigneti sui ripidi terrazzamenti,
ricavati sulla costa.
-Adesso ci troviamo a Vernazza perché
abbiamo seguito la nostra strategia.
È molto carina.
Cioè, più che altro è molto colorata.
Vernazza è forse il fiore all'occhiello
delle Cinque Terre, cioè il motivo di
orgoglio, di vanto, di questo territorio. È,
infatti, anche stata inserita tra i
borghi più belli d'Italia.
Potete vedere sui fianchi delle colline
i terrazzamenti con i vigneti.
I vini più famosi delle Cinque Terre
sono i vini bianchi. In particolare, lo
Sciacchetrà. Lo avete mai bevuto? -Mi sento
poco... cioè mi sento fuori luogo perché
sono... non sono vestita da mare... cioè nel
senso qui... hanno tutti degli
outfit marini.
-La dolce vita italiana.
-Mi piace. Mi piace Vernazza
perché è piccola, ma così attiva, vivace.
Ti mette... ti mette allegria, veramente.
Mette tantissima allegria.
Dimenticatevi l'auto però. Qui non è
consentito usarla, si va a piedi.
-Adesso dobbiamo trovare un posto per
mangiare. Cosa c'è di tipico alle Cinque
Terre? -Guarda, io sentivo odore di pesce.
-Beh, ovviamente. -Non so se questo è il tipo,
ma penso di sì, se c'è il mare...
-Dovevo fare per forza questo video,
perché
c'è un errore di grammatica qui. 
-Noi, all'ora di pranzo mangiamo il gelato.
Sono le due.
-No, ma cioè, guardate la fila.
Curiosità:
Solo una delle Cinque Terre non si
affaccia sul mare: Corniglia. Perciò non
era visitabile per noi dal battello.
-Adesso siamo a Manarola, che è un'isola.
No un'isola, che è una città un po'
wild, un po' selvaggia. -È un po'...
con 40 gradi è un po' difficile salire,
però per il resto sembra carino. -È molto rocciosa.
Strana, è costruita in una maniera assurda.
Guarda quel ristorante lì! -Vediamo se riusciamo ad andare a fare un aperitivo lì.
-Giustamente, loro sono orgogliosi di
questo, ma ci sta.
Manarola è il borgo più Instagrammabile
tra quelli che abbiamo visto. Cioè, quello
che si presta meglio alle foto,
soprattutto grazie alle casette colorate,
strette e addossate, che formano una
specie di macchia colorata a picco sul
mare,
che offrono scorci e viste imperdibili,
indimenticabili.
-È molto bella. Manarola è molto bella.
-Manarola è una città dove puoi venire facilmente se vuoi perdere 20 kg veloce.
-Sì, è vero. -Se vuoi pe... è inutile pagare la palestra. Vieni a Manarola, paghi l'affitto e poi ogni giorno esci la mattina e stai...
e stai facendo allenamento.
-È vero, moolte salite.
Wow! Curiosità:
L'Unesco ha nominato Le Cinque Terre
Patrimonio dell'Umanità nel 1997.
-Siamo appena arrivati a Porto Venere. -Una
città bellissima già solo a vederla, la
vista
è fantastica.
E... ci hanno detto che qui fanno un
buonissimo pesto, in un negozio che si
chiama "La bottega del pesto" e siamo
intenzionati a provarlo. Vediamo come
sarà. -Sì, è vero, dicono che sia
particolare anche la pasta, la servono in
un bicchiere. -Sì, una pasta servita in un
bicchiere non l'abbiamo mai vista. Sarà
sicuramente un'esperienza interessante.
Vi... vediamo se vale la pena, anche a
livello di sapore, no? Se è buono come
dicono. -E comunque, Porto Venere secondo
me è un po' sottovalutata, perché è
veramente molto bella.
-No, vabbè, sottovalutata non lo so, però,
sicuramente, deve competere con le Cinque
Terre che sono vicinissime. Infatti, col
traghetto si può vedere Portovenere, le
Cinque Terre in... in una sola giornata. E
ovviamente, le Cinque Terre sono molto
interessanti anche loro. Quindi Porto
Venere deve lottare con una competizione
forte. Però sì, sono tutte belle. Sia Porto
Venere, che le Cinque Terre. -Sì. -A me
piacciono particolarmente tutte. -Le
Cinque Terre sono più belle per chi ama
il panorama, le viste panoramiche
dall'alto, rispetto a Porto Venere, che si
estende un po' più
a livello di
pianura, a parte il castello.
-Allora, siamo a "La Bottega del basili..." No... a "La Bottega del pesto".
-Come "del basilico"? Vabbè com... -Vabbè però c'è il basilico nel pesto. -Sì
-E abbiamo provato...
cioè, dobbiamo provare la pasta nel
bicchiere, che è una cosa che non abbiamo
mai trovato. -E tu hai preso dei fusilli con...
-Pomodorini e gamberetti. -E io delle
orecchiette con... -La Puglia non ci abbandona mai. -Pesto...
-E fagiolini.
Però diciamo: una cosa interessante è che
è tutto un po' spartano, e quindi siamo
seduti su dei gradini. -Però dobbiamo dire
che quando siamo passati ci hanno offerto
un po' di pane con il loro pesto ed era
delizioso... cioè fanno un pesto
straordinario. Quindi dovevamo per forza
prendere qualcosa, perché è fantastico. -È vero, è vero.
È buonissimo, fatto in casa, la donna è stata molto gentile.
-Non ci hanno pagato per dire tutto quello che stiamo dicendo, però è perche veramente merita.
Ecco perché lo diciamo. -Ora li proviamo. -Buon appetito.
-Buono. -Buono.
Se vuoi sostenere il nostro progetto
LearnAmo e aiutarci a continuare con la
realizzazione di nuovi contenuti, puoi
inviarci un regalo attraverso il
bottoncino con il cuore che trovi sotto
il video, oppure il link in descrizione.
Te ne saremmo davvero grati. Se questo
blog vi è piaciuto, non dimenticate di
guardare quello su La Spezia. Lo trovate,
come sempre, in alto nella card o giù
nella descrizione. Anche quella è una
splendida città. Se invece cercate un
qualsiasi altro contenuto di grammatica
o di cultura italiana, visitate il nostro
sito learnamo.com. Non dimenticate, poi, di
seguire LearnAmo anche su Instagram, su
Facebook, su Twitter, su Pinterest, su Tik
Tok e su Telegram, per tutti gli altri
contenuti. Se il video vi è piaciuto,
lasciate un mi piace e condividetelo con
tutti gli appassionati di questi
incredibili paesaggi mozzafiato.
Se non lo avete fatto, iscrivetevi al
canale e ci vediamo prestissimo in un
nuovo video!
[Musica] 

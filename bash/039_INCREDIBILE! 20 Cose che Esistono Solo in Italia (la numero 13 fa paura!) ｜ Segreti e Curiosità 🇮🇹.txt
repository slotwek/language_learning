WEBVTT
Kind: captions
Language: it
Allacciate le cinture e preparatevi al
decollo! Ciao a tutti e bentornati su 
LearnAmo! Piccola o grande che sia, ogni
regione italiana ha delle curiosità che 
la rendono unica e speciale. Stiamo per
fare un viaggio da nord a sud per
scoprirle tutte! Cominciamo!
Prima di vedere le curiosità sulle
regioni italiane devo dirti qualcosa. Se
alla fine del video avrai ancora delle
domande sulle regioni italiane o su
qualsiasi altra cosa che riguardi la
cultura e la lingua italiana, potrai fare
quelle domande al tuo insegnante
madrelingua online su italki, lo sponsor
di questo video. Italki è una
piattaforma della quale sono
ambasciatrice e sulla quale lavoro da
diversi anni, puoi trovarmi scrivendo
Graziana Filomeno, e che permette a
chiunque di imparare qualsiasi lingua in
qualsiasi parte del mondo. Tutto quello
che ti serve è un dispositivo e una
connessione WiFi. Si tratta di lezioni
individuali che potrai svolgere quando
vuoi tu, con l'insegnante che preferisci
e in base alle tue esigenze e ai tuoi
obiettivi, che sia conversazione o
preparazione per un esame di
certificazione o per un colloquio di
lavoro, e anche in base alla tua
disponibilità e al tuo budget. Infatti,
ogni insegnante sceglie la propria
tariffa. Con una lezione individuale
l'insegnante è veramente concentrato
solo su di te, perciò potrai parlare e
imparare molto di più e fare tutte le
domande, tutte le richieste di cui hai
bisogno. Studiare una lingua per 19 ore
su italki corrisponde a studiarla per
un intero semestre all'università! Tra
l'altro, pagherai solo quando farai le
lezioni: italki non richiede nessun
abbonamento mensile o annuale.
Se vuoi provare italki, puoi iscriverti
utilizzando il link che trovi in
descrizione e cominciare a fare la tua
prima lezione, così aiuterai anche me e
il mio canale. E ricorda, se ti iscrivi
ad italki utilizzando il codice “AMO5”,
riceverai 5 euro di sconto prenotando una
lezione da 10 euro. Devi fare presto, però,
questa offerta è valida solo per i primi
50 utenti!
La Valle d'Aosta è la regione italiana
più piccola e si trova tra le Alpi.
Proprio tra queste montagne si trova il
“Colle del San Bernardo”, da cui prende il
nome una razza di cane: il San Bernardo,
appunto. Ma perché? Infatti, sul Colle del
San Bernardo, fin dal 1100, c'era un
ospizio gestito da monaci, dove i passanti
venivano accolti per riposarsi o
ripararsi dal freddo prima di riprendere
il loro cammino. In più questi monaci
utilizzavano proprio dei grandi cani per
soccorrere i viaggiatori nella nebbia o
nella neve, ma anche per trasportare cibi
e bevande, per difendersi dai ladri e per
azionare alcuni macchinari. Loro
chiaramente allevavano i cani e con il
passare del tempo cominciarono a fare
degli incroci delle razze fino
ad ottenere l'attuale razza del San
Bernardo, perfetta a vivere nelle
montagne. L'Umbria è anche definita “il
cuore dell'Italia”, proprio perché è la
regione più centrale del nostro paese, ma
non è tutto. Il cuore è ovviamente anche
il simbolo dell'amore ed è proprio in
questa terra che è nato il Santo
associato all'amore: San Valentino, che è
stato, appunto, un Santo e Martire
cristiano, originario di Terni e, tra
l'altro, fu anche vescovo della città. E
sempre qui è possibile visitare il duomo
dove celebrava la messa, ma non solo,
perché lì sposava anche i giovani
innamorati in segreto perché loro
stavano fuggendo dalle loro famiglie e,
quindi, da destini ostili e matrimoni di
convenienza.
Lo sapevate? La Liguria è famosissima per
i tipici paesini sulle scogliere
affacciate sul mare e questi luoghi sono
molto comuni, infatti, nelle riprese di
film ambientati in Italia. Ma sapevate
che la Disney ha proprio ambientato un
intero film in queste zone? Si tratta
ovviamente di un film d'animazione
chiamato “Luca”. Lo avete guardato? Narra,
appunto, la vicenda di Luca, un mostro
marino italiano, che è giovanissimo e che
può assumere sembianze umane. Lui stringe
amicizia con Alberto, che è un suo simile
e suo coetaneo, e insieme i due vanno
alla scoperta del mondo degli umani. La
storia si svolge nel paese di Portorosso,
in Liguria,
e no … se non lo conoscete è totalmente
normale, perché infatti il paese non
esiste in realtà, ma è evidentemente
ispirato ai paesini delle Cinque Terre.
Se volete fare anche voi un viaggio
virtuale nelle Cinque Terre, che sono
veramente
meravigliose, vi consiglio dopo questo
video di dare un'occhiata al nostro blog
proprio ambientato nelle Cinque Terre.
Veramente un'esperienza incredibile, dei
paesaggi mozzafiato! E potete trovare
questo video qui in alto nella card o
giù in descrizione.
Gli italiani spesso, per scherzo,
definiscono il Molise come “la regione
che non esiste”, perché si tratta di una
regione molto piccola di cui raramente
si sente parlare. Lo sapevate? Eppure,
anche il Molise ha delle curiosità
interessanti, come, per esempio, il fatto
che ospiti “il paese delle campane”. Si
tratta di Agnone e proprio qui da secoli
vengono prodotte campane d'eccellenza e
ancora oggi, lì proprio in una fonderia
vengono ancora prodotte campane per
chiese d'Italia e del mondo intero. I
Papi stessi hanno richiesto la
fabbricazione di varie campane. Sapevate
che proprio in Lombardia è nato il
gelato al gusto stracciatella? Lo avete
mai mangiato? Si tratta di un gusto di
gelato abbastanza tradizionale a base di
latte e panna con cioccolato fondente,
pezzi, scaglie di cioccolato fondente. Ma
quando e dove è nato per l'esattezza? A
Bergamo, nel
1961, presso il Caffè La Marianna. Proprio
qui, Enrico Panettoni, emigrato dalla
Toscana, ha
inventato il famosissimo gelato al
gusto stracciatella. E pensate che
tuttora La Marianna, sì, esiste ancora,
continua a produrre il gelato proprio
utilizzando le stesse macchine degli
anni 60. Ci siete mai stati? Se no, vi
consiglio di andarci, soprattutto se
siete amanti del gusto. Il Trentino-Alto
Adige è la regione in Italia che produce
più mele in assoluto. E proprio grazie a
lei, l'Italia è tra i paesi che producono
più mele in Europa! Se visitate il
Trentino-Alto Adige vedrete meleti
ovunque, perché il clima e il territorio
della regione sono perfetti per la
crescita di questo frutto. In Puglia si
trova un sito patrimonio UNESCO
veramente unico:
Alberobello. Si tratta di un piccolo
paese molto famoso e particolare grazie
alle sue abitazioni,
caratteristiche case in pietra bianca
con il tetto a forma di cono, chiamate
“trulli”. Ne ho una riproduzione a casa e
come vedete il tetto è a forma di cono e
sono in pietra bianca. Pensate che queste
costruzioni risalgono al quindicesimo
secolo e ancora oggi se ne contano circa
1.500! Queste case in origine erano
realizzate mattoncino per mattoncino, uno
accanto all'altro, e non erano fissati
questi mattoncini perché, quando passava
l'esattore delle tasse, la persona che
doveva riscuotere le tasse per ogni
abitazione,
gli abitanti di Alberobello sfilavano un
mattoncino dal basso, facevano crollare
il trullo e, di conseguenza, le case erano
inesistenti e, quindi, potevano non pagare
le tasse. Molto spesso i tetti di queste
case sono decorati con dei simboli dal
significato misterioso. Si pensa che
fossero dei simboli portafortuna per la
religione pagana, oppure simboli magici. E
voi siete mai stati ad Alberobello? Dal
Veneto abbiamo una curiosità molto molto
interessante. Qual è la prima parola
italiana che si impara?
Probabilmente dopo pasta o pizza? “Ciao”!
E sapevate che questo saluto deriva dal
dialetto veneziano? Infatti, “ciao” ha
origine dalla parola
dialettale per “schiavo”, con cui si era
soliti a Venezia salutare un'altra
persona, un po' come per dire “sono al tuo
servizio”. “Ciao” cominciò ad essere
utilizzata nel resto d'Italia solo nel
1800 e da lì poi si è diffusa in
tantissime altre parti del mondo. Spesso,
però, negli altri paesi, questa parola
esiste ma è stata adattata alla lingua
locale, per esempio, per la scrittura. È il
caso, per esempio, del tedesco e del
portoghese. Ma quel che conta è che viene
dall'Italia e, più precisamente, dal
Veneto. Aspettate un momento, non abbiamo
appena detto che Venezia si trova in
Veneto? E allora, perché questa regione
contiene “Venezia” nel nome? E no,
ovviamente non c'entra nulla con la
città delle gondole, ma il nome della
regione Friuli-Venezia Giulia deriva dal
nome originario che gli antichi romani
avevano dato a quest'area, e cioè Venetia
et Histria, che, a quei tempi, era un'area
un po' più estesa che comprendeva anche
alcune aree della Slovenia e della
Croazia. Sapevate che in Lazio esiste una
città conosciuta come “la città che muore”?
Un po' drammatico, ma è così. In realtà, il
suo vero nome è Civita di Bagnoregio e
si tratta di un paesino tipicamente
italiano, costruito su una montagna più
di 2500 anni fa. Il problema è che la
montagna, su cui è stato costruito,
è fatta di una roccia friabile, che
quindi si erode facilmente con l'acqua e
con il vento, è perciò destinata a
scomparire, a morire, appunto. Ecco perché
si chiama così. Attualmente la città
esiste ancora, anche se conta solo
qualche decina di abitanti, ma è molto
molto suggestiva, quindi se volete potete
visitarla, ma dovete fare presto prima
che scompaia. Tenete a mente, però, che
l'unico modo per raggiungerla è
percorrere a piedi un ponte di 300 metri.
I mezzi di trasporto
non sono ammessi. In Emilia-Romagna, oltre
a molte cose, è anche nato il tricolore
italiano, anche se con scopi e
caratteristiche diverse da quelle
odierne. Infatti, nel 1797, a Reggio Emilia,
è nata la Repubblica …
Nel 1797, infatti, a Reggio Emilia è nata
la Repubblica Cispadana, che ha
contribuito alla nascita dello stato
democratico circa 60 anni più tardi ed è
proprio in questa occasione che è nato
il tricolore, ma, appunto, era un po'
diverso perché le strisce erano
orizzontali e c'era un simbolo al centro.
In ogni caso i reggiani ne vanno molto
fieri e hanno anche inaugurato un museo,
“Il museo del Tricolore” nel 2004, aperto
gratuitamente al pubblico, quindi se vi
trovate in zona potete dare un'occhiata.
A proposito della Sicilia, lo sapevate
che Palermo è stata eletta Capitale
Europea dello Street Food? Infatti, in una
recente classifica redatta da Forbes,
proprio la città di Palermo è stata
inserita tra le cinque città al mondo
con il miglior cibo di strada
ed è al primo posto in Europa. Non è una
sorpresa, soprattutto considerando i
fritti che, infatti, la rivista ha ben
messo in evidenza, e quindi: gli arancini,
la frittola, le panelle ai ceci, il pane
ca meusa, e cioè con la milza di vitello,
e chi più ne ha, più ne metta! Tutti sanno
che la Toscana è un po' la patria della
cultura, dell'arte, della letteratura in
Italia; non a caso è la regione natale di
Dante Alighieri. A proposito sapevate che
esiste proprio un giorno in cui Dante
viene celebrato? È il “Dantedì”, ogni 25
marzo! Ma la Toscana ha contribuito anche
a tante altre cose, per esempio, lo
sapevate che nel
1339 la città di Firenze è stata la
prima città europea a pavimentare le sue
strade? L'idea è nata ed è stata anche
finanziata dalle ricche banche e dai
mercanti dell'epoca e così la città ha
avviato una moda che ha influenzato poi
il resto d'Europa. Lo sapevate che le
Marche è l'unica regione italiana ad
avere un nome plurale? In effetti è un
po' strano! Non ci avevate mai fatto caso,
vero? Carlo Magno e gli imperatori dopo di
lui avevano affidato ai nobili
marchigiani alcuni feudi, alcuni terreni
che avevano il nome di “marchesati” ed è
proprio da lì che deriva il nome attuale
della regione. Secondo altri studiosi,
invece, il nome della regione avrebbe
origini germaniche, dalla parola “mark”, che
significa “confine”, perché a livello
geografico le marche segnavano uno dei
confini del Sacro Romano Impero. Invece,
sapevate che in Abruzzo ci sono delle
costruzioni particolari che praticamente
si possono trovare solo lì? Si tratta dei
“trabocchi” o “trabucchi”, costruzioni grandi
e imponenti, fatte di piattaforme
affacciate sul mare e ancorate alla
roccia attraverso tronchi che restano
sospesi sull'acqua; si tratta di
strutture veramente
suggestive, che in passato venivano
adoperate per la pesca e che oggi
ospitano ristoranti di alto livello, dove
vi consiglio di cenare almeno una volta
nella vita, o pranzare, per avere
veramente una bellissima vista, proprio
mangiare a picco sul mare! Quale può
essere la curiosità riguardo la Campania?
Che è la regione dove è nata la pizza? No,
questa non è una curiosità, questo è un
dato di fatto e lo sanno tutti, ma anche
per la Campania c'è una curiosità
interessante, più precisamente una
leggenda: la leggenda delle streghe di
Benevento. Si tratta di una storia che
risale almeno al tredicesimo secolo.
Secondo la credenza popolare, a Benevento
c'era un luogo in cui tutte le streghe
si radunavano assieme: un albero di
noce, chiamato appunto “Il noce di
Benevento”. Queste streghe di giorno
avevano l'aspetto di tutte le altre
donne, ma di notte prendevano il volo e
cantavano la loro tipica canzone:
“unguento, unguento portami al noce di
Benevento sopra l'acqua e sopra il vento
e sopra ogni altro maltempo”. Sicuramente
conoscete la Basilicata per la città di
Matera e i suoi sassi bellissimi, ma
proprio a proposito di Matera, lo
sapevate che, se visitate la città, molto
probabilmente
vedrete nei negozi di souvenir che loro
vendono dei timbri da apporre sul pane.
Perché? Fino agli anni 60, le donne nella
città erano solite impastare il pane a
casa e poi consegnarlo ai “garzoni”, cioè
ai ragazzi che lavoravano nel forno, nei
forni pubblici nella città. Questi
avevano il compito di infornare il pane
e di restituirlo a chi lo aveva fatto
già pronto, già cotto. Siccome ovviamente
c'erano tante famiglie, quindi tante
persone consegnavano il proprio pane,
ognuno voleva essere sicuro di ricevere
poi il proprio pane cotto e quindi per
distinguere, appunto, le proprie pagnotte,
si era soliti applicare un timbro sul
pane, che poteva essere, appunto, una forma
o le proprie iniziali. Per quanto
riguarda invece la Calabria, pensate che
questa è l'unica area al mondo in cui
cresce il bergamotto! Lo sapevate? Si
tratta di un frutto derivato
dall'arancia dal profumo intenso e meno
dolciastro dell'arancia ed è conosciuto
per essere “il frutto della salute”, perché
ha moltissime proprietà benefiche per il
nostro corpo: è un antistress naturale, dà
energia, è antinfiammatorio e anche un
rimedio naturale contro la caduta dei
capelli. Ma, perché cresce solo in
Calabria? Perché evidentemente la regione
ha un terreno e un clima perfetto per
questo frutto, che necessita di molto
sole e molta acqua. Avete mai pensato di
visitare una spiaggia dalla sabbia rosa?
No? Beh, in Sardegna potete farlo. Questa
spiaggia magica si trova sull'isola di
Budelli e la sabbia lì ha questo colore
molto unico e caratteristico per via di
un microrganismo, che con il tempo ha
modificato la composizione della sabbia,
rendendola, appunto, di questo colore.
Colore che, chiaramente, si cerca di
preservare, ecco perché ci sono anche
molte regole da rispettare, per esempio
non è possibile lì fare il bagno o
camminare sulla sabbia, ovviamente non la
si può prendere per portare a casa, ma la
si può solo guardare da lontano. Inoltre,
lo sapevate che la Sardegna è una delle
regioni al mondo dove le persone vivono
più a lungo? Pensate che è proprio entrata
nel Guinness World Record per il numero
di persone che superano i 100 anni di
età. Ultima, ma non per questo meno
importante, la regione del Piemonte! E qui
c'è una curiosità legata alla città di
Torino, amatissima da Nietzsche, dal filosofo
Nietzsche, anche se il filosofo Nietzsche
ha vissuto a Torino per qualche mese, dal
settembre
1888 al gennaio
1889; un periodo relativamente breve che,
però, fu sufficiente per lui per
innamorarsi della città e della gente,
tanto che nelle lettere ai suoi amici e
familiari la definiva una città
magnifica, addirittura benefica. Eppure, fu
proprio qui che ebbe un crollo mentale.
Una mattina, uscendo di casa,
vide un cocchiere frustare e prendere
a calci il suo cavallo. Nietzsche sconvolto
andò a fermare il cocchiere e, una volta
arrivato lì vicino, cominciò ad
abbracciare e baciare il cavallo.
Visibilmente sconvolto fu poi
accompagnato di nuovo nella sua camera,
ma continuava a ripetere di essere
Dioniso o Gesù Crocifisso. Ora, non si sa
quanto di questo corrisponda al vero,
però sicuramente si sa che Nietzsche
quel giorno è svenuto nella piazza Carlo
Alberto e che, proprio a partire da quel
giorno, ha iniziato a inviare ai suoi
amici e familiari i cosiddetti “biglietti
della follia”, dove si firmava come
Dioniso o il Crocifisso, fino a quando il
suo amico arrivò a Torino per prendere
Nietzsche e portarlo in una clinica
psichiatrica a Basilea. Lo sapevate? Ti
ricordo che, se vuoi provare italki
per fare una lezione individuale
online su una qualsiasi lingua straniera
con un insegnante privato, puoi cliccare
sul link in descrizione per iscriverti
alla piattaforma. Ti aspetto anche io! Se
volete anche voi capire perché Nietzsche
sia rimasto così piacevolmente colpito
dalla città di Torino, guardate il video
che abbiamo realizzato proprio in quella
incredibile città, quindi potete trovare
il video, come sempre, qui in alto nella
card o giù in descrizione. Per tutti gli
altri contenuti di grammatica o di
cultura italiana, invece, potete passare
dal nostro sito learnamo.com. Non
dimenticate di lasciare un “mi piace” al
video e iscrivervi al canale, se ancora
non lo avete fatto, e fatemi sapere nei
commenti qual è la vostra regione
italiana preferita e perché.
Altrimenti, non dimenticate anche di
seguire LearnAmo su Instagram, su
Facebook, su Twitter, su Pinterest, su
TikTok e su Telegram e ci rivediamo
prestissimo con un nuovo video 
[Musica] 

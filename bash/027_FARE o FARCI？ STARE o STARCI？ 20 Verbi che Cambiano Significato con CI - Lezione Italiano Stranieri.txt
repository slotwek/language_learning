WEBVTT
Kind: captions
Language: it
Ciao a tutti e bentornati su LearnAmo! Se
io vi dicessi Ci, quale sarebbe la vostra 
prima reazione? Probabilmente vi
mettereste le mani nei capelli perché la
particella Ci dà tanti problemi: lo
sappiamo insieme a suo fratello Ne. In
ogni caso, di tutti i significati e gli
usi di Ci e Ne come particelle ho già parlato
in un video dedicato proprio a questo
argomento, che, come sempre, potete trovare
qui in alto nella card o giù in
descrizione. In questo video il
protagonista sarà ancora Ci, ma in una
chiave diversa: vedremo, infatti, come la
particella Ci aggiunta ad alcuni verbi
ne cambia completamente il significato
originario. Restate là dunque. Cascare:
significa ‘cadere’ spesso, però con una
sfumatura un po' più
colloquiale. Cascarci, invece, ha
un significato un po' diverso: indica
ancora ‘cadere’, ma non in un senso così
fisico come ‘cascare; no, indica, piuttosto,
‘cadere in un tranello’ o ‘in uno scherzo’,
‘farsi
abbindolare’, ‘farsi
ingannare’. Notate la differenza? Negli
esempi che vedremo in questo video ho
provato a inserire entrambi i verbi
nella stessa frase, così potete mettere a
confronto nello stesso contesto i due
significati differenti: “Mi ha detto che
era cascata dalle scale e che stava male,
così sono corsa da lei, invece era una
scusa, voleva solo chiedermi un parere su
cosa indossare alla festa; e io che ci
sono anche cascata, giuro che non le
crederò più!”. Mettere:
significa ‘posizionare’, ‘collocare qualcosa
in un posto’, ma Metterci ha un
significato molto diverso e significa
‘impiegare una certa quantità di tempo
per fare qualcosa’: “Ma quanto tempo ci
metti a mettere la frutta nel frigo?
Sbrigati ci sono ancora tante altre cose
da fare!”. Provare:
non ha solo un significato, ma
diversi. ‘Provare’ significa ‘sottoporre a
prova qualcosa per conoscerne qualità e
proprietà o per verificare il
funzionamento’; significa anche
‘tentare di fare qualcosa non sapendo se
avrà esito positivo o negativo’;
significa anche ‘indossare un capo
d'abbigliamento per vedere come ci sta’.
Provarci, invece,
significa ‘tentare un approccio amoroso
con qualcuno’, infatti, è quasi sempre
seguito dalla preposizione ‘con’: ‘provarci
con qualcuno’ ha un significato molto diverso
da quelli che abbiamo visto prima:
“Ha provato a imparare il portoghese, ma
ci ha rinunciato dopo due mesi; ha
cominciato a seguire un corso di cucina,
ma, dopo aver provato il suo primo piatto,
ha capito che non era la strada giusta;
allora, ha capito che è bravo solo a fare
due cose: fare shopping, senza nemmeno
provare i capi in camerino, e provarci
con tutte le ragazze che incontra. Volere:
penso che non ci siano dubbi sul
significato di ‘volere’, perché è
sicuramente uno dei primi verbi che si
imparano: significa ‘desiderare qualcosa
con decisione’. Volerci, invece, significa
‘essere necessario’:
“Per pranzo oggi voglio una lasagna, ma ci
vogliono troppi ingredienti e troppo
tempo per prepararla, perciò la ordinerò
a domicilio da un ristorante”.
Fare: come ‘volere’ è uno dei primi
verbi che si imparano, quindi, non penso
che ci siano dei dubbi. In ogni caso,
significa
‘realizzare’, ‘eseguire’, ‘compiere’. Farci,
invece, significa ‘far finta di non capire’;
principalmente è usato nell'esclamazione:
“Ci sei o ci fai?” per la seconda parte,
appunto per indicare un po': ‘far finta di
essere stupidi’, ma fare finta soltanto: “Ma
ci se io ci fai? Ti ho detto di fare la
valigia ieri e ancora non è pronta. Mi
prendi in giro?”. Stare: ‘stare’ significa
‘restare’, ‘trovarsi’, ‘rimanere’ in un certo
luogo, in una certa situazione.
Starci, invece, ha diversi significati,
tutti quanti però indipendenti che,
quindi, non hanno nulla a che fare con il
significato originale di ‘stare’. ‘Starci’
significa ‘poter essere contenuto’, ‘entrare
e trovare posto in qualcosa, in un luogo’;
significa ‘essere d'accordo’, ‘voler
partecipare’, ‘aderire a qualcosa, a un evento,
un invito’, con un significato molto
più colloquiale
significa anche ‘essere, mostrarsi
disponibili a un approccio amoroso’. Vi
ricordate il verbo provarci? Bene: C'è
sempre una persona che ci prova e,
dall'altro lato, la persona ci sta o non
ci sta: “Andremo in montagna e staremo in
uno chalet per tutto il fine settimana;
siamo in 7 e forse 7 persone non ci
stanno nello chalet, ma proveremo a farlo
funzionare, ci stai? Ti piace il piano? Se
poi durante la lezione di sci incontri
qualcuna che ci sta, potresti anche
trovare una fidanzata, che te ne pare?
Prendere: significa ‘afferrare
con le mani’,
e Prenderci non ha niente a che fare con
questo, ma significa
‘intuire la verità’, ‘capire, dire o fare ciò che è
giusto’: “Hai preso i documenti
che dobbiamo consegnare a Sara? Ah, a
proposito, di Sara mesi fa dicevo che si
stava frequentando con Giorgio e nessuno
mi credeva, invece, ci avevo preso: si
sposeranno tra un anno!”. Entrare:
molto facile, significa ‘andare dentro’,
‘accedere’, ‘passare dall'esterno
all'interno di un luogo’ e Entrarci,
invece,
può significare sia ‘avere
spazio sufficiente per stare in qualcosa’ che
‘per stare in un luogo’, ma può significare
anche ‘avere attinenza, parte, relazione
con qualcosa’: “Una volta che sarete
entrati nell'edificio, dovrete prendere
l'ascensore e salire al quinto piano;
probabilmente non ci entrerete tutti in
un unico ascensore, quindi, ne dovrete
usare due e ricordate di rimandare tutto
quello che non c'entra niente con la
missione a quando sarà finita”. Arrivare:
‘arrivare’
significa ‘giungere in un luogo’ che è
la fine di un itinerario, la destinazione.
Arrivarci, invece, significa ‘capire
qualcosa, afferrare dopo un ragionamento’.
“Non avevo capito la sua battuta al primo
colpo, ci sono arrivata solo in un
secondo momento, ma ormai era troppo
tardi perché lui se ne era già andato ed
era già arrivato a casa sua”. Scappare:
scappare significa allontanarsi, perlopiù
velocemente, da un luogo: spesso un luogo
in cui si è rinchiusi o in cui si è
costretti a stare.
Scapparci, invece, significa ‘verificarsi
contro ogni previsione e, perlopiù,
malauguratamente’:
“Fortunatamente, tutte le persone che
erano in ostaggio sono riuscite a
scappare e a mettersi in salvo; purtroppo
però, ci è scappato un morto: era un
poliziotto, accorso sul posto per
aiutarli”.
Vuoi migliorare il tuo italiano con
l'aiuto di insegnanti madrelingua? Prova
Italiano Intensivo, il nostro corso di
lingua italiana ideato per permetterti
di esercitarti e studiare online con i
nostri professori qualificati. Le lezioni
sono individuali e fatte su misura per
te. In più, ti offriamo la massima
comodità possibile: l'orario e il giorno
delle lezioni li scegli tu. Scopri di
più: clicca sul link che trovi in
descrizione e inizia a studiare con i
nostri insegnanti!
Conoscevate tutti questi verbi e, quindi,
le loro differenze rispetto alla forma
originale? Fatemelo sapere nei commenti e
provate a scrivere anche voi una frase
come quelle che io ho creato per gli
esempi: scegliete una coppia e
inserite entrambi i verbi nella stessa
frase con i significati differenti. Se,
invece, volete scoprire quali sono tutte
le espressioni in generale con la
particella Ci, perché Ci è veramente tanto
utilizzata nella lingua italiana, potete
guardare il video dedicato proprio a
questo argomento, che trovate come sempre
qui in alto nella card o giù in
descrizione. Se cercate un qualsiasi
altro contenuto di grammatica o di
cultura italiana sapete già cosa fare:
potete passare dal nostro sito
learnamo.com! Se il video Vi è piaciuto
lasciate un bel mi piace, iscrivetevi al
canale se ancora non lo avete fatto e
non dimenticate di seguire LearnAmo
anche su Instagram, su Facebook, su
Pinterest, su Twitter, su Tik Tok e su
Telegram! Per tutti gli altri contenuti 
esclusivi, io vi aspetto prestissimo in
un nuovo video. Ciao ciao! 

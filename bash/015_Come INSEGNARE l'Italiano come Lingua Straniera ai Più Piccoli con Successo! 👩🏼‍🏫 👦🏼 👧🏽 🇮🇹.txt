WEBVTT
Kind: captions
Language: it
Vuoi insegnare l'italiano al tuo bambino,
figlio o nipote che sia? Come funziona?
È possibile? In che modo bisognerebbe farlo?
Risponderò a queste domande in questo
video. Ciao a tutti e bentornati su LearnAmo.
Molti miei studenti vorrebbero che anche
i loro figli o nipotini imparassero
l'italiano e mi chiedono come poter fare.
È meglio un corso? Un insegnante privato?
Ci sono degli accorgimenti che tutti
possono mettere in pratica nella vita di
tutti i giorni? Dunque... Sicuramente un
tipo di insegnamento più strutturato,
organizzato, "serio" darà delle buone basi
al vostro bambino. Perciò, se potete
scegliere un insegnante privato esperto
o un corso con altri bambini è
sicuramente una buona opzione perché
così il bambino saprà che per quei 30-45-60
minuti dovrà essere attento e
concentrato e sicuramente qualcosina
finirà per impararla. Però solo quelle
ore di lezioni strutturate non sono
sufficienti. Sta a voi poi integrare
quelle lezioni con delle attività da
svolgere a casa, nella
quotidianità.
Sicuramente uno strumento
fondamentale sono gli oggetti della
quotidianità, quindi sfruttate al massimo
l'ambiente che vi circonda. Usate gli
oggetti della vostra quotidianità per
far abituare il bambino alla nuova
lingua e farlo immergere. Per esempio, se
siete a casa, prendete un oggetto e
ditegli il nome in italiano. Quindi
immaginiamo che prendiate una mela dal
frigorifero: dite 'mela' e aspettate che
lui la ripeta. Potete farlo con
qualsiasi cosa: con gli alimenti, con il
cibo ma anche con i vestiti nell'armadio,
con i suoi giochi o, perché no, potete
farlo anche fuori casa, al parco, al
supermercato... Aiutato dal contesto il
bambino imparerà e ricorderà  più
facilmente. Secondo consiglio. Non temete
la ripetizione. Nessuno, nessuno impara
una parola non appena gli viene detta.
Sarebbe bello, no? Sarebbe facile. Quindi
non pretendete che il vostro bambino
impari una parola dopo averla sentita e
ripetuta solo una volta ma dovete
continuare a ripetergliela giorno dopo
giorno. Solo così, a furia di sentirla, la
imparerà. Prossimo consiglio. Il prossimo
consiglio che posso darvi è quello di
avere un tempo fissato per l'italiano. In
che senso? Probabilmente,
all'inizio, il vostro bambino, soprattutto
se è piccolo, sta ancora imparando i nomi
delle cose, degli oggetti nella sua prima
lingua. Quindi non capirà per quale
motivo debba imparare altri nomi per le
stesse cose in una lingua diversa. Il
rischio è che comincerebbe a capire i
significati delle parole in italiano ma
continuerebbe a chiamare gli oggetti con
i loro nomi nella sua prima lingua.
Perciò, una buona soluzione sarebbe
quella di concentrare l'italiano in 10-
15-20 minuti ogni giorno così il bambino
saprebbe che in quel determinato periodo
di tempo deve usare solo l'italiano. Per
esempio, nel viaggio in macchina per
andare a scuola o prima di cena o
durante la merenda. Fissate insieme
magari un tempo da dedicare ogni giorno
all'italiano e dite 'Ok, da questo momento
si parla solo in italiano. Come si chiama
questo oggetto in italiano? Chi lo sa?
Pronti? Via!' e partite. Ovviamente dovete
assicurarvi che, in quel periodo di tempo,
in quei 10-15-20 minuti si parli solo
italiano, senza pietà! Dovete interagire
con il bambino solo in italiano e dovete
anche assicurarvi che lui vi risponda in
italiano. E se lui comincia a rispondere
nella sua prima lingua, voi dovete
fingere di non aver sentito, di non aver
capito quello che ha detto e di non
poterlo aiutare. Per esempio, se vuole del
latte ma vi chiede 'milk' o come si chiama
il latte nella vostra prima lingua voi
non glielo dovete dare fino a quando non
dirà 'latte'. Eh eh una piccola sofferenza
necessaria. Un altro buon metodo per
aiutare l'apprendimento dell'italiano
potrebbe essere decidere di imparare una
parola ogni giorno sempre alla stessa
ora così il bambino aspetterà quel
momento tutta la giornata. Ovviamente, in
quell'occasione, potete anche chiedergli,
fargli un piccolo test sulle parole
precedenti, quelle imparate nei giorni
precedenti. Come dicevano i latini:
Repetita Juvant. Poi sicuramente un altro
suggerimento che posso darvi è quello di
utilizzare il gioco perché, si sa, si
impara molto di più quando ci si diverte.
Perciò i giochi, le attività interattive
sono un ottimo modo per insegnare
l'italiano come lingua straniera al
vostro bambino. Ecco qualche esempio di
giochi che sono utili per imparare delle
parole, un po' di vocabolario e anche
qualche frase. Innanzitutto 'Strega
comanda colore'. Parlo più nel dettaglio
di questo gioco nel video dedicato
proprio ai giochi
tradizionali italiani che potete trovare
in alto nella card o giù in descrizione
quindi dopo dategli un'occhiata se
volete
approfondire un po' i giochi italiani,
quelli più tradizionali ma vediamo
velocemente in cosa consiste questo
gioco che, come dice il nome, è perfetto
per imparare o ripassare i colori. Una
persona è la strega e tutti gli altri
sono i giocatori. La strega deve dire
'strega comanda color...' e dire un colore.
Ogni giocatore deve correre e toccare
quel determinato colore che è stato
chiesto dalla strega, però facendo
attenzione a non essere preso, catturato
dalla strega. Appunto il giocatore vince
se riesce a toccare il colore prima che
la strega lo raggiunga; altrimenti quel
giocatore diventerà la nuova strega. Il
prossimo gioco è 'colpisci la mosca'.
Dovete preparare tanti bigliettini che,
in teoria, dovrebbero essere a forma di
mosca però, se siete pigri, potete fare
anche dei
rettangoli. Su ogni bigliettino dovete
scrivere una parola italiana. Quindi ci
sono giocatori e una persona che deve
guidare il gioco e questa persona deve
fare delle domande. Per esempio 'come si
chiama questo oggetto in italiano?' o 'come
si risponde a questa domanda in italiano?'...
qualcosa del genere. I giocatori devono
colpire nel minor tempo possibile "la
mosca", il bigliettino con quella parola.
Vince chiaramente chi colpisce più
parole giuste. Ancora il 'gioco della
bandiera'. Per questo gioco servirebbero
almeno tre persone: due giocatori e una
persona che mantiene la bandiera che può
anche essere un tovagliolo. Questa
persona deve sventolare appunto il
tovagliolo e fare delle domande in
italiano. I due giocatori devono correre
verso la bandiera e chi la prende per
primo può rispondere a una domanda,
appunto sull'italiano. Se risponde
correttamente, riceve un punto, altrimenti
il punto va all'avversario e vince chi
raggiunge per primo 10 punti. Infine, il
'gioco del mimo'. Si scrivono dei
bigliettini con delle parole; ogni
giocatore ne prende uno e dovrà mimare
quella parola per farla indovinare agli
altri e vince chiaramente chi ne
indovina di più. Un altro consiglio che
mi sento di darvi è quello di sfruttare
tutte le risorse disponibili: i sensi, le
immagini, la tecnologia, i libri, le storie,
le canzoni, i cartoni animati. I bambini,
si sa, tendono ad annoiarsi prima degli
adulti nel fare qualsiasi cosa. Ecco
perchè per insegnare l'italiano ai
vostri bambini sarebbe opportuno variare
sempre gli stimoli attraverso risorse
sempre diverse. Vuole vedere i cartoni
animati? Bene, può farlo ma dovranno
essere cartoni italiani. Volete farlo
cantare o ballare un po'? Bene, utilizzate
la musica italiana. Ci sono, per esempio,
tantissime canzoni italiane
proprio per bambini, come quelle dello
Zecchino d'Oro che non è altro che un
festival musicale proprio di canzoni per
bambini, cantate da bambini. Vuole passare
del tempo sul tablet? Va bene, ma tutte le
app di giochi dovranno essere in
italiano. Vuole una storia prima di
andare a dormire? In italiano! Poi potete
stampare o ritagliare delle immagini e
scrivere accanto ad ogni cosa il suo
nome in italiano o potete fare dei
bigliettini e attaccarli vicino agli
oggetti della vostra casa e chiaramente
su questi bigliettini dovrete scrivere
il nome di quell'oggetto in italiano.
Tanti stimoli diversi! Oppure potete fare
con lui delle attività che coinvolgano
un po' tutti i sensi come il tatto,
l'olfatto, il gusto. Per esempio potete
bendarlo o semplicemente coprire ciò
che è davanti a lui che possono essere,
per esempio, diversi sapori. Offritegli le
parole giuste per descrivere appunto i
sapori in italiano: dolce, salato, amaro,
piccante. Fategli provare ogni cosa in
piccole quantità e lui dovrà
descrivere appunto il sapore. Si può fare
anche la stessa cosa con gli odori, per
esempio. E infine ricordate quello che
conta è sicuramente la semplicità. Le
parole che gli insegnate, le frasi con cui
lo fate interagire, le domande dovranno
essere semplici per garantire la
comprensione del bambino. Inoltre, non
dovrei forse dirlo però è importante: non
preoccupatevi se quando parla commette
degli errori (errori di coniugazione
con i verbi o errori che riguardano
genere, numero...) È normale! Con il tempo
potrete spiegargli quale sia la forma
corretta e quale forma, invece, evitare
però, all'inizio, assicuratevi solo che
lui usi l'italiano, anche se, per esempio,
comincia a utilizzare solo l'infinito
del verbo o anche se utilizza soltanto
un genere, un numero. All'inizio, ripeto,
assicuratevi solo che possa imparare più
informazioni possibili quindi più parole
possibili, più strutture possibili. Non
potete pretendere che da subito conosca
tutte le desinenze, no? Un suggerimento a
questo proposito potrebbe essere: quando
gli fate le domande, utilizzate la terza
persona singolare, quindi, invece, di
chiedergli 'Hai fame?' provate a chiedergli
(nome del bambino, per esempio Giorgio):
'Giorgio ha fame?'
Così lui può rispondere utilizzando
proprio la stessa struttura. 'Sì, Giorgio
ha fame', per esempio, perché se voi gli
chiedeste 'Hai fame?' probabilmente lui non
saprebbe che dovrà rispondere 'Ho
fame'. Vuoi migliorare il tuo italiano con
l'aiuto di insegnanti madrelingua? Prova
'Italiano Intensivo', il nostro corso di
lingua italiana ideato per permetterti
di esercitarti e studiare online con i
nostri professori
qualificati. Le lezioni sono individuali
e fatte su misura per te. In più, ti
offriamo la massima comodità possibile;
l'orario e il giorno delle lezioni lo
scegli tu. Scopri di più! Clicca sul link
che trovi in descrizione e inizia a
studiare con i nostri
insegnanti. Avete un figlio o un nipote o
un bambino a cui volete insegnare
l'italiano? Lo state già facendo? Fatemi
sapere come va e fatemi sapere anche se
decidete di mettere in atto questi
consigli che vi ho appena dato. Fatemi
anche sapere se funzionano. Se, invece,
volete imparare un po' di espressioni
legate alle favole in italiano quindi
espressioni che, perché no, potete
imparare anche con il vostro bambino
allora vi consiglio di guardare il video
dedicato proprio a quell'argomento, che
trovate come sempre qui in alto nella
card o giù in descrizione. Per tutti
gli altri contenuti di grammatica o di
cultura italiana, invece, non dimenticate
di passare dal nostro sito learnamo.com e
non dimenticate anche di iscrivervi al
canale se ancora non lo avete fatto e
lasciare un Mi piace al video se vi è
piaciuto o vi è stato utile. Ricordatevi
anche di seguire LearnAmo su Instagram, su
Facebook, su Twitter, su Pinterest, su
TikTok e su Telegram per tutti gli altri
contenuti esclusivi e di iscrivervi alla
newsletter per ricevere gli
aggiornamenti. Con questo è tutto! Io vi
saluto ma vi aspetto prestissimo in un
nuovo
video.

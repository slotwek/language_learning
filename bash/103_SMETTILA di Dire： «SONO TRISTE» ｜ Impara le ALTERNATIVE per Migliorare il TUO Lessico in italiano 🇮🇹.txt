WEBVTT
Kind: captions
Language: it
Ciao a tutti e bentornati su LearnAmo.
Ci piacerebbe poter essere sempre felici, 
allegri, contenti, ma, purtroppo, spesso ci
sentiamo proprio il contrario ed è in 
quei momenti che vorremmo gridare al
mondo: 
"Sono triste,
ok?"
Ma, in realtà, questa emozione, come tutte
le altre, può essere vissuta con diversi
gradi di intensità e in italiano ci sono
varie alternative a "sono triste" che si
possono utilizzare per evitare di essere
ripetitivi. Per fare, insomma, una bella
figura anche quando non ci sentiamo al
meglio.
Scopriamole insieme.
Se siamo o ci sentiamo "a pezzi"
significa che dentro di noi sentiamo di
non avere energie, ci sentiamo stanchi,
distrutti per quello che ci è successo.
"A lavoro oggi non poteva andare peggio di
così:
ho sbagliato la presentazione, il capo ci
ha tolto il progetto e i miei colleghi
se la sono presa con me! Sono a pezzi."
"Ho il morale a terra". Il morale in italiano
indica il nostro stato d'animo, la nostra
condizione emotiva.
Quando questo è alto ci sentiamo felici,
non a caso diciamo
"risollevare il morale a qualcuno" per
indicare che aiutiamo quella persona a
ritrovare la serenità.
Al contrario, quando il morale è basso ci
sentiamo tristi. Se poi il morale è a
terra
vuol dire che ci sentiamo veramente
tanto tanto tanto tristi.
"Ieri ho scoperto di non poter più
partire per New York e in più ho anche
litigato con la mia migliore amica. Ho il
morale a terra."
"Sono di malumore". Questa espressione
indica uno stato d'animo più o meno
momentaneo, che di solito dura l'arco di
una giornata,
causato da tristezza, malinconia,
scontentezza. Spesso non ne conosciamo
neanche il motivo davvero, soltanto
avvertiamo un sentimento un po'
spiacevole.
"Oggi sono proprio di malumore: sarà la
pioggia, sarà il freddo, sarà il fatto che
non posso vedere i miei amici...
Però oggi va così, quindi non parlatemi."
"Sono giù di corda / giù di morale / giù di
tono".
Queste espressioni sono tutte molto
simili a "avere il morale a terra".
Una domanda: capisco "essere giù di morale",
capisco anche "giù di tono", nel senso che
il nostro umore ha perso tonalità, quindi
è diventato grigio, opaco, a causa della
tristezza, ma "la corda"? Perché la corda? In
particolare quell'espressione deriva dal
mondo degli orologi.
La corda, infatti, è quella che serviva a
caricare gli orologi di un tempo. Se la
corda dell'orologio si trovava in basso,
questo significava che l'orologio era
scarico e per ricaricarlo la corda doveva
essere tirata su. "Ultimamente vedo
Roberto sempre giù di corda: sarà che ha
dei problemi con sua moglie..."
"Sono affranto /
afflitto /
desolato". Tutti questi aggettivi si
riferiscono a una persona sfinita,
abbattuta dal dolore o dalla tristezza
per qualcosa o per qualcuno che sono
così forti che non riesce a reagire.
"Ero così affranta dopo la notizia della
sua morte che non riuscivo più a parlare
al telefono." "Incredibile come Marta ci
abbia preso in giro per tutto questo
tempo. Sono proprio desolata. Ancora
stento a crederci."
"Sono
avvilito /
amareggiato". Questi aggettivi indicano
l'essere profondamente
sconfortati,
scoraggiati, senza speranza. Generalmente,
li utilizziamo quando abbiamo vissuto
diverse cose negative di fila
oppure quando siamo delusi da qualcosa o
qualcuno.
"Ieri Luigi era davvero
avvilito. Ha mandato il suo curriculum a
tantissime aziende, ma nessuna lo ha
richiamato."
"Sono malinconico". La malinconia è uno stato
d'animo molto simile alla tristezza. In
particolare però, fa riferimento al
passato.
Mi spiego meglio,
diciamo che siamo
malinconici quando siamo tristi perché
ci manca qualcosa che c'era un tempo, nel
passato, che ci faceva stare bene, ma che
non possiamo più recuperare. Quindi,
quando diciamo che siamo malinconici,
esprimiamo anche una certa
insofferenza per il presente, una
scontentezza
rispetto a ciò che stiamo vivendo nel
momento.
"Oggi sono andata a riprendere tutte le
foto di quando ero piccola...
Quanti ricordi,
quante persone, quante risate...
Era una vita più semplice ma
più ricca.
Adesso
sono un po' malinconica." "Sono
demoralizzato". Quando usare l'aggettivo
"demoralizzato", invece? Ebbene, lo
utilizziamo in particolare quando
vogliamo indicare che siamo tristi
perché abbiamo perso la fiducia in noi
stessi, nelle nostre capacità o anche in
qualcun altro, qualcos'altro,
perché magari c'è stato un fallimento o
un tradimento o una terribile notizia.
Insomma, l'idea che vogliamo trasmettere
è che non abbiamo più le forze per
continuare a lottare.
"Dopo anni dentro e fuori dagli ospedali
i risultati delle analisi di Silvia
ancora non sono buoni. Deve essere
piuttosto demoralizzata. Più tardi la
chiamo." "A malincuore".
Attenzione a questa espressione, perché
si utilizza in maniera un po' diversa da
quelle che abbiamo visto finora. Infatti,
dice che la nostra condizione di
tristezza è dovuta a un'azione
particolare, che viene espressa dal verbo
che accompagna sempre l'espressione "a
malincuore". Per intenderci: se qualcuno mi
chiede "Come stai?" non posso rispondere
con "A malincuore!", non ha senso. In questo
caso potrei rispondere con "sono triste!" o
una qualsiasi delle alternative che
abbiamo visto finora.
Invece, uso "a malincuore" insieme a un
verbo. Per esempio: "La vacanza è stata
bellissima:
siamo tornati a casa a malincuore. Saremmo
rimasti
volentieri per un'altra settimana."
"A malincuore" in questo caso
accompagna il verbo "tornare" e significa
che
l'azione di tornare rende tristi, ma la
facciamo comunque. Ancora: "In Italia c'è
un alto tasso di disoccupazione.
Per questo, molti giovani devono a
malincuore
trasferirsi all'estero."
L'azione del trasferimento
avviene, ma causa tristezza. "Mi piange il
cuore". Anche questa espressione non si
può utilizzare come semplice risposta a
"Come va?" "Come stai?" ma la si usa sempre
per indicare il nostro stato d'animo di
profonda sofferenza a causa di qualcosa
che vediamo succedere o che dobbiamo
fare. "È vero: tua moglie ti ha lasciato,
ma devi riprenderti. Mi piange il cuore a
vederti così. Però la vita va avanti."
"Sono dispiaciuto / mi dispiace". Anche
queste espressioni
indicano il nostro essere tristi,
addolorati, per un determinato motivo,
qualcosa che abbiamo fatto o che è
successo. "Ha subito, ingiustamente, un
grave torto e sono dispiaciuta per lui."
"Mi dispiace doverti licenziare,
ma hai tradito la mia fiducia."
Bene, se invece voi siete tutt'altro che
tristi, se voi siete felici e volete
sapere come esprimere la vostra gioia in
modi che siano originali, divertenti e
certamente non banali, se volete mostrare
il vostro alto livello di italiano,
potete guardare il video delle
alternative a "sono felice" che trovate
come sempre in alto nella card o giù
nella descrizione.
Se invece siete tristi perché non siete
riusciti a trovare la spiegazione
grammaticale che vi serviva, passate dal
nostro sito learnamo.com e non
dimenticate di seguire LearnAmo anche
su Instagram, su Facebook, su Twitter, su
Pinterest e su TikTok per tutti gli
altri contenuti esclusivi. E non
dimenticate anche di seguirci sul canale 
Telegram. Se il video vi è piaciuto
lasciate un bel "Mi piace" e iscrivetevi
al canale, noi ci rivedremo prestissimo
con un nuovo video. Ciao ciao! 

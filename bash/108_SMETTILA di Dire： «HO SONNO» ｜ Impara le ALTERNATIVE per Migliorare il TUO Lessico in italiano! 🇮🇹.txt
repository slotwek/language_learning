WEBVTT
Kind: captions
Language: it
Ciao a tutti e bentornati su LearnAmo. 
Come potete vedere,
il sonno è una delle principali necessità fisiologiche 
dell'essere umano
con cui è possibile recuperare
tutte le energie perse durante la giornata.
In italiano, quando sentiamo il bisogno di dormire,
diciamo: "Ho sonno!"
Ma esistono altri modi per dirlo
così da non risultare ripetitivi?
Certamente! E li vedremo in questo video.
In più vi darò anche delle alternative
più formali
da utilizzare quando siete con qualcuno
che non conoscete molto bene,
con cui non avete troppa confidenza.
Infatti, sarebbe abbastanza scortese
in questi contesti
se all'improvviso diceste "Ho sonno"
e ve ne andate.
Ma cominciamo subito.
Scusa, ma tu resti in pigiama?
Sì, per rimanere in tema con il video.
Comunque, hai dimenticato di dire
che verso la fine del video
daremo anche delle espressioni con la parola "sonno".
Ah, se non ci fossi qui io!
Ma cominciamo prima con le alternative più colloquiali
per "Ho sonno": "Sto morendo di sonno".
Beh, si può morire di tante cose brutte
ma certamente non di sonno,
eppure è un modo molto comune di dire
che si ha un estremo bisogno di dormire.
L'esagerazione nell'espressione
indica l'intensità della nostra stanchezza.
"Sono tornata a casa un po' tardi ieri sera.
Pensavo di essere ancora giovane
e di poter ancora reggere i ritmi della discoteca
e invece stavo morendo di sonno!"
Un altro modo un po' meno esagerato
per dire che si ha un estremo bisogno di dormire
è: "Casco dal sonno".
E l'espressione fa riferimento al fatto
che durante il sonno i muscoli si rilassano
e non sono più in grado di sostenere il peso del corpo.
Infatti, se non fosse su un letto,
una persona addormentata cadrebbe, cascherebbe.
"Dopo la serata volevamo andare a vedere l'alba,
ma Alberto cascava dal sonno
e così siamo tornati a casa."
"Mi sento gli occhi (o le palpebre) pesanti"
Infatti, quando si ha sonno,
si avverte proprio una sensazione di pesantezza
qui, sulle palpebre, e quindi il desiderio
di chiudere gli occhi.
"Oddio, il discorso del notaio è così noioso!
Mi sento gli occhi pesanti!
Se non la smette
tra dieci minuti mi troverete addormentata!"
"Sono impastato di sonno"
E ovviamente anche questa espressione
indica l'essere molto assonnati,
come se si avesse il sonno appiccicato addosso,
con gli occhi pesanti e la voce lenta.
Ma, infatti, essere "impastato di sonno"
è un'espressione che si usa
anche per indicare una persona
che è sempre un po' assonnata, stanca,
desiderosa di dormire,
in generale un po' fiacca, pigra.
"Avevo organizzato un sacco di attività
da fare durante le vacanze,
ma mia sorella è perennemente impastata di sonno
e alla fine non abbiamo fatto niente... zero!"
"Non mi reggo più in piedi".
Che è un po' come dire "casco dal sonno".
Ancora una volta l'idea
è che siamo talmente stanchi
che il nostro corpo non riesce
a reggere il peso e quindi facciamo fatica
a restare in piedi.
Perciò abbiamo bisogno di stenderci e riposare.
"Pensavo di non essere stanca
e invece dopo 15 minuti di passeggiata
non mi reggo più in piedi, io torno a casa, mi dispiace!"
Bene, adesso passiamo invece
ai contesti più formali,
quindi se siete tra persone che non conoscete bene,
se siete in un evento particolarmente importante,
ma volete dire che avete sonno, potete dire:
"Mi piacerebbe rimanere ancora un po',
ma purtroppo mi si chiudono gli occhi."
È&nbsp;veramente un modo cortese
per andare via da un evento
o da una conversazione
indicando che avete bisogno di andare via
perché siete un po' stanchi
ma non perché l'evento o la conversazione
non siano interessanti.
"Sono desolata ma devo lasciarvi.
È&nbsp;stata una giornata molto intensa per me."
Anche qui l'idea è la stessa,
volete esprimere che la ragione
per cui state andando via
è la vostra estrema stanchezza
e non il fatto che la compagnia sia noiosa.
Semplicemente, la vostra giornata
è stata fino a quel momento
piena di impegni e cose da fare
che hanno risucchiato tutta la vostra energia.
"Sarebbe bello potermi trattenere ancora
ma il letto chiama".
Anche questo è un modo cortese,
ma allo stesso tempo un po' simpatico,
per dire in un contesto formale
che vi state congedando a causa del sonno.
Per quanto riguarda, invece, le espressioni con "sonno",
ecco quelle che gli italiani
usano tutti i giorni nelle loro conversazioni.
"Essere nel primo sonno".
Significa essersi appena addormentati,
essere nella prima fase del sonno,
quando questo ancora non ha raggiunto
il livello profondo.
"Non fare rumore, la nonna è nel primo sonno
e lo sai che se si sveglia
poi non riesce più a riaddormentarsi."
"Fare tutto un sonno"
Significa dormire di fila,
per tutte le ore necessarie,
senza interruzioni.
"Ah, questa mattina
mi sento davvero riposata!
Stanotte ho fatto tutto un sonno,
come non accadeva da mesi.
Evidentemente sono meno stressata
in questo periodo."
"Guastare il sonno a qualcuno"
significa dare a qualcuno seri motivi di preoccupazione,
togliergli la serenità,
causargli problemi, cose spiacevoli,
tanto spiacevoli che dovrebbero
impedirgli di dormire la notte.
"Da quando ha compiuto 16 anni
il figlio di Luca sta guastando il sonno ai genitori.
Non c'è un giorno
in cui non combini un guaio."
"Perdere il sonno"
Questa espressione significa
avere grandi problemi, preoccupazioni,
dispiaceri, paure, tanto gravi
da toglierci il sonno e impedirci di dormire.
"Ogni volta che devo lavorare
su un grande progetto
perdo il sonno per giorni, è sempre un incubo!
Forse dovrei cambiare lavoro.
"Sonno pesante" o "sonno da marmotta".
Entrambe queste espressioni
indicano un sonno profondo
dal quale non ci si sveglia
nemmeno con rumori abbastanza forti.
Insomma, un po' come fanno gli animali: il letargo.
Come, per esempio, le marmotte.
"Luca ha il sonno pesante,
non si sveglia nemmeno se ci sono i fuochi d'artificio."
"Sonno eterno"
È evidente, no?
Il "sonno eterno" è la morte.
Dopo tanta sofferenza
potrà finalmente riposarsi con il sonno eterno.
Bene, Annagrazia, adesso puoi andare a dormire,
non vorrei mai che la gente pensasse
che io ti sfrutto.
E se invece voi volete sapere quali sono
tutti gli altri modi per dire:
"sono arrabbiato" in italiano, non perdetevi
le alternative nel video dedicato
proprio a questo argomento che, come sempre,
potete trovare qui in alto nella card
o giù, nella descrizione.
È veramente molto importante sia nella conversazione
sia anche, per esempio, nei test,
nelle certificazioni,
essere capaci di utilizzare
tanti modi diversi
per dire la stessa cosa.
Quindi, come sempre,
video in alto nella card o giù nella descrizione.
Se invece cercate un qualsiasi altro argomento
di grammatica o di cultura italiana
potete trovarlo sul nostro sito learnamo.com
e se ancora non lo avete fatto,
non dimenticatevi di seguire LearnAmo
anche su Instagram, su Facebook,
su Twitter, su Pinterest, su TikTok
per tutti gli altri contenuti quotidiani
che potete trovare lì, mi raccomando.
Con questo è tutto,
io vi saluto ma vi aspetto prestissimo
in un nuovo video! 

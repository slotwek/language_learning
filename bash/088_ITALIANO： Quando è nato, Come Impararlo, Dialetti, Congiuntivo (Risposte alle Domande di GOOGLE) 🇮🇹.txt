WEBVTT
Kind: captions
Language: it
Ciao a tutti e bentornati su LearnAmo! 
Quando si studia una lingua straniera
si hanno molte domande, e ovviamente anche 
gli studenti stranieri di italiano le
hanno. Lo so bene io, che ricevo sempre
moltissime domande da voi sul sito, sui
social, su YouTube. Domande a cui provo a
rispondere nei miei video, quindi
continuate a farmele! Ma lo sa bene anche
Google. Quante volte chiedete a Google
qualcosa sull'italiano?
Praticamente ogni giorno, non è così?
Ebbene, in questo video ho deciso di
rispondere alle domande più cercate su
Google riguardo all’italiano.
Scusa, ma tu come ti sei vestita?
Annagrazia: I colori non ti dicono niente? Mi sono
vestita da Google! 
Graziana: Ma lo sai che non
siamo ad Halloween?
Ehm... perché l'italiano è una lingua difficile?
Sento già le voci: congiuntivo,
congiuntivo, per il congiuntivo! Ma la
verità è che l'italiano è una lingua
difficile non solo per il famigerato
congiuntivo.
In generale, la lingua italiana contiene
molti punti complessi, che spesso hanno
fin troppe regole grammaticali
o al contrario, non ne hanno nessuna, e
vanno imparati a memoria così come sono.
Qualche esempio? I verbi irregolari,
i plurali irregolari, le preposizioni a
seguito dei verbi, per non parlare poi
delle parole polisemiche, cioè quelle che
possono assumere diversi significati.
Solo per menzionarne alcuni. Ma non
bisogna scoraggiarsi!
Attraverso tanta pratica è possibile
riuscire a ottenere un buon livello in
italiano. Per esempio, potreste cominciare
con i nostri video. Infatti, su Learnamo
potete trovare video grammaticali
dedicati a ciascuno degli argomenti che
ho appena menzionato.
Vi lascio tutti i link in descrizione se
avete bisogno di rinfrescarli o se siete
un po’ all'inizio e avete bisogno di
impararli da zero. Ma ora proseguiamo:
Google, qual è la prossima domanda?
Hai mai fatto a Google questa domanda?
Come guardare serie tv italiane
all'estero?
Sì? Allora la risposta è NordVPN, lo
sponsor di questo video.
NordVPN ti permette di superare le
georestrizioni e accedere a contenuti che
non sono disponibili nel tuo paese.
Figo, no? Tutto quello che devi fare è
aprire l'applicazione, scegliere il paese
in cui vorresti virtualmente trovarti, e
cominciare a guardare i contenuti di
quel paese.
Cosa fa NordVPN? NordVPN, oltre a farti
accedere a tutti i contenuti stranieri,
ti dà anche una protezione durante la
navigazione.
Hai presente tutte quelle cose brutte
digitali, come malware, adware, trojan e
tanta altra spazzatura? NordVPN ti
protegge da tutto quello. Già! È il tuo
angelo custode digitale.
Quanto costa NordVPN?
NordVPN non è affatto costosa, ti costerà tanto
quanto un paio di caffè al mese. E in più,
i primi mesi sono gratis! Li offre NordVPN.
Come iscriversi a NordVPN?
Puoi trovare NordVPN
cliccando sul link in descrizione, e non
dimenticare il codice coupon LEARNAMO.
Se non dovesse piacerti, puoi avere un
rimborso completo entro 30 giorni.
Perché l'italiano è
importante?
Mh, bella domanda! Ora, devo ammettere che
certamente l'italiano non è la lingua
più importante da conoscere per
sopravvivere nel mondo,
lo riconosco. Ma è altrettanto
vero che l'italiano è una lingua
fondamentale per l'arricchimento
culturale.
Non ci dimentichiamo infatti del grande
bagaglio culturale che l'italiano porta
con sé. È la lingua dell'arte, dell'opera,
della lirica, è la lingua di Dante e di
una vasta e bella letteratura, è la
lingua di grandi pensatori, filosofi.
E non è tutto!
È anche la lingua dell'architettura,
della cucina. Quindi, conoscere l'italiano
probabilmente non serve molto
se si deve viaggiare nel mondo, ma
certamente
aiuta la mente. Aiuta a pensare, a sognare,
ad arricchire il proprio bagaglio
culturale.
Siete d'accordo?
Perché l'italiano assomiglia allo spagnolo?
Dunque, innanzitutto le due
lingue hanno una radice in comune: il
latino. Poi si sono sviluppate anche in
modo molto simile. Per esempio, possiedono
lo stesso numero di lettere
dell'alfabeto, le strutture grammaticali
sono estremamente simili. Poi, lo spagnolo
e l'italiano condividono anche le stesse
coniugazioni, gli stessi modi, gli stessi
tempi verbali. Certo, ci sono delle
differenze, ci sono dei falsi amici, ma in
generale per gli italiani non è troppo
complicato comprendere a grandi linee lo
spagnolo, anche se non lo hanno mai
studiato, e viceversa.
Eppure, udite udite!
Secondo gli studi non è lo spagnolo la
lingua più simile all'italiano.
Infatti, secondo uno studio di "Ethologue" è
il francese la lingua più simile alla
nostra,
con ben l'89% di parole simili
all’italiano. Ve lo aspettavate? Beh, in
realtà un po’ c'era da aspettarselo: la
storia ce lo insegna. Infatti, tra la
Francia e l’Italia ci sono sempre stati
degli scambi molto importanti a livello
economico,
culturale, intellettuale.
Quindi, i due paesi si sono un po’
influenzati a vicenda. Su una cosa però
francese e italiano si sono sviluppati in
modo differente,
e questa è la pronuncia: infatti, un
italiano che non ha mai studiato il
francese, se ascolta una conversazione in
francese probabilmente non capisce quasi
nulla, o comunque sicuramente capisce
meno rispetto a una conversazione in
spagnolo. Ma se invece quella stessa
persona dovesse leggere la stessa
conversazione in francese,
allora la capirebbe, proprio grazie a una
somiglianza a livello grammaticale e
soprattutto di parole.
Come è nato l'italiano?
L'italiano è un'evoluzione del volgare
fiorentino, uno dei tanti "dialetti" che
sono nati dal latino durante e dopo il
crollo dell’Impero Romano. Infatti, il
vecchio latino si è evoluto in diverse
versioni, in base alla zona d’Italia in
cui era parlato. Ovviamente,
lo dice la parola stessa, il volgare
fiorentino era parlato a Firenze. E in
particolare, proprio questo volgare nel
corso dei secoli è diventato la lingua
dotta per eccellenza, quella parlata dai
letterati, dalle persone di cultura. E per
questa ragione, quindi, a seguito
dell'Unità d’Italia, è stato scelto come
lingua nazionale.
Come imparare l'italiano?
Come per ogni altra lingua,
non si può imparare dal giorno alla
notte, né da un mese all'altro! 
Ci vogliono costanza, impegno, e soprattutto,
come dico sempre ai miei studenti, tanto
tempo! Dal mio punto di vista poi è
importante studiare la grammatica.
Almeno un po’, almeno, quel po' che basta
a capire lo scheletro della lingua. E in
contemporanea imparare nuovi vocaboli,
attraverso libri, film, serie tv, musica,
podcast, in lingua italiana
ovviamente.
Poi, se se ne ha la possibilità, si dovrebbe
parlare con madrelingua o trascorrere un certo
periodo di tempo,
un lungo soggiorno, in Italia. E poi
ovviamente, studiare con LearnAmo!
Ovvio!
Abbiamo tante tante risorse, decine e
decine di video su YouTube,
cominciare è adesso! L'importante in ogni
caso è accettare una verità fondamentale:
imparare una lingua non è un processo
che ha una fine.
Fate vostra questa verità, abbracciatela,
e non soffrite se vi sembra di sbagliare
o di non fare progressi.
Quando l'italiano è diventato lingua ufficiale?
Con l'unità d’Italia, nel 1861.
Nonostante ciò, però, nelle varie regioni
d’Italia si continuava a parlare la
lingua locale,
il dialetto.
Solamente poi, con l'arrivo della
televisione intorno agli anni '50,
la variante toscana standard si è
diffusa in tutta la penisola.
Quante persone parlano italiano oggi?
L'italiano è la lingua madre di circa
63 milioni di persone, ed è appresa come
seconda lingua da altri 3 milioni.
Oltre che dell’Italia,
l'italiano è la lingua ufficiale anche
di San Marino, Svizzera e Città del
Vaticano, ma è diffusa anche in alcune
zone croate, slovene e albanesi, dove
esistono comunità di origine italiana.
Lo stesso accade anche in Sudamerica e
negli Stati Uniti, e infine anche in
Africa, in particolare nelle ex colonie,
come Libia, Eritrea, Etiopia e Somalia.
Perché l'italiano e il rumeno
hanno tanti vocaboli simili?
Questa è una bella domanda! Anche io non conoscevo la
risposta e ho dovuto fare qualche
ricerca, perché non conosco il rumeno, non
conosco qualcuno che lo parli o che lo
abbia studiato. Però una cosa è certa:
sono entrambe lingue romanze, quindi
comunque non c'è da stupirsi. Entrambe
derivano dal latino e quindi chiaramente
devono avere delle somiglianze.
Facendo delle ricerche ho scoperto anche
che l'italiano e il rumeno hanno molti
modi di dire simili, in comune. Se ci sono
tra i LearnAmici dei rumeni che
studiano l'italiano, beh, vi chiedo: fatemi
sapere nei commenti se effettivamente è
così. Ma, a un livello superficiale, in
realtà le due lingue non sono proprio
così simili. Faccio una prova con una
canzone in rumeno: la ascolto, e vediamo
quanto capisco.
Bellissima canzone, ma... no, non ho capito
neanche il senso generale.
Le due lingue hanno preso strade diverse,
possiamo dire. E per quelle parole non di
origine latina, l'italiano ha subito
maggiormente
l'influenza delle lingue germaniche,
mentre il rumeno ha subito l'influenza
delle lingue slave.
Quindi, a parte i vocaboli di origine
latina, gli altri sono molto diversi tra
le due lingue.
Quanti dialetti ci sono in Italia?
In Italia si parlano
moltissimi dialetti, oltre alla lingua
nazionale. Quasi ogni città ne ha uno!
Però, certo, più le città sono vicine, più
i dialetti sono simili e maggiore è la
comprensione. Ma più grande è la distanza
tra le città, più grande sarà la
difficoltà a comprendersi tra le persone.
Se un siciliano parla in dialetto,
un milanese capirà forse il 10%.
Per farvi un esempio: i dialetti italiani
più parlati sono il veneto, il napoletano,
il friulano, il piemontese, il sardo, il
lombardo, l'emiliano, il romagnolo, il
siciliano e in ligure. Personalmente
parlo quello di Bari, il barese.
Perché imparare l'italiano?
Beh, sicuramente, oltre che per piacere,
oltre che per accrescere il proprio
bagaglio culturale,
l'italiano potrebbe rivelarsi una lingua
molto utile nel mondo lavorativo.
Soprattutto per alcuni settori
professionali dove le aziende italiane
sono leader mondiali. Quindi, per la
crescita professionale e per lo sviluppo
della propria carriera
l'italiano diventa veramente una risorsa
molto importante. Per esempio, l'italiano
è la lingua principale in settori come
la moda, la cucina, il design, le belle
arti, la cultura, la produzione e la
distribuzione di cibo e bevande,
il calcio, l'industria automobilistica di
lusso, e i motori in generale. Se siete
interessati a lavorare in uno di questi
settori, probabilmente conoscere
l'italiano vi aiuterà. Ma poi in realtà
possiamo dire che, anche se decidete di
non lavorare per un'azienda italiana, ma
al contrario decidete di lavorare per
un'azienda straniera, del vostro paese,
che però ha
relazioni con l’Italia, ancora una volta
l'italiano si rivela una lingua
fondamentale. E potrebbe farvi guadagnare
un bel po’ di punti!
Bene, con questo è tutto. Spero che vi
siate divertiti con me e con Google, e
fatemi sapere nei commenti se avete
delle altre domande che voi,
personalmente, fate a Google un giorno sì
e l'altro pure.
Così magari possiamo fare una seconda
parte di questo video, se ne avete voglia.
Se invece volete conoscere di più
dell’Italia
dovreste assolutamente guardare il video
dedicato alla geografia dell’Italia, è
veramente importante e spesso non si
considera questo, ma, se dovete viaggiare
in Italia, muovervi, venire per lavorare,
bisogna conoscere un po’ dove si trovano
tutte le città, e per questo video il
link è come sempre qui in alto della card
o giù nella descrizione. Se invece cercate
un qualsiasi altro argomento di
grammatica o di cultura italiana, passate
dal nostro sito learnamo.com
e ovviamente, se ancora non l'avete fatto,
seguite Learnamo su Instagram, su
Facebook, su Twitter, su Pinterest, su TikTok,
e su Telegram. Se il video vi è
piaciuto, lasciate un mi piace e
iscrivetevi al canale. Io vi aspetto su
YouTube molto presto!
[Musica] 

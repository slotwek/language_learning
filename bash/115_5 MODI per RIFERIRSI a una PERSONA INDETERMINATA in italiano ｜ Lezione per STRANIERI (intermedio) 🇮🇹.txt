WEBVTT
Kind: captions
Language: it
No, no... non hai proprio capito. Non posso
mica stare a dire a... 
una persona... a un'altra... e a un'altra le
cose che dovrebbero ricordarsi loro.
E soprattutto non accetto critiche da... da
una persona a caso. Cioè chi sei tu per
criticare me? Che cosa hai fatto?
È così frustrante quando stai litigando,
o anche semplicemente
conversando e devi continuamente
bloccarti perché non riesci a esprimerti,
non è vero? Per esempio, io poco fa mi
sono bloccata, perché non riuscivo a
trovare un modo per riferirmi nel mio
discorso a persone ipotetiche ,in
generale. In questo video scopriremo
insieme proprio quali sono le versioni
italiane per riferirsi a una qualsiasi
persona
ipotetica,
indeterminata, presa ad esempio in un
discorso. Ovviamente vedremo anche le
forme plurali. Restate lì per imparare a
fare conversazione in maniera naturale,
proprio come i madrelingua.
Cominciamo subito con la prima di queste
espressioni che è la parola "tizio" o
"tizia". Probabilmente avete già sentito
questa parola in un film o in una
conversazione, o probabilmente l'avete
già letta in un libro. Si tratta di un
nome che ha due funzioni:
indicare una persona qualsiasi,
indeterminata, ipotetica, quindi non reale,
presa ad esempio. E in questo caso si può
usare sia come nome proprio, quindi con
la lettera maiuscola, sia come un nome
comune, quindi con la lettera minuscola.
Cioè, se io racconto un mio segreto a
Tizio, io mi aspetto che Tizio se lo
tenga per sé e non lo vada a spifferare
in giro, soprattutto se tra noi c'è del
rispetto!
No, no, no.
Non accetto che è un tizio qualsiasi
debba giudicare il mio lavoro!
No. Oppure "tizio" o "tizia" può anche
indicare una persona
reale, una persona specifica,
ma di cui non si possono o non si
vogliono dare maggiori informazioni,
maggiori dettagli: o perché non la si
conosce per niente o perché si vuole
mantenere
nascosta la sua identità.
Come?
D'accordo.
C'è un tizio al telefono che vuole
parlare con te. Ehi! Ehi!
Chiedi a questa tizia se vuole far parte
della nostra squadra.
In generale, però, la sfumatura di
significato di "tizio" non è mai
particolarmente
positiva. Tizio, Caio e Sempronio.
Già! Il nome "Tizio", che abbiamo appena
visto, si trova anche nell'espressione
plurale "Tizio, Caio e Sempronio".
Questa espressione rimane sempre così,
invariata, e fa riferimento a persone
ipotetiche, non vere, prese a esempio. La
troverete molto spesso in discorsi
generici, quando si vogliono fare degli
esempi pratici, degli esempi chiari, ma
senza parlare di persone reali, senza
fare riferimento a nessuno in
particolare.
Per esempio:
"Io ho la mia idea e non la cambio, non mi
interessa quello che pensano Tizio, Caio
e Sempronio".
Cioè, non mi interessano le opinioni
-...altrui. 
-Mah guarda... a voler essere sinceri...
se Tizio presta un libro a Caio e Caio
poi lo regala a Sempronio,
beh, Tizio fa bene ad arrabbiarsi.
Almeno io la penso così.
Grazie Anna Grazia per gli esempi.
Ma qual è l'origine di questa espressione?
Perché proprio questi tre nomi?
Ebbene, per dare una risposta a queste
domande, bisogna andare molto indietro
nel tempo: più precisamente,
nell'antica Roma.
Anche qui esisteva l'espressione "Titus
et Gaius et Semproius". Già! Erano
proprio questi tre nomi, quindi molto
simili agli attuali Tizio, Caio e
Sempronio,
che venivano utilizzati dai giuristi
dell'antica Roma, per fare degli esempi
di carattere pratico
durante i loro discorsi.
Pensate un po'! L'antica Roma. E la scelta
non era casuale. Infatti erano comunque
tre nomi molto, molto frequenti in quel
periodo: un po' come oggi, in italia,
nomi come Maria,
Francesco. Non solo, si pensa siano stati
scelti questi tre nomi perché erano
anche i nomi di tre uomini politici
molto importanti per l'epoca. "Tizio" viene
da Tiberio Gracco; "Caio" viene da suo
fratello, Caio Gracco,
e "Sempronio" viene dal loro padre,
-...Sempronio Gracco. 
-Aah! Gli antenati di...
...Carlo Cracco!
Lasciamo perdere.
Passiamo piuttosto alla prossima
espressione ipotetica: "Pinco Pallino".
Anche Pinco Pallino è un nome di
invenzione, con cui si indica una persona
qualsiasi, presa ad esempio, in un
contesto in cui non è davvero
necessario fare riferimenti a persone
specifiche. Il tono di questa espressione
è generalmente
dispregiativo o ironico, e si può usare
sia con le lettere maiuscole che con
quelle minuscole. Per esempio: "Ma scusami,
stai facendo il lavoro al posto del tuo
collega? Ma sei pazzo?! Ma ti fai mettere i
piedi in testa da un pinco pallino
qualsiasi? No! Da domani tu gli dici che
tu devi fare il tuo lavoro, e lui deve
fare il suo. Ma stiamo scherzando? Cioè, ma poi, chi è
lui?"
Come, non sai su che cosa scrivere il tuo
prossimo articolo?
Ma no, non preoccuparti! Prendi un
Pinco Pallino qualsiasi e racconta la sua
storia,
-...tutto qua. 
-"Pinco Pallino", perché proprio
questa forma?
Da dove deriva questa espressione?
Ebbene, è molto probabile che derivi
dalla parola "Pinco", del dialetto toscano,
e solo successivamente
questa è stata rafforzata
dalla parola "pallino".
"Pinco", nel dialetto toscano
antico, indicava il membro dell'uomo.
Da qui, usata in riferimento a una
persona, la parola ha assunto il
significato di: persona stupida, ingenua,
di scarsa intelligenza. E non è un caso
se pensiamo che ancora oggi ci sono
tantissimi insulti, che fanno riferimento
al membro dell'uomo. In ogni caso, potete
stare tranquilli, non è una parolaccia.
Non è un'espressione volgare dire "pinco
pallino", ma chiaramente ha il tono
dispregiativo,
come dicevamo prima.
Passiamo invece a:
"tal dei tali".
Dire "un tale" è come dire "un tizio".
"Tal dei tali", però, non indica una persona
qualsiasi,
ipotetica, presa ad esempio in un
discorso. No. Indica una persona in
particolare,
ma non specificata.
E bisogna dire che questa espressione si
trova soprattutto nei racconti, quando si
vuole far riferimento a un personaggio
sconosciuto, di cui non si sa o non si
vuole dire niente, e la cui identità non
è importante per i fini del racconto.
Per esempio: "Per uno stupido parcheggio, mi
stava minacciando. Stava minacciando me,
la mia famiglia! E non la smetteva! Poi,
non appena ho detto che sarei andata
dall'avvocato tal dei tali e avrei
sporto denuncia, guarda,
immediatamente ha abbassato la testa, si è
messo nella macchina e se ne è andato!
Cioè, in questa società bisogna essere
aggressivi!"
E il Signor Nessuno, invece, chi è?
Generalmente, con il "Signor Nessuno" si
indica una persona in particolare, ma
anonima, di cui non si specificano le
caratteristiche. "Signor Nessuno" è usata
veramente con tono di disprezzo, per
indicare una persona che consideriamo
irrilevante,
insignificante, che non ha nessun pregio,
nessuna qualità. Per esempio: "Ma hai visto
chi è l'amministratore delegato di
questa società? Ma è proprio lui! Io ci
andavo a scuola insieme! Era un Signor
Nessuno che non parlava, non socializzava,
studiava anche poco. Eppure guarda dove
lo ha portato la vita!
Aspetta... com' era il suo nome?"
Eeh...vattelapesca!
Come scusa?
-Qui non diciamo parolacce.
-Ma no!
"Vattelapesca" non è affatto una
parolaccia.
Certo, è un'espressione molto molto
colloquiale e informale, ma di certo
totalmente innocente.
Significa: "chi lo sa",
"boh",
"vallo a sapere"
Vattelapesca
Come potete vedere, è una parola molto
lunga, perchè è formata da tante parole:
l'imperativo del verbo "andare" alla
seconda persona singolare
(Va'), il pronome
indiretto di seconda persona singolare,
il pronome diretto maschile singolare, e
poi "a
pescare". Ma questo verbo è stato
abbreviato in " pesca' ". "Pesca", come si fa di
solito nel parlato, si tagliano le
desinenze finali, cioè, "vattelo a pescare",
"vallo a pescare per te". Insomma,
letteralmente significa "vai tu a
cercarlo", ma il senso di questa
espressione è comunque quello di
esprimere dubbio,
incertezza, per indicare che nessuno ha
-...una risposta a quella domanda.
-Aah! Grazie...
...sono certa che la maggior parte dei
LearnAmici non conoscesse questa
-...espressione, proprio come me.
-Bene mi fa piacere!
In ogni caso, siamo sicurissime
che questo tipo di forme ipotetiche
esistano in tutte le lingue, quindi ci
aspettiamo
tantissimi commenti da tutto il mondo,
perché vogliamo sapere come si dice
vaghi, nei vostri discorsi, quando parlate
o quando chiacchierate, non perdetevi il
video con tutti i modi per essere
vaghi in italiano, che trovate, come
sempre, qui in alto nella card o giù
nella descrizione.
Inoltre, vi ricordo anche che se cercate
un qualsiasi argomento, di cultura o di
grammatica italiana, potete passare dal
nostro sito "LearnAmo.com", dove ce
ne sono tantissimi. E non dimenticate
anche di seguire LearnAmo su instagram,
su facebook, su twitter, su pinterest, su
tik tok e su telegram, per tutti gli
altri contenuti esclusivi. Con questo è
proprio tutto.
Noi vi aspettiamo
nel prossimo video. Ciao ciao!

WEBVTT
Kind: captions
Language: it
Ciao a tutti e bentornati
su LearnAmo. Quando si tratta di esprimersi
correttamente in una lingua straniera,
bisogna rispettare delle regole e, si sa,
l'italiano ne ha tante, ma sono veramente
tutte delle regole super rigide e
inflessibili? Ebbene, in questo video
daremo un'occhiata proprio a quelle
regole “facoltative” della lingua italiana,
cioè quei casi in cui ci sono due
possibilità, due opzioni per dire la
stessa cosa e perciò scegliere una
invece dell'altra è solo una questione
di...
stile! Ricordarsi o
Ricordare? In generale, sentirete o
leggerete spesso che i verbi “ricordarsi”
e “ricordare” si possono usare in maniera
intercambiabile ed è così in linea di
massima, però ci sono delle piccole
differenze di utilizzo in alcuni casi.
Facciamo un po' di chiarezza: prima di
tutto, bisogna considerare il verbo
“ricordare” e i suoi significati che,
infatti, sono due. Il primo significato di
“ricordare” è quello di “avere nella
memoria”. Con questo significato, il verbo
“ricordare” può essere usato in due modi:
seguito da un oggetto diretto, cosa o
persona, (Ricordo la tua data di nascita)
(Ricordava il fidanzato della sorella)
oppure seguito da un'intera frase
introdotta da “di” + infinito se il
soggetto è lo stesso oppure da “che” più
un verbo coniugato se il soggetto è
diverso. (Ricordo di essere andata a letto
presto ieri sera). (Ricordava che
Lorenzo lo aveva aiutato). Quando
“ricordare" ha questo significato, può
essere sostituito da
“ricordarsi”. Bisogna solo tenere a mente
una differenza e cioè: quando 'ricordarsi'
è seguito
dall'oggetto diretto, quindi da una cosa
o da una persona, può comportarsi
esattamente come “ricordare” e quindi
reggere direttamente l'oggetto diretto,
ma può anche essere seguito dalla
preposizione “di”, che introduce la cosa o
la persona, cosa che non si può fare con
il verbo “ricordare”. (Ricordo la tua data
di nascita). (Mi ricordo la tua data di
nascita.) (Mi ricordo della tua data di
nascita). (Ricordava il fidanzato della
sorella). (Si ricordava il fidanzato della
sorella). (Si ricordava del fidanzato della
sorella). Il significato in queste tre
frasi è esattamente lo stesso. Quando
invece “ricordarsi” è seguito da una frase,
si comporta esattamente come “ricordare”.
(Mi ricordo di essere andata a letto
presto ieri sera). (Si ricordava che
Lorenzo lo aveva aiutato). Quindi
scegliere uno invece dell'altro è una
questione di stile? In generale sì, ma
l'Accademia della Crusca dichiara anche
che la forma
riflessiva
“ricordarsi” “aumenta il grado di
partecipazione del soggetto all'azione o
al sentimento espresso dal verbo”. In
parole povere, è meglio utilizzare la
forma riflessiva quando si parla di cose
o di persone che sono più vicine a noi o
che sentiamo più vicine a noi, con cui
abbiamo un legame diretto, verso cui
proviamo dell'affetto, in qualche modo.
Per esempio: Ricordo che Napoleone è
morto il 5 maggio
1821. Perché, insomma, io e Napoleone non
siamo proprio migliori amici. Ricordo i
colori della bandiera francese. Ma diremo
mi ricordo che ci siamo divertiti un
sacco alla festa di Maria (perché io
c'ero, ero proprio lì, quindi sento una
maggiore vicinanza). Mi ricordo bene il
sorriso che ha fatto quando ha visto il
regalo (c'ero e sono testimone). Ma
attenzione, “ricordare” ha anche un secondo
significato e cioè “richiamare alla
memoria di altri”. In questo caso, si usa
“ricordare” + l'oggetto diretto, cioè ciò
che viene richiamato, che può essere un
nome o una frase introdotta da “di” +
infinito o “che” + un verbo coniugato
+ l'oggetto
indiretto introdotto quindi da “A” +
la persona a cui ci rivolgiamo. Vediamo
degli esempi. (Il professore ricorda agli
studenti la data
dell'esame). (Questo profumo mi ricorda i
pranzi a casa di
nonna). (Ti ricordo che devi andare a
prendere Sofia all'aeroporto).
(Ricorda a Sofia di fare attenzione). E,
attenzione, in questo caso, quindi, con
questo significato il riflessivo non può
essere utilizzato perché, ovviamente, il
significato è richiamare alla memoria di
altri, quindi non avrebbe senso
l'utilizzo del riflessivo.
Dimenticarsi o Dimenticare? Scordarsi o
Scordare? Sarete felici di sapere che per
queste coppie di verbi, dimenticarsi -
dimenticare
e scordarsi -
scordare, vale esattamente lo stesso
ragionamento che abbiamo appena fatto
per “ricordarsi” e “ricordare”. Uhuh. Quindi
vediamo solo qualche esempio. (Mi sono
dimenticata di rispondere alla sua email).
(Hanno scordato il titolo di quella
canzone). (Non scordatevi che dovete dare
da mangiare al gatto mentre noi siamo
via). (Hai già dimenticato tutto quello che
devi dire durante la
riunione?) Futuro o Presente per parlare
al futuro? Spesso per parlare al futuro
in italiano si utilizza il presente,
anche se può sembrare un controsenso,
però si capisce, nonostante si utilizzi
il presente, che si sta parlando di
un'azione
futura grazie al contesto o grazie ad
indicatori temporali come per esempio
avverbi che possono essere inseriti
prima o dopo il verbo all'interno della
frase, come “domani”, “la settimana prossima”,
“tra due mesi”. Per esempio, dire “domani
vado al cinema” è esattamente come dire
“domani andrò al cinema” oppure “si
sposano il mese prossimo” è esattamente
come dire “si sposeranno il mese prossimo”,
ma comunque attenzione,
perché parlare al presente quando ci si
sta riferendo al futuro esprime un
maggiore grado di sicurezza, cioè siamo
certi che quell'azione espressa dal
verbo succederà e non succederà in un
momento qualsiasi del futuro, ma
succederà in un momento specifico perché
l'azione è stata già programmata e si sa
per quando è stata programmata. Ecco
perché è il riferimento temporale “domani”,
“la settimana prossima”, “tra due mesi”.
Quindi io dirò, per esempio, “la settimana
prossima comincio un corso di cucina”.
Succederà sicuramente, io ho già pagato
l'iscrizione. È tutto pianificato, tutto
programmato. Ma io dirò “Quando comincerò
un corso di cucina, ti preparerò un buon
pranzo”. Ok, quando? Boh, probabilmente
accadrà a un certo punto nel futuro, ma
niente è ancora programmato e in questi
casi si preferisce utilizzare il futuro
in
italiano. Grazie di o Grazie per? Molto
molto spesso ricevo questa domanda:
Grazie DI o Grazie PER in italiano?
Ebbene, nella maggior parte dei casi le
due forme sono praticamente
Intercambiabili, sono davvero due
sinonimi, ma anche qui ci sono delle
piccole piccole differenze di utilizzo
in qualche caso. Facciamo chiarezza: se
utilizzati con i nomi e con i verbi, “di” e
“per” sono intercambiabili. “Grazie del
consiglio”
è esattamente come “Grazie per il
consiglio”. “Grazie di avermi consigliato
questo libro” è esattamente come “Grazie
per avermi consigliato questo
libro”. Anche, come potete vedere, si
utilizzano entrambe le forme con un
verbo generalmente
all'infinito passato. E allora le
Differenze? Le differenze subentrano quando
utilizziamo “Grazie” con la parola “tutto”.
In questo caso useremo “Grazie” con la
preposizione “di” se dopo abbiamo solo la
parola “tutto”, da solo, e la frase è finita.
“Grazie di tutto”. Useremo invece
“per” con la parola “tutto” se la frase dopo
continua. “Grazie per tutto quello
che fai per me”.
Attenzione: Penso che sia o Penso sia?
Molti studenti leggono o sentono frasi
come “penso sia giusto” e mi chiedono “è un
errore? Perché manca il “che” in questa
frase?” e io rispondo che in realtà non è
un errore perché entrambe le forme “Penso
sia giusto” e “Penso che sia giusto” sono
corrette. Come dice l'Accademia della
Crusca, in frasi
dipendenti si può anche non mettere, non
usare il “che”, ma solo se il verbo che
segue è al congiuntivo, condizionale o,
più raramente, futuro indicativo. Non ci
sono troppe regole qui, spesso lo si fa
quando ci sono già altri “che” nella frase
e quindi per evitare ripetizioni o per
evitare confusioni, fraintendimenti, anche
se non è l'unico caso, spesso è proprio
una questione di stile. Per esempio: Credo
che dovresti raccontare tutto ai tuoi
genitori. Credo dovresti raccontare tutto
ai tuoi genitori. Ti ripeto che pensavamo
vi foste
persi. Spero si divertiranno in
vacanza. Avreste voluto trasferirvi o
Vi sareste voluti trasferire?
Uh... Questa sì che è una bella domanda. Le
due frasi “avreste voluto trasferirvi” e
“vi sareste voluti trasferire” comunicano
la stessa cosa? Ma sono costruite in modo
diverso, pur avendo entrambe gli stessi
elementi: il verbo modale volere + il
verbo riflessivo “trasferirsi”.
E allora? Eh, il problema nasce a causa
della presenza del pronome riflessivo, “vi”
in questo caso. Normalmente, quindi,
secondo la regola generale, quando
abbiamo un verbo modale + un verbo
all'infinito e abbiamo bisogno di
aggiungere un pronome, questo può essere
messo sia prima del verbo modale sia
dopo l'infinito in una sola parola,
mantenendo lo stesso identico
significato. Per esempio, è veramente la
stessa cosa sia che io dica “ti devo
parlare” sia che io dica “devo parlarti”.
“L'ho potuto fare”, “Ho potuto farlo”. “Vi
abbiamo voluto salutare”, “Abbiamo voluto
salutarvi”. La situazione, però, si complica
un pochino in presenza di un pronome
riflessivo; infatti, in questi casi la
frase cambierà un po' a seconda della
posizione del pronome riflessivo: se è
messo prima del verbo modale, allora si
userà l'ausiliare “essere”, come
normalmente si fa con un verbo
riflessivo, ma se il pronome è messo dopo
l'infinito, attenzione, allora si userà
l'ausiliare “avere”. E questa cosa è molto
strana per gli studenti perché
ovviamente si impara che con i verbi
riflessivi l'ausiliare è
“essere”, ma vi ricordo che solo in questo
caso è possibile usare l'ausiliare “avere”
e mantenere lo stesso significato e
quindi avere due frasi corrette. Diremo
quindi “avreste voluto
trasferirvi”
o “vi sareste
voluti trasferire”, “ho potuto
svegliarmi”, “mi sono potuta
svegliare”. Vuoi fare lezioni individuali
online con insegnanti madrelingua
qualificati? I nostri insegnanti sono
disponibili tutti i giorni, dalla mattina
alla sera, anche il sabato e la domenica,
per offrirti lezioni individuali fatte
su misura per te a partire da €12
all'ora. Acquista il tuo corso di
Italiano Intensivo e fai lezione nel
giorno e all'ora che preferisci. Prenota
le tue lezioni sul nostro sito
LEARNAMO.COM utilizzando questo
link. Che ne pensate? Siete contenti di
avere un’opzione in questi casi? Siete
contenti di aver scoperto che ci sono
due modi per dire la stessa cosa in
italiano qualche volta? Fatemi sapere nei
commenti se tutto è chiaro, fatemi sapere
nei commenti se vi viene in mente
qualche altro caso simile e scrivete
anche un commento se vi va, utilizzando
entrambe le
forme in una stessa frase, quindi
scegliendo una di queste coppie e
mettendo entrambe le versioni nella
stessa frase. Sì, mettetevi sempre alla
prova, io lo dico sempre ai miei studenti,
è estremamente
importante superare la propria zona di
comfort e rischiare, osare. Certamente non
dovete essere pigri o pantofolai o
fannulloni. Eh no, non sto utilizzando
questi aggettivi a caso, ma voglio
ricordarvi che se avete bisogno, appunto,
proprio di sinonimi alla parola “pigro”
come questi che vi ho appena menzionato,
potete guardare il video dedicato
proprio a quell'argomento che trovate
come sempre qui in alto nella card e giù
in descrizione. Vi ricordo che se cercate
un qualsiasi altro argomento di
grammatica o di cultura italiana, potete
passare dal nostro sito LEARNAMO.COM, non
dimenticate di seguire LearnAmo anche su
Instagram, su Facebook, su Twitter, su
Pinterest, su tiktok e su telegram. Come
sempre, se il video vi è piaciuto,
lasciate un bel mi piace e iscrivetevi
al canale se ancora non lo avete fatto.
Io vi saluto, vi aspetto prestissimo in
un nuovo video.

WEBVTT
Kind: captions
Language: it
Ciao a tutti e bentornati su LearnAmo! In
questo video parleremo del verbo "DARE" e, 
prima che chiudiate il video perchè
pensate di conoscere tutto sul verbo 
"dare", devo fare una precisazione. Ci
occuperemo di tutte le espressioni che 
contengono il verbo "dare". E'chiaro che
tutti, anche i principianti, conoscono 
questo verbo. E' uno dei primi che si
imparano. E' anche uno di quelli che ha
più significati in italiano:
"porgere", "passare", "offrire" "regalare" sono 
alcuni dei suoi significati. Ma, come
promesso, non parleremo del verbo in
quanto tale, ma delle espressioni
italiane in cui questo verbo compare.
E vi garantisco che ce ne sono molte!
Restate là!&nbsp; "DARE FASTIDIO" significa in
italiano
"provocare noia,
irritazione",
"disturbare una persona".
E' sempre seguito da un oggetto indiretto,
quindi: dare fastidio a qualcuno. Luca mi
"dà&nbsp; sempre fastidio" ascoltando musica ad
alto volume quando cerco di studiare.
"DARE AI o SUOI NERVI": entrambe le forme
sono corrette. Questa espressione, in
realtà, è un sinonimo della precedente.
Esprime sempre questo senso di
disturbo, indica che qualcosa o qualcuno
"ci
infastidisce", "ci irrita al punto da
esasperarci", "non ne possiamo più". E' così
arrogante! Il suo comportamento mi "dà
proprio sui nervi"! "DARE RETTA" significa
"ascoltare" e "seguire"
i consigli o gli ordini di quella
persona.
"Dammi retta", comincia a frequentare quel
corso di yoga e vedrai che sarai meno
stressato!
"Dammi retta!" Se hai bisogno di uno
strumento per migliorare il tuo
apprendimento della lingua italiana, la
soluzione perfetta è "NordVPN" che, tra
l'altro, ha scelto di sponsorizzare
questo video. Se le georestrizioni ti
"danno sui nervi" perchè non riesci ad
accedere ai contenuti in italiano dal
tuo paese, allora lascia che NordVPN
ti dia una mano a superarle! Tutto quello
che devi fare è: aprire il programma,
selezionare il paese nel quale vorresti
virtualmente trovarti, l'Italia se studi
l'italiano, e poi cominciare a navigare e
ad accedere a tutti quei siti che,
altrimenti, non sarebbero disponibili per
te! Facilissimo, no? Datti da fare! Puoi
ricevere uno sconto esclusivo se ti
iscrivi a NordVPN usando il link che
trovi in descrizione! E non dimenticare
il codice coupon "LEARNAMO"! Bisogna dare
credito a questa VPN. E' veramente uno
strumento utilissimo! Ti aiuta anche a
difenderti dai criminali informatici che
sono sempre in agguato per rubare i tuoi
dati di navigazione! Provala e poi fammi
sapere! Se non dovesse piacerti, puoi
sempre sfruttare la garanzia di 30
giorni "soddisfatti o rimborsati". Bene.
Detto questo, torniamo al nostro video e
diamoci dentro! Ci sono ancora tante
espressioni da analizzare! Molte erano
nascoste mentre ti parlavo di NordVPN...Le
hai notate?
"DARE UNA MANO". No, non significa fare
questo! Ma "dare una mano" a qualcuno
significa semplicemente
"aiutare", "sostenere" quella persona, in base
alle proprie capacità.
Luigi ci ha "dato una mano" con il
trasloco. Attenzione, però! Perchè non
bisogna confondere "dare una mano" con
"DARSI LA MANO".
"Darsi": usato nella forma
riflessiva reciproca; "la mano": articolo
determinativo. Questa espressione
significa
"stringersi la mano", come facciamo, per
esempio, quando incontriamo qualcuno per
la prima volta e ci presentiamo.
"DARE VOCE": questa espressione
significa "far sentire le proprie parole
o le proprie idee" quando, in generale, è
difficile farsi ascoltare, quando il
contesto non è particolarmente
disposto a sentire. Ho finalmente "dato
voce" ai miei pensieri nei suoi confronti:
adesso non siamo più amici, ma mi sono
tolta un bel peso.
"DARSI DA FARE". Sì, anche questo nella
forma riflessiva.
"Darsi da fare" significa
"impegnarsi in modo produttivo" nello
svolgimento di un'azione o di un compito.
Gli architetti "si sono dati molto da
fare" per terminare
tempo il progetto della nostra casa. "DARE
I NUMERI". E no, non significa contare o
cominciare a dire dei numeri a caso: 18,
23, 6...No! Anche se, pensandoci, voi cosa
pensereste di una persona che comincia a
dire i numeri a caso? Che è un po' pazza,
no? Infatti, questa espressione indica
proprio "perdere
momentaneamente la lucidità,&nbsp; la ragione,
sembrare pazzi". Oppure si può utilizzare
questa espressione anche per indicare
"essere particolarmente
nervosi o arrabbiati" per quello che è
successo, e quindi, "urlare",
"gesticolare molto", "rompere qualcosa". E a
questo proposito, un'altra espressione
per indicare quest'ultimo
significato è "DARE DI MATTO". Quando il
capo ha visto l'errore che avevamo
commesso, ha "dato i numeri" e stava per
licenziarci. "DARE TREGUA" utilizzato
soprattutto nella forma negativa: "NON
DARE TREGUA". "Non dare tregua" a qualcuno
significa "non smettere di dare fastidio"
a quella persona o "non smettere di farla
soffrire".
Quest'anno la pioggia proprio non ci "dà
tregua": non vediamo il sole da settimane!
Chiaramente, usato nella forma
affermativa, indica proprio il contrario,
cioè, "smettere di far soffrire o di
infastidire qualcuno". Mi ha "dato tregua"
quando finalmente gli ho detto che non
ne potevo più delle sue lamentele.
"DARE SPAZIO". Questa è veramente una bella
espressione! Perchè significa "aiutare" nel
senso di "sostenere",
"incentivare" a realizzare un'idea o un
progetto. Nel mondo del lavoro è
importante "dare spazio" ai giovani e alle
loro idee. Quindi, significa "fare di tutto
per far emergere, per far trionfare"
quelle persone e le loro idee.
"DARCI DENTRO". Anche questa espressione è
molto bella! E' un po' come darsi da fare.
Significa
"impegnarsi molto in una determinata
attività".&nbsp; Ma, generalmente, questa
espressione viene utilizzata quando lo
facciamo in un tempo molto, molto
ristretto, limitato. Simone "ci sta dando
dentro" con il nuoto in questi giorni per
vincere la gara la prossima settimana.
Un'altra espressione molto bella...Sono
tutte molto belle...è "DARE CORDA" a
qualcuno e significa
"dimostrarsi disponibili ad ascoltare
qualcuno" o "incoraggiare qualcuno a fare
qualcosa".
Talvolta, però, è utilizzata in senso un
po' negativo: per indicare che si segue
quello che quella persona dice o
vuole fare, anche se si sa che
è un po'
bizzarro, un po' strano, un po' sciocco,
senza senso. Se continui a "dargli corda",
non la smetterà&nbsp; più di parlare! Ecco,
questo significa che noi non vogliamo
che la persona, a cui stiamo dicendo
questo,
continui a mostrarsi disponibile ad
ascoltare ciò che qualcun altro sta
dicendo perchè, secondo noi, sono cose
sciocche, stupide, senza senso, che non
vanno ascoltate.
"DARE ATTO". "Dare atto" significa
"comunicare
ufficialmente" o
"riconoscere apertamente"
un'idea, un'azione o un
comportamento. Devo "dare atto" che sento
sempre delle proposte molto interessanti
da parte di Lucia. Cioè riconosco questo,
lo ammetto. "DARE CREDITO". Questa
espressione significa
"concedere fiducia", "credere" a qualcuno. Ho
"dato credito" alle sue parole e quello
che abbiamo ottenuto è stato un
fallimento totale! Ah!
"DARE FILO DA TORNERE". Bellissima! Questa
espressione significa "rendere la vita a
qualcuno particolarmente
difficile". In generale: "causare molte
difficoltà, molti ostacoli".  Imparare
l'italiano può "dare filo da torcere", ma
ne vale davvero
la pena! No?
"DARE PER SCONTATO". "Dare per scontata" una
cosa o una persona
significa
"considerarla come assolutamente sicura,
certa". Anche se, per esempio, quella cosa
non si è ancora
verificata. Non "dare mai per scontata"
l'opinione altrui in una riunione.
"Avevamo "dato per scontati" i nostri
dipendenti e invece ci hanno traditi e
sono andati a lavorare per la
concorrenza.
"DARSI PER VINTI" significa
"arrendersi" davanti a qualcosa o qualcuno
che ci ha creato un ostacolo, un problema,
una difficoltà.&nbsp; Ovviamente, nella forma
negativa,
"NON DARSI PER VINTI" significa "non
mollare", "non arrendersi", "continuare a
lottare". Forse dovevi insistere un po' di
più con i tuoi genitori per farti dare
il permesso per uscire: ti sei "dato per
vinto" troppo presto! Cosa ne pensate?
Erano o non erano interessanti tutte
queste espressioni? Secondo me, sì! Molto,
molto belle e particolari! Se ne volete
ancora, non perdetevi il video con tutte
le espressioni con la parola "COLPO"! Molto
interessante anche quello! E potete
trovare queste espressioni, come sempre,
qui in alto nella card o giù nella
descrizione. Non dimenticate di lasciare
un bel commento con almeno una di queste
espressioni! E non dimenticate di mettere
un mi piace al video, se vi è piaciuto, e
di condividerlo con i vostri amici! Se,
invece, cercate un qualsiasi altro
argomento di grammatica o di cultura
italiana, potete passare dal nostro sito
Learnamo.com. E non dimenticate di seguire 
LearnAmo anche su Facebook, su Instagram,
su Pinterest, su Tik Tok e su Telegram! Io
vi aspetto molto presto in un altro
video! Ciao ciao! 

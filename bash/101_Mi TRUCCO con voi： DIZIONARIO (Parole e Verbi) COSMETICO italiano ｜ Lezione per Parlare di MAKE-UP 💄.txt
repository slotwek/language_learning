WEBVTT
Kind: captions
Language: it
Ciao a tutti e bentornati su LearnAmo!
Stavo per prepararmi per registrare un 
video di grammatica e ho pensato che
avrei potuto fare anche un altro tipo di 
video, un video un po' diverso. Infatti, ho
pensato che potrebbe essere utile e 
interessante per voi conoscere il
lessico e il vocabolario dei trucchi in 
italiano. So, capisco che non tutti sono
appassionati di trucco, però penso che 
sia piuttosto divertente. Quindi tra un po',
vedrete me totalmente senza trucco e 
mi truccherò insieme a voi. Chiacchiereremo
un po' insieme e vi mostrerò tutte
le parole e le espressioni che hanno a che
fare con i trucchi in italiano.
Premessa, non sono un'esperta. Questo
video non vuole essere un tutorial di
trucco, perché ovviamente non ne sono
capace, quindi siate clementi.
So che tra voi ci saranno degli esperti
di make up.
Mi dispiace per tutti gli errori che
commetto.
Se volete darmi dei suggerimenti, sono
ben accetti, ma siate clementi con le
critiche. Detto questo, vi lascio al video.
Restate là perché tra poco mi vedrete
senza trucco. Ma prima di continuare con
il video, lasciatemi spendere due parole
per NordVPN, lo sponsor di questo video.
Siete in vacanza
spaparanzati a prendere il sole in
spiaggia, volete isolarvi un po' e
guardare un film o una serie tv italiana
sul vostro tablet, ma: "Georestrizioni"! Il
contenuto non è disponibile nel tuo
paese. Che fare?
Potreste prendere un aereo e venire in
Italia, certo, ma se non volete lasciare
la vostra spiaggia, potete usare NordVPN,
che funziona sempre e non va mai in
vacanza.
Una volta aperta la VPN, dovrete solo
scegliere il paese in cui volete
virtualmente trovarvi e il gioco è fatto.
Potrete guardare tutti i contenuti
disponibili solo per quel paese Figo, no?
Inoltre, se siete in vacanza,
probabilmente dovrete usare spesso i
Wi-Fi pubblici. Questi, però, non sono molto
sicuri e gli hacker sono sempre in
agguato. Anche qui, vi salva NordVPN
proteggendo i vostri dati e la vostra
navigazione da occhi indiscreti.
Tutto questo è vostro a pochi euro al
mese, se vi iscriverete usando il link in
descrizione e il codice coupon LearnAmo.
Poi, se proprio non vi piace, potete
usufruire della garanzia "soddisfatti o
rimborsati" entro 30 giorni. Provatelo e
passate delle serene vacanze.
Eccoci qui. Dunque, questa è la mia faccia
senza trucco e prima di cominciare a
truccarmi uso sempre del tonico.
Quindi, prendo un dischetto,
ci verso su del tonico,
e lo passo sul viso per detergere la
pelle.
La mia pelle non è secca, al contrario, è
piuttosto grassa,
quindi la detersione è molto importante.
Quindi, è il momento di applicare la
crema idratante
per il viso,
proprio per idratare la pelle,
e la applico con i polpastrelli.
Completati questi passaggi,
procediamo con i trucchi veri e propri
che sono nel mio beauty case. In italiano
non esiste davvero una traduzione.
Possiamo dire portatrucchi, ma
generalmente si utilizza la parola
inglese.
Apro la cerniera e cominciò sempre con
il fondotinta.
La mia pelle, la mia carnagione è molto
chiara quindi scelgo sempre una tonalità
di fondotinta piuttosto chiara e che
contenga anche una percentuale di
protezione solare. Come vedete, purtroppo
la mia pelle ha sempre un po' di brufoli,
ma per fortuna ci sono dei fondotinta ad
alta coprenza che riescono a nascondere
le imperfezioni.
Quindi, vado ad applicare il fondotinta e
generalmente io utilizzo le mani. Però
è anche possibili... possibile applicarlo
con un pennello, tipo questo, o una
spugnetta.
Io però lo faccio con le mani.
Scrivetemi nei commenti se si può fare o
non si può fare.
Polpastrelli,
e vado a
spalmarlo sulla mia faccia, sul mio viso,
cercando di
distribuirlo in maniera uniforme.
Eh lo so, ci vuole un po' di tempo, però
notate già una differenza? Sono sicura di
sì.
Eccomi, sono tornata. Mi sono lavata le
mani e adesso è il momento di nascondere
le occhiaie, che sono sempre un po'
evidenti per me e andare anche a
sistemare quelle imperfezioni che non
sono state completamente nascoste dal
fondotinta e, per farlo, utilizzo un
correttore.
Lo applico direttamente sull'occhiaia
e lo stendo con i polpastrelli.
Dopodiché, lo applico anche su qualche
altro... qualche altra imperfezione che,
come dicevo prima, il fondotinta ancora
non è riuscito a nascondere.
C'è questo qui, questo tipo di correttore,
che è a stick, ma c'è anche uno che ha un
pennellino. Dovrei averlo.
Questo è più facile da applicare
direttamente, per esempio sui brufoli,
sulle imperfezioni.
Picchietto (questo verbo in italiano si
chiama "picchiettare")
e questa volta utilizzo una salviettina
umidificata,
prima di proseguire.
Fatto anche questo, sistemata quindi più
o meno la base.
Io di solito comincio dagli occhi. Allora,
come vi dicevo prima, io non sono per
niente esperta.
C'è chi sugli occhi mette, per esempio,
l'ombretto. Quindi fa delle sfumature con
i pennelli, crea delle meraviglie. Io non
sono una di quelli, perché davvero non
posso farlo e la mia soluzione è sempre
un eyeliner. Non esiste la parola in
italiano. È proprio "eyeliner". Anche quelli
che vendono, le compagnie italiane, o
comunque i negozi in Italia, hanno la
parola inglese. Oppure,
utilizzo una matita per gli occhi che ha
un colore un po' meno intenso.
In questo caso è
automatica,
altrimenti, si tratta di una classica
matita che va temperata di tanto in
tanto;
ma io sono pigra, quindi preferisco
quella automatica.
Però oggi
vado con
l'eyeliner,
che è, come dice la definizione, se
riuscite a leggere, "waterproof", cioè
resistente all'acqua. Questa sarebbe la
definizione in italiano.
Quindi, vado ad applicarlo e questa è
un'attività che fa paura a tutti, perché
ovviamente le linee non sono mai
perfette, però ci proviamo. Io distendo la
palpebra e vado ad applicarlo con la
palpebra ben tirata. Questa qui è la
palpebra dell'occhio.
Ho dimenticato di agitarlo (è sempre
meglio agitarlo prima)
e adesso lo applico.
Non so cosa io stia facendo, però insomma,
siamo qui per imparare le parole, il
lessico dei trucchi, quindi perdonatemi.
Quando sono più o meno soddisfatta del
risultato,
lascio l'eyeliner, e vado ad applicare
sulle ciglia,
sulle mie ciglia,
il mascara.
A proposito del mascara, si dice che è
quasi impossibile
applicarlo a se stessi con la bocca
chiusa.
Non so se sia vero,
però in effetti anche io tendo ad
aprirla leggermente e ovviamente le
facce, le espressioni che si fanno
durante l'applicazione del mascara, sono
un po' da meme, diciamo.
Come prossima cosa, vado ad applicare la
cipria,
che va un po' ad opacizzare tutta la
pelle, e questo è veramente necessario,
per esempio, quando devo registrare dei
video. Non è molto bello, altrimenti,
vedere una pelle lucida in video. Qui c'è
una spugnetta. Quindi vado semplicemente
ad applicare la cipria
in questo modo:
"picchiettando" come dicevamo prima. Fatto
questo, ci sono i ritocchi finali, per
esempio, con una pinzetta vado spesso a
sistemare le
sopracciglia se c'è qualcosa fuori posto
e poi vado ad applicare la matita per le
sopracciglia. Anche questa, rigorosamente
automatica, perché detesto temperare le
matite.
Vado principalmente a riempire gli spazi
vuoti.
Quindi, con un pennello dalle setole
morbide,
vado ad applicare la terra (o terra
abbronzante), che serve praticamente per
dare un po' di colore all'incarnato,
perché altrimenti sarei praticamente
dello stesso colore della parete.
Anche qui, so di fare delle facce molto
strane. Fatemi sapere nei commenti se
avete delle correzioni per me.
E terminato con la terra,
vado ad applicare il blush.
Anche qui si usa questa parola. Non
esiste una versione italiana e
praticamente è quella polvere rossa che
serve semplicemente per definire meglio
le guance, per dare colore alle guance,
poco, per evitare un effetto
pagliaccio,
o come dico io, effetto Heidi.
Esisteva Heidi come cartone animato nei
vostri paesi? Lo avete mai guardato? Ne
avete mai sentito parlare? Io ero
ossessionata da Heidi quando ero una
bambina. Avevo anche la collezione delle
figurine
nell'album.
Sistemo con le mani.
Adesso vado alle mie labbra e applico il
burrocacao,
che serve un po' per andare a idratarle,
ammorbidirle.
E termino l'opera con il rossetto.
Ho sia la versione con l'applicatore,
sia la versione tradizionale a stick.
E sì, probabilmente lo avrete intuito
dalla frequenza con cui compare nei miei
video, ma il mio colore di rossetto
preferito è il rosso.
E sono pronta per registrare un altro
video, senza le pinzette però.
Ecco qua!
Questa era la mia routine di trucco e
queste erano tutte le parole, le
espressioni principali, per quanto
riguarda il trucco in italiano. Spero che
questo video vi sia piaciuto.
Fatemelo sapere nei commenti e lasciate
tanti like se è stato così.
Spero che vi siate divertiti, spero che
abbiate imparato il più possibile. Adesso,
se volete saperne di più per quanto
riguarda il lessico dell'abbigliamento
in italiano, non perdetevi il video
dedicato proprio a questo argomento.
Anche lì ho il rossetto rosso. Come sempre,
lo trovate qui in alto nella card o giù
dimenticate anche di seguire LearnAmo
su Instagram, su Facebook, su Twitter, su
Pinterest, su TikTok e su Telegram, per
tutti gli altri contenuti esclusivi che
pubblichiamo lì.
E se conoscete una persona che ama
truccarsi, che ama il trucco, allora
condividete questo video con lei.
Io vi aspetto prestissimo in un nuovo
video! 

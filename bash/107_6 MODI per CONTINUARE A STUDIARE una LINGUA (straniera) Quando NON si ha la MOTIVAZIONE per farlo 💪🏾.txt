WEBVTT
Kind: captions
Language: it
Dovrei cominciare quel corso... però no,
oggi no, è stata una settimana troppo 
impegnata e ho bisogno almeno di due
giorni di pausa. Dove trovi il tempo di
studiare?
Io tra lavoro, famiglia e un briciolo di
vita sociale non riesco proprio a
mettermi sui libri...
Mi piacerebbe però!
Scuse! Queste sono soltanto scuse!
Aah lo so, non è bello sentirselo dire, ma è
così. Tutti abbiamo una vita molto
impegnata, con tante cose da fare. Ma
questo non significa che non possiamo
dedicare qualche minuto della nostra
giornata allo studio di una lingua
straniera.
Certo, durante un percorso di
apprendimento di questo tipo arriva
sempre un momento in cui si perde la
propria motivazione
e si comincia a procrastinare.
Ma per fortuna ci sono qui io. In questo
video infatti vi darò tutta una serie
di consigli utili per continuare a
studiare l'italiano o una qualsiasi lingua
straniera anche quando non si ha la
voglia di farlo.
Perché, no. Qui non si molla mai, chiaro?
Sembrerà banale ma
programmare aiuta con lo studio. Il mio
consiglio è quello di preparare un piano
di studio per l'intera settimana in cui
inserire in modo ordinato le cose da
fare.
Questo vi aiuterà a sfruttare meglio il
vostro tempo (quello che avete a
disposizione per dedicarvi alla lingua
straniera).
Ora, non deve essere una tabella molto
molto
specifica che dovete seguire rigidamente.
Come "lunedì dalle 10:15 alle 10:35
devo assolutamente imparare queste
parole altrimenti non farò mai progresso!"
...no, non così.
Ciò crea inutile ansia. Piuttosto, deve
essere semplicemente uno schema, una base,
un punto di partenza che vi aiuti a fare
un po' di chiarezza e a sapere, a ricordare
quello che dovete fare ogni giorno.
Qualcuno di voi probabilmente già lo sa
ma io sto cominciando a studiare lo
spagnolo e per questa ragione vi mostro
la tabella e il piano di studio
settimanale che io ho organizzato per me
stessa. Anche io non ho molto tempo
libero per dedicarmi alla lingua
straniera e per questo cerco di
ritagliarmi durante la giornata almeno
20 o 30 minuti per fare queste attività.
Come vedete ogni giorno c'è qualcosa
di leggermente diverso. E sta funzionando?
[in spagnolo] Mi sembra di sì, ma solo il tempo ce lo dirà.
Piccola parentesi: se un giorno vi viene
voglia di fare qualcosa in più, non
dovete dirvi "mmh, oggi non è la giornata per
fare questo", assolutamente! Se ne avete
voglia, fatelo. Ben venga tutto quello che
è in più. Qui stiamo solo cercando di
combattere l'assenza della motivazione,
non la motivazione.
Molto spesso ci creiamo dei blocchi, dei
limiti mentali e ci autoconvinciamo che
dobbiamo necessariamente rimanere in
questi limiti, rispettarli, altrimenti non
faremo mai progressi, non impareremo mai
niente e le cose andranno male. Ok, per
alcuni probabilmente agire sotto
pressione può essere molto produttivo. Ci
sta, ma solo per un periodo di tempo
limitato.
Infatti, a lungo andare, con il passare
del tempo questa pressione mentale
crescerà sempre di più e non aiuterà la
nostra motivazione,
anzi. Quindi, come comportarsi quando si
sa che si dovrebbe fare qualcosa ma non
si ha la voglia di farlo? Un idea è
quella di procedere a piccole dosi,
quindi senza limiti, senza auto-
imposizioni, ma procedere pian piano. Per
esempio se proprio non avete voglia di
imparare l'italiano ma qualcuno ve lo ha
imposto,
beh allora datevi un tempo limite ogni
giorno oltre il quale non dovete andare.
15 minuti, 30 minuti ogni giorno per
imparare l'italiano, e basta. Questo vi
aiuterà a "digerirlo" meglio. Quindi vi
consentirà di tollerare questa attività,
di farla durare nel tempo e di vedere
dei progressi, anche se saranno minimi. Ma
non importa,
l'importante è che ci siano. Per esempio
devo confessarvi che io non amo
moltissimo imparare nuove parole in
lingua straniera. È per questo che ho
deciso di dedicarci solo 10 minuti
ogni settimana, il lunedì, e basta.
So che probabilmente il mio vocabolario
procederà lentamente ma tra un anno quei
dieci minuti alla settimana saranno
diventate molte parole in spagnolo e
questo mi aiuterà a mantenere la mia
motivazione, a continuare a farlo ogni
settimana.
Per esempio, se stai imparando una lingua
straniera non tenerlo solo per te. Per
esempio dillo a un amico che la parla
molto bene o di cui è madrelingua.
Organizzate una giornata in cui parlate
solo in quella lingua.
Credetemi, funziona. Per esempio io ho una
studentessa americana che ha un'amica
italiana che vive vicino a casa sua e
loro ogni domenica mattina hanno un
incontro per un caffè e durante questo
incontro
parlano solo in italiano. Questo
chiaramente la motiva di più durante la
settimana perché vuole fare bella figura
con la sua amica la domenica. Ma se non
avete questa possibilità potete anche
entrare in gruppi Facebook o Telegram in
cui ci sono altre persone che
condividono la vostra passione.
Per uno scambio di idee, di consigli,
di feedback...
O ancora, potete fare una lezione con un
tutor madrelingua.
Io ho tanti studenti che mi dicono "ah, mi
hai dato questo compito la scorsa
settimana e mi hai obbligato a pensare a
questo per tutta la settimana perché
volevo che oggi tu vedessi che io mi
sono impegnato!"
Insomma, se altri sanno che voi state
imparando una lingua straniera vi
sentirete più motivati a mostrare loro i
vostri progressi.
Spesso non si riesce ad appassionarsi e
si perde la motivazione perché quello
che si deve fare
sembra molto
lontano da quella che è la propria vita,
da quelli che sono i propri obiettivi
futuri.
Magari pensate di star studiando
qualcosa di troppo astratto, se per
esempio vi state dedicando alla
grammatica.
Qualcosa che non vi sarà mai utile e che
vi sta solo facendo perdere tempo...
Niente di più sbagliato! Per esempio
chiedete al vostro insegnante o fate voi
stessi delle ricerche per vedere come si
applica questa cosa che state imparando
nella vita vera, quella di tutti i giorni.
I risultati potrebbero sorprendervi e
farvi cambiare approccio.
Per esempio, state imparando il
congiuntivo italiano: "eh ma devo per forza
impararlo se anche gli italiani lo
sbagliano?". Iniziate a leggere più libri,
giornali, riviste, ad ascoltare più
podcast, più radio, a guardare più film,
serie tv, video in italiano. Ma davvero
non lo sentite mai mai mai, o tutte le
volte in cui lo sentite è sbagliato?
Provate a fare questo per una settimana
e poi fatemi sapere nei commenti
i vostri pensieri.
Non è vero che il congiuntivo non serve
a nulla nella vita di tutti i giorni. Mh mh.
Ora, questo deve essere chiaro. Lo studio
di una lingua straniera non deve in
nessun modo azzerare completamente i
vostri interessi le altre vostre
passioni, anzi, tra loro ci deve essere il
giusto equilibrio perché se voi sapete
che la lingua straniera toglie tempo
alle altre vostre passioni
comincerete a detestarla. Invece, per non
perdere mai la motivazione quello che
dovete fare è trovare un giusto
equilibrio tra lo studio e i vostri
piaceri. Per esempio concedendovi delle
cause pause durante le quali potete fare
quello che preferite durante il tempo
libero.
Questo vi aiuterà a mantenere integra la
vostra mente, aiuterà il vostro benessere
e chiaramente la vostra motivazione.
Qualche esempio? Se sto studiando le mie
parole in spagnolo e
comincio a fare fatica, mi dico "ok, non
appena finisco questo esercizio
vado a fare una passeggiata",
oppure "non appena finisco di tradurre
questo paragrafo mi faccio un bagno
rilassante",
"se riesco a capire questo video al primo
colpo mi compro una maglietta nuova".
Molto spesso quello che ci blocca,
soprattutto con le lingue straniere, è la
paura. Paura di un fallimento, di una
bocciatura, di un brutto voto. Sento
spesso dire cose come "Oh no, il passato
remoto e così difficile, non voglio
nemmeno
cominciarlo!", oppure mi accorgo che i miei
studenti cominciano a essere frustrati
quando non capiscono la mia spiegazione
al primo colpo. Ma quello che io dico
sempre loro è che ci vuole tempo, e
soprattutto, non capire un argomento al
primo colpo, o essere bocciati, prendere
un voto più basso di quello che ci si
aspettava sono davvero sconfitte
tali da farci mollare tutto?
Ovviamente no! Il mio consiglio è:
continuate per la vostra strada e
godetevi il viaggio! Parlate, ascoltate,
fate quello che più vi piace nella
lingua straniera. Non importa se non
sarete
perfetti. La perfezione arriverà con il
tempo se si è costanti e soprattutto se
non si perde mai quella voglia di
imparare. Si sa, imparare una lingua non è
qualcosa che si può fare in una
settimana, in un mese...
anche in un anno. In un anno forse è
possibile, ma la cosa più importante è la
costanza, l'impegno che dovete metterci.
Ma ne varrà la pena. Bene, questi erano i
miei consigli ma fatemi sapere nei
commenti se ne avete degli altri da dare
ai LearnAmici che per qualche motivo
stanno cominciando a perdere la loro
motivazione.
Scrivete nei commenti! Siamo una bella
comunità e quindi sarà interessante
scambiarsi dei pareri. Un'altra cosa
molto
molto importante, lo dico sempre, è
parlare. Parlate con chiunque, parlate con
il vostro bambino, parlate con il vostro
cane, parlate con il vostro specchio,
parlate con qualsiasi cosa! Parlate con
voi stessi, con il vostro partner,
anche se non vi capisce.
Parlate. E se avete paura di farlo
non dimenticate di guardare il video in
cui vi spiego come superare questa paura.
Perché è la cosa più difficile da fare, io
lo capisco. Come sempre trovate il video
qui in alto nella card o giù nella
descrizione. Non dimenticate invece di
passare dal nostro sito Learnamo.com se
cercate un qualsiasi altro argomento di
grammatica o di cultura italiana. Non
dimenticate anche di seguire Learnamo su
Instagram, su Facebook, su Twitter, su
Pinterest, su Tiktok e su Telegram per
tutti gli altri contenuti esclusivi che
pubblichiamo lì. Prima di salutarti
volevamo ricordarti che se ti piacciono
i contenuti che pubblichiamo sul nostro
sito web e sul nostro canale Learnamo,
puoi sostenerci con una piccola
donazione che ci permetterà di
continuare a offrirti tanti nuovi
contenuti gratuiti. Per farlo ti basterà
cliccare sul bottoncino con il cuoricino
sotto il video, oppure sul link che trovi
in descrizione. Ogni piccolo contributo
sarà estremamente apprezzato e utile.
Grazie!
Altrimenti io vi aspetto prestissimo in
un nuovo video. Ciao ciao!

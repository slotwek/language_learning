WEBVTT
Kind: captions
Language: it
Ciao a tutti e bentornati su LearnAmo! 
“Ho tanta fame!”, “Devi bere tanta acqua!”, “Mi 
dispiace tanto!”, “Hanno mangiato tanto
Velocemente!”. Come potete notare, la parola
“tanto” è molto frequente in italiano.
Si utilizza per riferirsi a qualcosa, un
Sostantivo, che è presente in grande
quantità o per enfatizzare, rendendolo
più intenso, un aggettivo o un avverbio,
ma anche per riferirsi a un'azione, un
verbo,
sottolineandone la grande frequenza o
Intensità: “In biblioteca ci sono tanti
libri”,
“Oggi sono tanto nervoso, non me ne va
bene una”,
“Lucia e Marco si amano tanto e presto si
sposeranno”.
Come potete vedere, quando “tanto”
accompagna un sostantivo concorda con
questo in genere e numero. Quando invece
accompagna un aggettivo o un verbo resta
Invariato. Per creare ancora più enfasi,
“tanto” può essere accompagnato da
“veramente”, “davvero”, oppure può essere
utilizzato nel superlativo
“tantissimo”: “Ieri mi sono divertita
veramente tanto”,
“Sono davvero tanto contenta di averti
conosciuto”,
“La lezione di storia non mi è piaciuta:
mi sono annoiata tantissimo”.
Ma, oggettivamente, è un po' noioso
sentire la stessa parola ancora e ancora,
quindi quali altre parole o espressioni
possono essere utilizzate per rendere lo
stesso significato di “tanto”? Ce ne sono
diverse e in questo video ve le
presenterò tutte!
“Molto”,
“assai”, “parecchio”: queste alternative hanno
proprio la stessa funzione di “tanto” e
possono quindi essere utilizzate negli
stessi contesti, negli stessi modi: “Le
lezioni di musica mi appassionano assai!”,
“Il negozio è fornitissimo: ci sono molti
capi di abbigliamento tra cui scegliere”,
“Penso che le tue parole siano parecchio
Offensive”,
“Dovete rispondere molto attentamente!”, “È
assai difficile riuscire ad avere un
appuntamento col direttore!”,
“Luca ha comprato parecchi libri, ma non ne
ha letto nessuno”.
“Molto” e “parecchio”
concordano con il sostantivo, se si
riferiscono a un sostantivo, proprio come
“tanto”.
“Assai”, invece, resta invariato, a
prescindere dalla parola che accompagna.
Altre alternative a “tanto” sono: “un sacco”,
“un botto”, “una marea”, “un casino”.
Attenzione perché queste alternative a
“tanto” sono estremamente
informali, perciò si usano soprattutto in
contesti colloquiali: con amici, parenti,
persone che conosciamo molto bene e con
cui abbiamo una certa confidenza: “Ci
siamo divertiti un casino alla festa di
Stefano”,
“Ho una marea di compiti da finire per
domani”,
“Abbiamo camminato un botto, ma ne è valsa
la pena”,
“Alla protesta sono venute un sacco di
persone”.
Attenzione: dagli esempi possiamo dedurre
delle cose molto importanti. Innanzitutto,
queste alternative si utilizzano sempre
in relazione a un sostantivo o un verbo.
Il loro uso, invece, in riferimento a un
avverbio o un aggettivo è molto molto
raro. Quando queste alternative si
riferiscono a un sostantivo devono
sempre essere seguite dalla preposizione
“di”: “un sacco di persone”, “una marea di
compiti”.
Un dubbio molto frequente tra gli
studenti stranieri di italiano, in merito
a questa espressione, è: dopo “un sacco di”
più il sostantivo plurale, come “un sacco
di persone”, “un sacco di libri”, ci vuole il
verbo singolare perché “un sacco” è
singolare oppure ci vuole il verbo
plurale perché “persone”, “libri”, cioè il
sostantivo principale, è plurale?
Questo è un argomento che merita tutta
una spiegazione a sé e realizzerò presto
un video proprio su questo argomento. Ma
qui posso accennare che si fa quella che
prende il nome di “concordanza a senso”.
Cosa significa? Significa
che non si seguono le regole
grammaticali della concordanza,
yeee. Ma si segue piuttosto il senso,
privilegiando quindi le parole che danno
il significato generale alla frase.
Perciò il verbo, in questi casi,
concorderà con il sostantivo principale,
cioè quello dopo la preposizione “di”: “Una
marea di persone vanno in spiaggia a
Ferragosto”,
“Un sacco di studenti hanno scelto di
iscriversi al nostro corso”.
È proprio così! Già più di mille persone
si sono iscritte al nostro corso
“Italiano in contesto”! Con esso ti
aiuteremo a migliorare la tua capacità
di fare conversazioni in italiano in
qualsiasi contesto di vita reale: in
banca, al bar, in concessionaria, in
pizzeria, ecc. Per raggiungere questo
Obiettivo, abbiamo preparato per te una
serie di video-lezioni, ognuna con un
contesto diverso! Per ogni video-lezione
troverai i sottotitoli in italiano e in
inglese, la trascrizione con le
definizioni delle parole e delle
espressioni, esercizi automatici per
metterti alla prova e la possibilità di
porci le tue domande nei commenti, a cui
risponderemo entro 24 ore. Cosa stai
aspettando? Con il codice coupon
“marea” il corso sarà tuo per sempre a 
soli 79 euro. Il link è in descrizione.
Un'altra alternativa a “tanto” è “in
abbondanza”. Questa alternativa si usa
solo in riferimento a sostantivi o verbi:
“Puoi cenare da noi: c'è cibo in
abbondanza, da sfamare un esercito!”,
“Hai giocato in abbondanza con i tuoi
amici. È il momento di tornare a casa e
fare i compiti!”.
Proseguendo con la nostra lista di
alternative, ci sono gli avverbi
“decisamente”,
“notevolmente”,
“estremamente”, “particolarmente”.
Qui è quando l'italiano si trasforma in
tedesco con le parole lunghissime. Questa
battuta era orribile! Però è vero, si
tratta di avverbi piuttosto lunghi, ma
attenzione: queste alternative si usano
solo in riferimento ad aggettivi: “Le foto
che hai scattato a Portofino sono
estremamente belle: dovresti pubblicarle
su Instagram!”,
“Ti trovo notevolmente invecchiato: vivi
una vita stressante?”;
“In giornate calde come questa, l'aria
condizionata in macchina è decisamente
utile!”,
“Non mi è mai stata particolarmente
simpatica, ma adesso è proprio odiosa!”.
Ma non finisce qui! Ci sono ancora delle
altre alternative a “tanto”, ma queste si
utilizzano soltanto con i verbi e si
tratta comunque di
alternative, di espressioni piuttosto
informali. “Da morire”:
“-Ti è piaciuto il film? -Sì, mi è piaciuto
da morire!”.
“Da matti” o “da impazzire”: “Ti amo da
impazzire!”,
“Mi diverto da matti a vederti ballare,
sei molto buffa!”, “Ci mancavi da impazzire!”.
Non è un caso, quindi, che l'espressione
“andare matti per qualcuno o qualcosa”
significhi che quella determinata cosa o
persona ci piace tantissimo: “Vado matta
per le fragole: ne mangerei chili interi!”,
“Non andava matto per lei, però ci usciva
insieme frequentemente”. 
A questo proposito, se volete conoscere
tutte le alternative all'espressione “mi
piace”, per non essere ripetitivi o noiosi
nemmeno quando esprimete gradimento,
guardate il video dedicato proprio a
questo argomento che trovate, come sempre,
qui in alto nella card o giù nella
Descrizione. Se invece cercate un
qualsiasi altro argomento di grammatica
o di cultura italiana, non dimenticate di
passare dal nostro sito LearnAmo.com.
E ancora, se invece cercate dei contenuti
esclusivi, delle pillole di italiano
quotidiane, potete seguire LearAmo, se
ancora non l'avete fatto, su tutti i
social: su Instagram, su Facebook, su
Twitter, su Pinterest, su TikTok e su
Telegram e questo è tutto! Se il video vi
è piaciuto, lasciate un bel mi piace e
iscrivetevi al canale. Condividetelo con
chiunque voi vogliate e questo è tutto!
Io vi saluto vi aspetto prestissimo in
un nuovo video! Ciao ciao!

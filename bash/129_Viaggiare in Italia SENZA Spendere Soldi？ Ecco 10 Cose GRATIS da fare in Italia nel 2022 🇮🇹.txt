WEBVTT
Kind: captions
Language: it
Ciao a tutti e bentornati su LearnAmo!
Se siete su questo canale è perché amate 
certamente l'Italia e l'Italiano,
non è vero?
Ebbene, se nei prossimi mesi
avete in progetto di fare un bel viaggio
in Italia ma avete paura di spendere
troppi soldi durante il viaggio rimanete con me,
perché in questo video andremo a vedere
dieci cose che potete fare in maniera
assolutamente gratuita nel "Bel Paese".
Pronti? Si parte!
Se vi trovate a Napoli potete visitare
gratuitamente uno dei simboli
della famosa città partenopea:
il Maschio Angioino,
detto anche Castel Nuovo.
Si tratta di un castello medievale e rinascimentale
realizzato per decisione di Carlo d'Angiò,
da cui prende il nome, nel 1266,
anche se i lavori sono cominciati
solo 13 anni dopo. Nel corso dei secoli
ci hanno abitato tanti diversi sovrani
ed è stato anche un florido centro di cultura.
Quando è visitabile
gratuitamente?
Ogni domenica e nei giorni festivi.
E, allo stesso modo, è possibile anche
visitare il percorso archeologico
dell'ex sala dell'Armeria,
la sala dei baroni, la sala della loggia
e il cortile monumentale. Insomma, perfetto per tutti
gli amanti del medioevo e dei castelli.
Passiamo invece a Roma, e qui il mio consiglio
è quello di visitare
il colle dell'Aventino, dove potete trovare
il giardino degli aranci e il buco della serratura,
due chicche imperdibili!
Il primo è un parco con, indovinate un po',
degli alberi di arance, ma la cosa
più bella di questo parco è sicuramente
la vista mozzafiato sulla Capitale italiana.
Parlo per esperienza, perché ci sono stata.
Non appena arrivate la vista
non vi sembra granché da lontano,
ma man mano che vi avvicinate alla terrazza
da cui è possibile
sporgersi per guardare, la vista diventa
sempre più bella, quasi come se fosse un
gioco di prospettiva.
Chapeau a chi lo ha progettato.
La seconda attrazione turistica in
questa zona è altrettanto particolare.
Vi ho parlato, infatti, del buco
della serratura,
ma cos'è? Di che cosa si tratta?
È chiaramente un buco della serratura,
ma non uno qualsiasi: un buco,
da cui è possibile ammirare una vista
molto caratteristica della cupola
della basilica di San Pietro e no,
state tranquilli, non è nessun buco
della serratura di una casa privata.
Si tratta, invece, della serratura
del cancello del Priorato dei Cavalieri
di Malta.
Ne vale davvero la pena, provare per credere!
Gli unici due svantaggi sono:
la fila un po' lunga di fronte
alla serratura e le foto che, purtroppo,
non rendono bene la vista così come è dal vivo.
Insomma, un piacere solo per gli occhi
e non per i follower sui social network.
Se invece progettate una vacanza a Torino,
capoluogo del Piemonte e prima
capitale d'Italia,
sappiate che ogni mercoledì potete
accedere gratuitamente a un museo
molto particolare, nonché unico nel suo genere.
Voluto e fondato
nel 1876
dall'omonimo padre dell'antropologia
criminale,
il museo è collocato all'interno del
Palazzo degli Istituti Anatomici
dell'università di Torino.
È una collezione di ben 4.000 pezzi
provenienti da tutto il mondo.
Potrete osservare,
pensate un po', crani e cervelli
di criminali e persone mentalmente instabili,
ma anche corpi del reato,
fotografie, prodotti artigianali
realizzati dai prigionieri o da pazienti
dei manicomi criminali,
disegni, impronte, oggetti colpiti dai proiettili
e molto altro. Che dire?
Museo molto affascinante ma non proprio
perfetto per i deboli di cuore
o le persone facilmente impressionabili.
Ci spostiamo adesso a Firenze
e qui voglio parlarvi
del Palazzo Strozzi.
Infatti, il giovedì sera, a partire dalle 18,
potrete usufruire dell'ingresso gratuito
in questo bellissimo edificio.
Al suo interno potrete godere
della bellezza di alcune tra le mostre
più rare e interessanti di Firenze,
con una estrema varietà: dalle opere d'arte
dell'antichità e del rinascimento,
a quelle di arte moderna passando, poi,
per installazioni di esperimenti scientifici
nel cortile. Ci sono, poi, anche quelle
collezioni che sono, invece,
permanenti, che sono sempre lì.
Insomma, per tutti gli appassionati d'arte
Palazzo Strozzi è una meta che non può mancare
durante il vostro viaggio a Firenze.
Tornando a Napoli,
voglio parlarvi ancora una volta di un castello,
che potete visitare in maniera
completamente gratuita ogni singolo giorno,
anche quando ci sono
delle mostre temporanee.
Si tratta del Castel dell'Ovo, che appare
sul golfo di Napoli in tutta la sua bellezza
e con la sua particolare tinta gialla.
È il castello più antico
di Napoli
e c'è anche una leggenda
dietro il suo nome un po' curioso
e particolare.
Sembrerebbe, infatti, che il famosissimo
poeta Virgilio,
avete presente l'amico di Dante
nella Divina Commedia? Ecco, lui.
Avrebbe posizionato nei sotterranei un uovo
in grado di mantenere per sempre in piedi
la struttura.
Tra l'altro, ne vale veramente la pena!
Perché potrete ammirare una vista
bellissima e incredibile dagli spalti
e dalla terrazza.
Inoltre, sempre nel castello,
troverete anche la torre Maestra e Normanna,
le celle dei monaci scavate nella roccia
e i resti della chiesa del Salvatore.
All-in-one, in una parola:
imperdibile!
Saliamo, invece, a Milano per parlarvi
di un altro castello, il famosissimo
Castello Sforzesco. Sì, sì,
avete capito bene, la maestosa fortezza
fatta costruire nel quindicesimo secolo
dal Duca di Milano, che racchiude giardini affscinanti,
percorribili a piedi.
È piuttosto grande e quindi ci vuole
una mezza giornata per poterlo visitare tutto.
Però, se non avete tutte queste ore
a disposizione, o se semplicemente
non volete spendere i soldi per il biglietto,
sappiate che potete accedervi
gratuitamente tutti i giorni dopo le 16:30
e il martedì dopo le 14.
Perché ve lo consiglio? Beh, sicuramente
per la sua straordinaria architettura,
ma anche per le sue mostre in musei
come il Museo Egizio o il Museo
degli Strumenti Musicali.
Torniamo nella capitale. E Roma è decisamente
la città con più chiese al mondo.
Pensate che ne conta circa 900.
Un numero pazzesco!
Pensate che molti non sanno che la
maggior parte di queste chiese
è visitabile in maniera
completamente gratuita.
Vi do alcuni esempi, ossia:
la Basilica di Santa Maria Maggiore,
capolavoro di arte e di architettura,
la Basilica di San Paolo fuori le mura,
in cui è possibile vedere le raffigurazioni
di tutti i Santi Padri, da San Pietro
a Papa Francesco e infine la Basilica
di San Giovanni in Laterano
soprannominata la madre
di tutte le chiese.
Insomma, se vi trovate dalle parti
di queste chiese e avete qualche minutino libero,
date loro una possibilità.
Come vi dicevo, nessun biglietto da pagare
per visitarle, solo, in alcuni casi,
i controlli di routine attraverso
il metal detector.
E, ancora una volta, a Napoli,
non potevo non segnalarvi questo luogo
assolutamente gratuito e perfetto
per gli amanti della lettura.
Si tratta della biblioteca nazionale
"Vittorio Emanuele III"
collocata all'interno del Palazzo Reale di Napoli.
Pensate che contiene migliaia di volumi
e collezioni dal valore inestimabile.
Pensate che si parla addirittura
di circa 20 mila manoscritti
a cui si devono aggiungere
1792 papiri, 1 milione e 800 mila volumi stampati.
Se adesso vi state chiedendo
quando potete visitarla in maniera gratuita
sappiate che non dovete
ricordare delle date perché è possibile
visitarla tutti i giorni senza pagare nulla.
Ricordatevi, però, di portare con voi
un documento di identità,
perché dovrete dimostrare di avere almeno
16 anni.
Approdiamo, invece, in Liguria,
più precisamente a Camogli.
Qui si tiene ogni anno una sagra molto particolare:
la sagra del pesce e, udite, udite,
vengono distribuiti piatti gratis per tutti,
e parliamo di tonnellate di pesce fritto,
distribuito gratuitamente
sia ai residenti che ai visitatori.
Le sagre, in realtà, sono qualcosa
che potete trovare un po' in ogni città d'Italia.
Ogni sagra è generalmente
dedicata a un prodotto tipico o a un cibo particolare,
a un piatto, ma questa ve la segnalo
proprio per il fatto che non dovrete
pagare nulla per assaggiare il pesce,
mentre generalmente nelle altre sagre
dovrete sempre pagare qualcosina
per assaggiare. Insomma, la sagra del pesce
di Camogli è famosa proprio
per la sua enorme padella,
che durante la giornata frigge
ben tre tonnellate di pesce fresco
in 3.000 litri d'olio.
Sono cifre incredibili!
Pensate che si parla di circa 30.000
piatti che vengono serviti durante la giornata.
Piatti di pesce fritto, ovviamente.
La sera prima della sagra, poi,
si accendono i falò in spiaggia.
Falò molto, molto particolari, perché in realtà
si parla piuttosto di vere e proprie
sculture di legno realizzate dai camogliesi,
dagli abitanti della città.
Quando e dove si svolge la sagra del pesce di Camogli?
La seconda domenica di maggio
in Piazza Colombo.
Un evento imperdibile per gli amanti del pesce.
L'ultimo suggerimento, invece,
riguarda una spiaggia libera.
Ok, starete pensando voi, dov'è la novità?
Ci sono spiagge libere un po'
in tutta Italia.
Ma la particolarità di questa spiaggia
è che si trova in città, e non in una città qualsiasi,
ma a Firenze. Avete capito bene.
Proprio sull'Arno.
Questa spiaggia sulla riva
dell'Arno vi sorprenderà, credetemi,
perché è una spiaggia
a tutti gli effetti,
quindi è perfetta quando avete voglia
di prendere un po' di sole
e di passare una giornata in spiaggia con gli amici
ma senza uscire dal centro.
Avete presente i comuni lidi italiani?
Ebbene, questa spiaggia non ha niente da invidiare
a quelli, ha un bar, delle sdraio
per prendere il sole, degli ombrelloni di paglia
per proteggervi dai raggi solari,
potrete beneficiare di tutti questi servizi
mentre vi godete lo splendido
panorama di Firenze. Il consiglio in più?
Andateci al tramonto. Bene!
Fatemi sapere adesso nei commenti se avete già provato
queste dieci esperienze completamente gratuite
in Italia ma soprattutto fatemi sapere
se ne avete delle altre da suggerire
agli altri LearnAmici
e a me, ovviamente. Se, invece,
adesso siete curiosi di sapere quali sono
i luoghi più misteriosi, segreti,
particolari e interessanti d'Italia
non perdetevi il video dedicato proprio a loro.
Come sempre lo trovate in alto,
nella card, o giù, nella descrizione.
Se invece volete studiare adesso un po' di grammatica
non dimenticate di passare
dal nostro sito learnamo.com.
Lì trovate tutte le spiegazioni che vi servono
con tanto di esercizi automatici
e non dimenticate di seguire LearnAmo
anche su Instagram, su Facebook,
su Twitter, su Pinterest e su TikTok.
Noi ci rivedremo prestissimo in un nuovo video.
Ciao!

WEBVTT
Kind: captions
Language: it
Ciao a tutti e bentornati sul LearnAmo!
Colpo! 
Cosa vi viene in mente quando sentite
questa parola? Probabilmente questo. 
Vero, in effetti, un colpo è un urto, una
botta, una percossa. Per esempio, adesso 
Anna Grazia darà colpi al muro.
[Musica] 
Mettici del ghiaccio.
In ogni caso, in italiano, la parola "colpo" 
si trova all'interno di moltissime
espressioni idiomatiche, ma ovviamente il 
suo significato
cambia. Non è più così letterale e in
questo video vi presenteremo tutte le
espressioni più comuni con
"colpo".
- Anna Grazia, ci sei? - Sì, basta che tu non
mi faccia più colpire il muro.
"Colpo della strega"
Oh guarda, ho il cappello perfetto!
Ma no, in realtà la strega non c'entra
nulla. Questa espressione indica un mal
di schiena
improvviso e acuto,
causato il più delle volte da un
movimento brusco.
Spesso è così doloroso da non consentire
neanche il movimento e in genere dura
svariati giorni.
"Non riesco più a ballare,
mi è venuto il colpo della strega!"
"Colpo di telefono"
No, dare un colpo di telefono a qualcuno
non significa
colpirlo con il telefono. Un colpo di
telefono è semplicemente una telefonata
breve. Quindi, dare un colpo di telefono a
qualcuno significa semplicemente
chiamare qualcuno, non per chiacchierare,
ma solo per dirgli qualcosa di molto
rapido, per
informarlo o
avvertirlo di qualcosa. "Dammi un colpo di
telefono quando arrivi a casa così sto
più tranquilla."
"Colpo di spugna"
Un colpo di spugna è una cancellazione,
una rimozione definitiva,
soprattutto di una colpa, di un fatto, di
un sentimento, di un ricordo. Quindi, "dare
un colpo di spugna"
indica perdonare qualcuno,
dimenticare un'offesa subita,
oppure mettere da parte il rancore nei
confronti di qualcuno, quasi come se si
volesse
ripulire via tutte queste cose dalla
propria vita con una spugna,
in modo tale da ricominciare da capo.
"Lucia ha deciso di dare un colpo di
spugna al passato e ricominciare da zero,
perciò ha cambiato lavoro ed è andata a
vivere alle Canarie."
"Colpo d'occhio"
Questa espressione può avere due
significati, infatti, indica sia uno
sguardo veloce, una rapida occhiata,
sia una panoramica, una veduta d'insieme.
Per esempio: "Dalla terrazza di casa mia
c'è un bel colpo d'occhio: tanti alberi,
tanto verde, tanta natura"; "Ho la memoria
fotografica, mi basta dare un colpo
d'occhio alla stanza per dirti
esattamente ogni oggetto che c'è."
L'espressione "a colpo d'occhio",
invece, indica: subito, a prima vista,
immediatamente. "Marco non è cambiato per
niente, nonostante non lo vedessi da anni,
l'ho riconosciuto a colpo d'occhio."
"Colpo di testa"
Un colpo di testa è una decisione o
un'azione improvvisa, impulsiva,
spesso rischiosa, fatta senza pensarci,
senza riflettere sulle conseguenze.
"A 18 anni, per un colpo di testa, mi sono
tinta i capelli di celeste. Me ne sono
pentita due minuti dopo, ma ormai era
troppo tardi."
"Colpo di fulmine"
Si vive un colpo di fulmine quando ci si
innamora immediatamente,
a prima vista, di qualcuno. "Tra Paola e
suo marito è stato un vero colpo di
fulmine. Si sono innamorati non appena si
sono
presentati."
"Colpo di scena"
Un colpo di scena è un evento
inaspettato e improvviso,
che suscita sorpresa,
scalpore, o che modifica completamente
una situazione, sia in senso negativo, che
in senso positivo. È molto comune avere
colpi di scena nei film, per esempio.
Avete presente quando state guardando un
film e ad un certo punto dite:
"Cosa? Questo proprio non me lo aspettavo.
Come lo hanno pensato?" Ecco, avete già
guardato il film Identity? Non è molto
famoso, ma credetemi, il colpo di scena
finale è
qualcosa di incredibile.
"Colpo di Stato"
Si tratta di un'azione che consiste nel
rovesciare, in maniera violenta,
il potere costituito,
per causare un cambiamento di regime. "Il
colpo di Stato a Cuba avvenne il 10
marzo
1952. Quando l'esercito nazionale di Cuba,
guidato dal generale Fulgencio Batista,
intervenne nelle elezioni, stabilendo, di
fatto, una dittatura militare nel paese."
"Colpo di coda"
Il significato originale di "colpo di
coda" è
l'ultima manifestazione
di qualcosa che era già considerato
concluso.
"L'improvvisa nevicata del 18 marzo è
stata il colpo di coda dell'inverno." Cioè,
l'inverno era già pressoché concluso, ma
quella nevicata è stata la sua ultima
manifestazione.
Ma il "colpo di coda" ha anche un
significato
figurato. Indica una reazione disperata e
imprevista di chi era già considerato
inoffensivo e sconfitto. Il significato
di questa espressione, viene dall'immagine
di un grosso pesce, o un grosso
rettile, che è stato ferito a morte, e che,
negli ultimi istanti della sua vita,
cerca ancora di combattere, di attaccare
il nemico con la sua coda.
"L'omicidio dei due bambini da parte del
criminale è stato il suo colpo di coda.
Infatti, i poliziotti lo seguivano già da
giorni e due ore dopo è stato arrestato."
"Colpo basso" (o più raramente "colpo gobbo")
È un'azione che ha il compito di colpire
qualcuno a tradimento, cioè, in modo
imprevisto,
improvviso, e spesso indiretto,
principalmente con lo scopo di mettere
quella persona in difficoltà e trarne
vantaggio.
Il significato di questa espressione
viene dal mondo del pugilato,
dove il "colpo basso" è un colpo che viene
dato all'avversario sotto la cintura,
considerato una scorrettezza.
"Marco mi ha giocato un colpo basso. Mi ha
detto che la riunione era stata
cancellata, così io non mi sono
presentata e il capo si è arrabbiato
tantissimo."
"Dare un colpo al cerchio e uno alla
botte"
Questa espressione indica: venire fuori
da una situazione
scomoda,
senza scontentare
nessuno. Oppure, significa anche: portare
avanti, parallelamente,
più situazioni o affari
contrastanti.
"Luigi non vuole problemi e non vuole
nemici, così non si schiera mai e non
sceglie mai da che parte stare.
Dà un colpo al cerchio e uno alla botte,
ma non mi piacciono le persone così."
"Fare colpo"
Questa espressione
indica:
suscitare grande ammirazione,
grande interesse, curiosità,
attirare l'attenzione.
"Io sono una persona carismatica,
sicura di sé, e parlo molto bene, quindi,
faccio subito colpo non appena entro in
una qualsiasi conversazione."
"Fare un colpo"
Attenzione all'articolo indeterminativo
qui, che va a cambiare completamente il
significato dell'espressione,
rispetto a quella precedente. "Fare un
colpo", infatti, significa commettere un
furto, una rapina.
"Ne La Casa de Papel, i protagonisti
decidono di fare un colpo alla Zecca
Reale di Spagna."
Ma con aggettivi come: grosso, grande, e
importante,
l'espressione "fare un colpo" può anche
assumere il significato di:
realizzare un'impresa notevole, con il
fine di raggiungere un obiettivo
importante,
soprattutto in termini economici.
"Con i suoi giochi in borsa, ha fatto proprio
un colpo grosso, ormai è milionario."
"Perdere colpi"
Significa perdere parte delle proprie
abilità, delle proprie capacità, delle
proprie energie, essere meno efficienti,
cominciare a fare degli errori su cose
che prima
risultavano, invece, molto semplici. "Con
l'avanzare dell'età,
il capo sta perdendo colpi.
Oggi ha dimenticato la riunione ed è la
seconda volta in una settimana."
"Colpo da maestro"
Un "colpo da maestro" è un'azione svolta
con grande abilità, degna, appunto, di un
maestro, di un esperto.
Azione che porta a risultati
brillanti.
"- Eravamo bloccati in ascensore.
Tutti erano nel panico, ma io, con un
colpo da maestro, ho salvato la
situazione. - Ma dai, cosa hai fatto? - Ho
chiamato i pompieri."
Il "colpo di grazia" è quell'evento o
quell'azione che conclude la distruzione
o la rovina di qualcosa o qualcuno, che
ne segna la fine. "Il progetto non è
andato in porto e questo è il colpo di
grazia per l'azienda, che fallirà." Viene
dal mondo militare. Generalmente, si dava
questo "colpo", che era il colpo finale, a
un soldato che era stato ferito a morte e per
cui non c'era più niente da fare, in modo tale
da evitargli ulteriori e inutili sofferenze.
"A colpo sicuro"
Fare qualcosa "a colpo sicuro" significa
fare qualcosa senza esitazione, con la
certezza di riuscire.
"Sicuramente, il ladro conosceva la casa,
perché è andato a colpo sicuro,
direttamente alla cassaforte."
"Accusare il colpo"
Questa espressione
significa:
risentire in modo evidente di un
avvenimento o di un episodio negativo,
abbattersi,
avvilirsi, soffrire per il male subìto,
spesso
inferto volutamente. "Dopo che il suo
fidanzato l'aveva tradita,
Marta ha accusato il colpo e ha perso
più di 30 kg. È diventata pelle e ossa,
dobbiamo aiutarla."
Se vuoi sostenere il nostro progetto
LearnAmo e aiutarci a continuare con
la realizzazione di nuovi contenuti, puoi
inviarci un regalo attraverso il
bottoncino con il cuore che trovi sotto
il video, oppure il link in descrizione.
Te ne saremmo davvero grati.
Bene, questo è tutto per questo video.
Spero che vi sia stato utile, spero che
abbiate imparato tante nuove espressioni
con questa parola, che veramente è molto
utilizzata nella lingua italiana. Ma le
espressioni in Italia sono veramente
tantissime. Se volete conoscere alcune
espressioni legate al matrimonio, che non
si usano solo nel contesto del
matrimonio,
potete dare un'occhiata al video
dedicato proprio a questo argomento.
Molto interessante.
Lo trovate come sempre qui in alto nella
card, o giu nella descrizione.
Vi ricordo anche che, se cercate un
qualsiasi argomento di grammatica o di
cultura italiana, potete trovarlo sul
nostro sito
learnamo.com.
E se ancora non lo avete fatto, seguite
LearnAmo anche su Instagram, su Facebook,
su Twitter, su Pinterest, su TikTok e su
Telegram. Ci sono tanti contenuti
quotidiani molto interessanti e
divertenti. Noi ci rivedremo prestissimo
in un nuovo video. Ciao ciao!

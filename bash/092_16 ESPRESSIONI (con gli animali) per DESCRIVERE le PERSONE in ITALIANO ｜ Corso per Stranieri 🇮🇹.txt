WEBVTT
Kind: captions
Language: it
Ciao a tutti e bentornati sul LearnAmo!
Tutti li amiamo e no, non mi riferisco ai 
dolci, ma agli animali. Ma lo sapevate che
in italiano ci sono moltissime
espressioni che vengono utilizzate per
descrivere la personalità
di noi esseri umani e che fanno
riferimento in qualche modo agli animali?
Restate là perché in questo video vi
presenterò quelle più comuni, più
utilizzate nell'italiano colloquiale e
sono veramente molto interessanti.
Partiamo subito perché ne ho tantissime
per voi! “Essere un lupo solitario”:
questa espressione viene utilizzata in
riferimento a una persona che ama stare
da sola, per i fatti suoi:
“Marco è un lupo solitario: la sera non
esce mai con noi”. “Stare da cani”: questa
espressione indica stare male
fisicamente e/o mentalmente,
essere tristi o particolarmente stanchi,
abbattuti per qualcosa e, non so perché
la scelta del cane qui, perché in realtà
i cani tendono sempre a mettere di buon
umore,
“La ragazza di Marco lo ha lasciato e lui
ora sta da cani”,
“Ah, sto da cani:
ieri ho lavorato tutto il giorno e oggi
ho un terribile mal di schiena!”.
“Essere una vipera” o
una serpe: una persona viene definita una
vipera o una serpe quando è veramente
cattiva, perché magari critica molto gli
altri alle loro spalle, di nascosto
oppure è perfida nel senso che dice
sempre molte cattiverie. Ma una vipera o
una serpe è anche una persona che
tradisce spesso la fiducia altrui, che
agisce sempre alle spalle di qualcuno
che non se lo aspetta: “Marta è una serpe:
sta sempre a giudicare gli altri!”, “Marco è
proprio una vipera: parla sempre male di
chiunque, persino dei suoi amici!”. “Essere
un allocco”: questa espressione indica una
persona poco sveglia, un po’ stupida,
ingenua: “Marco è proprio un allocco: si è
fatto rubare 100 euro da un truffatore”.
Povero Marco, nel prossimo esempio
cambierò nome. “Essere una volpe”: spesso,
per dare più enfasi, è anche possibile
aggiungere l'aggettivo
“vecchia”, “essere una (vecchia) volpe”, e
questa espressione si usa in riferimento
a una persona che consideriamo
particolarmente
furba, astuta, che usa il proprio ingegno,
la propria intelligenza per ottenere
qualcosa per sé stessa, a proprio
vantaggio:
“Mauro è una vecchia volpe: riesce sempre
a ottenere quello che vuole”,
“Nonostante fosse colpevole, non si è
fatta scoprire, è proprio una volpe!”.
“Essere un pavone”: con questa espressione,
invece, indichiamo una persona molto
molto vanitosa, che ama mettersi in
mostra. Da qui, in realtà, dal pavone,
abbiamo anche il verbo che indica
proprio il mettersi in mostra e cioè
“pavoneggiarsi”: “Gaia è proprio un pavone:
ama stare al centro dell'attenzione”.
“Fare l'uccello del malaugurio”:
questa espressione, invece, viene
utilizzata in riferimento a qualcuno che
ci sembra particolarmente
pessimista, che vede sempre tutto nero,
che vede il bicchiere mezzo vuoto: “Ma no,
non fare l'uccello del malaugurio! Vedrai
che andrà tutto bene”. “Essere sano come un
pesce”:
effettivamente non so se i pesci possano
ammalarsi,
non ho mai sentito di malattie dei pesci.
In ogni caso,
l'espressione si utilizza in riferimento
a una persona che gode di perfetta
salute, sia mentale che fisica:
“Secondo Google, stai rischiando la vita,
ma, in realtà, le analisi dicono che sei
sano come un pesce”. “Essere un maiale”: beh
sappiamo tutti un po’ a quali cose,
generalmente, la figura del maiale è
associata, no? È sicuramente
un'espressione molto molto
dispregiativa in riferimento a diversi
tipi di persone, in riferimento a una
persona sporca nella sua apparenza
oppure in riferimento a una persona
ingorda che mangia sempre qualunque cosa,
ma si usa anche in riferimento a
persona viscida dal punto di vista
sessuale:
“Dopo tutto quello che hai mangiato, hai
ordinato ancora del pollo fritto? Sei
proprio un maiale…”. “Fare il grillo
parlante”:
questa espressione si usa in riferimento
a una persona che dispensa sempre
consigli saggi a tutti e che tende
sempre a far ragionare gli altri in modo
oggettivo, ma molto molto
insistente e frequente: “Anna fa sempre il
grillo parlante, non si fa mai i fatti
suoi!”. “Fare l'oca” o “essere un’oca”:
queste due espressioni si usano in
riferimento
generalmente a una donna che si comporta
in modo frivolo,
superficiale o che sembra poco
intelligente. La differenza sta nel fatto
che “fare l'oca” indica una situazione
momentanea, un comportamento in una certa
circostanza, mentre “essere un’oca” indica
che questo comportamento è
costante, che quella persona è sempre
così: “Giulia e le sue amiche sono proprio
delle oche, sono sempre al centro
commerciale!”. “Fare la civetta”:
questa espressione si usa per descrivere
una donna che fa di tutto per attirare
l'attenzione di chi le sta intorno, che
cerca sempre di ammaliare e sedurre
tutti con i suoi modi, con il suo aspetto,
con la sua presenza, con quello che dice:
“Non fare la civetta con lui, è un uomo
sposato!”. “Fare la gatta morta”: anche questa
espressione si usa in riferimento a una
donna che vuole attirare l'attenzione di
una persona in particolare, ma lo fa in
un modo
viscido, un po’ subdolo,
eccessivamente
smielato da risultare fastidioso:
“Incredibile! Suo marito l'ha tradita con
la sua segretaria che faceva sempre la
gatta morta…”.
“Essere come una formica”: beh, conosciamo
tutti la favola della cicala e della
formica, non è vero? Quindi, questa
espressione indica proprio una persona
che è una grande lavoratrice e che sa
gestire bene i suoi risparmi,
spendendo in maniera molto molto
controllata: “Meno male che sono come una
formica, ho messo da parte molti soldi e
finalmente potrò fare quel viaggio a New
York!”.
“Fare lo struzzo”: 
anche qui sappiamo tutti quello che lo
struzzo fa
no? Molto intelligentemente, lui nasconde
la testa nella sabbia e così spera che
gli altri non lo vedano, semplicemente
perché lui non vede loro e infatti
indica una persona che volontariamente
ignora i problemi
circostanti, i problemi che sono nella
sua vita o anche nella vita delle
persone che la circondano:
“Marco sta per essere licenziato, ma
continua comunque a fare lo struzzo.
Questo comportamento non lo porterà
lontano…”.
“Essere uno sciacallo”: chi è uno sciacallo?
È una persona che
approfitta o gode delle disgrazie altrui:
“Quel giornalista è proprio uno sciacallo,
ha pubblicato un articolo senza avere
delle prove certe,
semplicemente per qualche click in più!”.
già conoscevate e quanto invece ne avete
imparate grazie a questo video? Fatemelo
sapere nei commenti e scrivetemi una
frase o più utilizzando queste
espressioni.
Se volete scoprire di più del mondo
degli animali, vi consiglio di dare
un'occhiata al video in cui vi racconto
un po’ tutti i versi degli animali, molto
interessante e potrebbe sempre tornarvi
utile! Come sempre, trovate il video in
alto nella card o giù nella descrizione,
ma io vi ricordo anche che sul nostro
sito learnamo.com potete trovare tutti
gli altri contenuti di cui potreste aver
bisogno, sia di lingua sia di cultura
italiana. E non dimenticate anche di
seguire LearnAmo su Instagram, su
Facebook, su Twitter, su Pinterest, su TikTok e su Telegram per tutti gli altri
contenuti. Se il video vi è piaciuto,
lasciate un bel mi piace,
condividetelo con tutti gli amanti degli
animali che conoscete e iscrivetevi al
canale se ancora non lo avete fatto. Io
vi saluto e ci vediamo prestissimo!
Ciao ciao! 

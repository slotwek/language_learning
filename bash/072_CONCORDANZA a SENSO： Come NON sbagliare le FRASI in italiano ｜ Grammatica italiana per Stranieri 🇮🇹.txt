WEBVTT
Kind: captions
Language: it
Ciao a tutti e bentornati su LearnAmo!  
In questo video, affronteremo il tema
della concordanza a senso. Ecco, ve la 
butto lì, ma non vi preoccupate o
spaventate. Il nome ufficiale era solo
per il titolo del video, ma adesso
vedremo davvero di che cosa si tratta in
parole povere e restate là, perché sono
sicura che abbiate avuto tutti questi
dubbi, ma probabilmente mai nessuno vi
aveva dato delle risposte.
Prima di tutto, cosa si intende per
concordanza? La concordanza è l'accordo
che facciamo tra i vari elementi di una
frase: articoli, aggettivi, nomi, verbi, in
genere, numero e persona. Per intenderci,
quando cambiamo l'ultima lettera delle
parole, al maschile, al femminile, al
singolare, al plurale. Ad esempio, se dico
“Caterina è una ragazza simpatica” uso “e”,
quindi il verbo coniugato alla terza
persona singolare, perché concorda con il
soggetto “Caterina”, quindi “lei”,
“una ragazza simpatica” tutti al femminile
singolare perché concordano con “Caterina”,
nome a cui si riferiscono, che è, appunto,
femminile singolare. Tutto chiaro fin qui?
Bene, questa è la concordanza
tradizionale, che tutti avete studiato e
che state provando a praticare e
padroneggiare. Questo tipo si chiama
concordanza grammaticale, perché segue le
regole di grammatica. Ma l'argomento di
questo video è la
concordanza a senso, che è un altro tipo
di concordanza. Questa, infatti, dà più
importanza agli elementi che determinano
il che senso, cioè il significato della
frase, piuttosto che dare importanza alla
sua grammatica. È un po' più
elastica, flessibile se vogliamo. Ma cosa
significa? Vediamo. Dovete sapere che
esistono due tipi principali di
concordanza a senso. Il primo tipo
avviene quando abbiamo un complemento
partitivo, che è introdotto da “di” e che
specifica
l'insieme di cui fa parte il nome a cui
si riferisce, che
regge una proposizione
relativa, quindi introdotta da un pronome
relativo, spesso “che”, insomma per
intenderci, questo primo tipo di
concordanza a senso è diffuso nelle
strutture come
“uno di… un gruppo che…”.
Vediamo un esempio. Secondo voi, in questa
frase, qual è la risposta giusta?
“Laura è una di quelle persone che sa o
sanno sempre come comportarsi”.
Qual è la risposta giusta? “Sa” o “sanno”?
Il verbo con cosa deve concordare? Ebbene,
secondo le regole della grammatica e
quella che si chiama concordanza
grammaticale, il verbo deve concordare
con il partitivo, cioè con ciò che si
trova dopo il “di”, per intenderci. Quindi
in questo caso
“persone”, quindi la forma grammaticalmente
corretta sarebbe “Laura è una di quelle
persone che sanno sempre come
comportarsi”. Ma, secondo la concordanza a
senso, il verbo deve concordare con il
nome principale, il soggetto logico che
esprime davvero il significato della
frase.
E in questo caso si tratta di “Laura”.
Dunque, secondo la concordanza a senso,
la frase sarebbe “Laura è una di quelle
persone che sa sempre come comportarsi”,
perché in realtà noi non stiamo parlando
delle persone, ma stiamo parlando di
Laura. E allora, che si fa? Quale delle due
forme è quella corretta? Quale delle due
forme dovete utilizzare? Bene, sappiate
che la concordanza grammaticale è sempre
corretta, grazie al cielo. Dunque,
ripetendo un po', secondo le regole
grammaticali la frase relativa, quella
introdotta da “che”, è retta dal
complemento
partitivo, quello introdotto da “di”. Quindi,
in teoria, il verbo della relativa
deve concordare con il partitivo.
Però, la concordanza a senso è molto
molto comune nel linguaggio parlato e
nelle conversazioni. Perché, in effetti,
noi stiamo parlando di “Laura”, su un piano
logico, quindi potrebbe capitarvi di
sentirla o leggerla molto spesso,
soprattutto perché, se utilizzata, non è
considerata come un vero e proprio
errore, però sarebbe comunque da evitare
in contesti più formali, per ragioni di
chiarezza. Se volete il mio consiglio, io
vi suggerirei di utilizzare sempre la
concordanza grammaticale, così sapete di
non essere mai nel torto, però ecco ci
tengo a chiarire tutto per voi, cosicché
quando la sentite o la incontrate,
possiate immediatamente
riconoscere che quella è una concordanza
a senso e che quindi siate
perfettamente in grado di capire perché
è stata usata senza alcun dubbio.
Passiamo, invece, al secondo tipo di
concordanza a senso. Il secondo tipo
avviene quando si ha un soggetto
collettivo, cioè un nome singolare che
indica un gruppo, un insieme di elementi,
soggetto collettivo che regge un
complemento partitivo, come dicevamo
prima, sempre introdotto da “di”. Qualche
esempio: la maggior parte di, la
maggioranza di,
un centinaio di, una decina di, il…%
di, come il 20% di e così via.
Vediamo un esempio. Qual è la risposta  
corretta in questa frase secondo voi? “La
maggioranza dei ragazzi va o vanno
all'università”. 
Che dite? Ebbene, la forma
grammaticalmente 
corretta è quella con il verbo al
singolare, perché la grammatica prevede
che il verbo
concordi con il soggetto della frase che
in questo caso è “la maggioranza”,
singolare. Quindi la frase
grammaticalmente corretta sarebbe “La
maggioranza dei ragazzi va
all'università”. Invece, per la concordanza
a senso, il verbo concorda con
l'elemento più importante della frase,
quello che esprime il significato, quello
di cui stiamo parlando,
che è infatti
“ragazzi”, noi stiamo parlando di ragazzi.
Quindi, la frase secondo la concordanza
a senso sarebbe “La maggioranza dei
ragazzi vanno all'università”. Anche in
questo caso, non lo si considera un
errore, è una forma accettata,
principalmente nel linguaggio
colloquiale, ma infatti sempre più spesso,
questo secondo tipo di concordanza a
senso, è utilizzato anche nei giornali.
Però anche qui il mio consiglio per voi
è quello di utilizzare la forma
grammaticalmente corretta, per evitare
problemi.
Attenzione! Come sempre nella lingua
italiana, ci sono le eccezioni e mi
riferisco proprio a quest'ultimo caso, a
questo secondo caso,
in cui la concordanza a senso è
obbligatoria in due casi e cioè: quando
usiamo “un po' di” e quando usiamo “un paio
di”.
Con queste due forme, non importa il
soggetto grammaticale, ma il verbo sarà
sempre
concordato con il partitivo e quindi con
quello che viene dopo “di”. Diremo, per
esempio, “Sono arrivati un po' di amici” e
non “È arrivato un po' di amici”.
Diremo “Un paio di persone hanno
accettato la richiesta” e non “Un paio di
persone ha accettato la richiesta”, ma per
fortuna queste sono le uniche due
eccezioni. Non è finita qua. Devo
precisare ancora un'altra cosa. Nelle
frasi dove c'è solamente un soggetto
collettivo, il verbo al plurale è da
considerarsi un errore, quindi se la
vostra frase ha come soggetto il gruppo,
la classe, la gente, la folla e così via,
il verbo deve essere sempre concordato
al singolare e non al plurale, mai.
Quindi no, in questo caso non avete la
scusa della concordanza a senso,
semplicemente non si può fare. Quindi non
potete mai dire frasi come “La gente
dicono di tutto”,
“La gente dice di tutto”, mi raccomando. Ma
piccola curiosità: la concordanza a
senso non è una cosa che è nata negli
ultimi anni, pensate che persino Dante la
utilizzava, ma il suo era piuttosto un
terzo tipo di concordanza a senso che oggi
si trova, si sente veramente molto molto
raramente, se non nel parlato di qualche
regione italiana. Quindi, cosa faceva
Dante in realtà? Ebbene, nella sua
concordanza a senso, se il soggetto è
plurale e viene dopo il verbo, questo non
si concorda al plurale. Cosa? Non so, per
esempio in frasi come “Con questo sole, ci
vorrebbe gli occhiali da sole”
invece di “Ci vorrebbero”, oppure Dante
ha scritto nell'Inferno “Sì, de la
scheggia rotta usciva insieme parole e
sangue”, parole e sangue plurale, quindi
sarebbe dovuto essere “uscivano”.
Oggigiorno però, questo è considerato un
errore, mi dispiace maestro. In ogni caso,
non fatelo, davvero, era solo una
curiosità divertente, secondo me, per 
concludere il video. Se ti piacciono
i nostri contenuti e hai voglia di 
aiutarci a produrne di nuovi, puoi farlo
attraverso il bottoncino con il cuore su
YouTube oppure cliccando sul link che
trovi in descrizione. Grazie per il tuo
sostegno, te ne siamo grati!
Spero che vi sia stato utile. Se avete
degli altri dubbi proprio riguardo a
questi problemi di concordanza,
scrivetemeli nei commenti, così posso
realizzare una seconda parte del video,
perché no. E soprattutto, se invece volete
evitare di commettere errori in futuro
riguardo un altro argomento molto temuto
dagli stranieri, e cioè il congiuntivo,
lo so, allora non dovete assolutamente
perdervi il video che ho realizzato dedicato
proprio a quelli che sono i cinque
errori più comuni commessi dagli
stranieri con il congiuntivo e lo
trovate, come sempre, qui in alto nella
card o giù nella descrizione.
Ormai lo sapete, per tutte le altre
lezioni di italiano, di cultura e di
lingua italiana, potete passare dal
nostro sito LearnAmo.com, lì trovate tutti gli
articoli e non dimenticate anche di
seguire LearnAmo su Instagram, su
Facebook, su Twitter, su Pinterest, su TikTok,
su Telegram per tutti gli altri
contenuti e, se il video vi è piaciuto,
lasciate un bel mi piace, iscrivetevi al
canale, condividetelo con tutte le
persone che volete, mostratevi un po'
acculturati con la definizione di
concordanza a senso, mostrate la vostra
conoscenza e io vi saluto, vi aspetto
prestissimo in un nuovo video! 

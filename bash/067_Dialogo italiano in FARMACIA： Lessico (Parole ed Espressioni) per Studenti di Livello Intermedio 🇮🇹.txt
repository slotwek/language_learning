WEBVTT
Kind: captions
Language: it
Ciao a tutti e bentornati su LearnAmo! 
Venite nella farmacia LearnAmo per
scoprire tutte le parole e le 
espressioni più comuni necessarie per
parlare in una farmacia in Italia. 
Assisterò varie clienti. Voi ascolterete
i dialoghi e allo stesso tempo troverete 
tutte le spiegazioni, le definizioni
delle parole o espressioni più rilevanti
sullo schermo. Se dovessero essere troppo
veloci per voi, potete sempre mettere
pausa al video, leggere attentamente e
farlo ripartire subito dopo. Andiamo!
Salve, come posso aiutarla? Buongiorno,
vorrei un rimedio per il mal di testa.
Oggi non è proprio giornata! Capisco, da
quanto tempo presenta questo sintomo? Da
circa due o tre ore.
Ha provato a misurare la pressione? A dire
il vero, no. È possibile misurarla qui? Sì,
certamente, mi porga il braccio sinistro
e tiri su la manica della felpa.
Oh, ecco qui!
Eh sì, vedo che soffre di pressione alta.
Ne era a conoscenza?
Ehm, no, non lo sapevo. Dovrebbe farsi
prescrivere qualcosa dal suo medico
curante. Esistono diversi farmaci utili a
tenere sotto controllo questa patologia;
di solito vanno assunti al mattino,
meglio se al risveglio, però non sono
farmaci da banco, per acquistarli serve
una ricetta. Dunque le consiglio di
andare dal medico e farsi prescrivere la
ricetta. Dopo può mandarmela tramite
e-mail e passare a ritirare il farmaco
nel pomeriggio. Grazie mille!
A più tardi.
Fare prevenzione per la nostra salute è
molto importante, ma lo è anche per la
salute dei nostri dispositivi, e sapete
qual è la migliore medicina preventiva
che il vostro PC possa avere? NordVPN, lo
sponsor di questo video! La VPN è una
risorsa importante per proteggere i
vostri dispositivi da virus, spyware e
malware. Insomma, per rinforzare le loro
difese immunitarie. Non solo, NordVPN è
fondamentale anche se state studiando
una lingua straniera. Spesso, infatti,
capita che alcuni contenuti non siano
visibili dal vostro paese, il che è molto
frustrante, soprattutto se volete
contenuti esclusivi nella lingua di
vostro interesse, non è così?
Studi dimostrano che questa è una delle
principali cause di mal di testa tra gli
studenti di lingua straniera. Che fare
allora?
Semplice! Invece di prendere una
pastiglia, scegliete un abbonamento di
NordVPN. Scaricatela, apritela e
selezionate il paese in cui volete
virtualmente trovarvi
e da quel momento è come se vi
collegaste proprio da lì, potendo
accedere a tutti i siti e i contenuti di
quel paese, anche se sono bloccati da voi.
Figo no?! Dove potete trovare NordVPN? In
farmacia! No, no, non è vero! Sto scherzando.
Trovate il link per provare NordVPN in
descrizione. Se usate il codice coupon
LEARNAMO, vi costerà quanto un paio di
caffè al mese!
Date una possibilità a NordVPN, il
rimedio per dire addio ai virus! Ma
riprendiamo con il video!
Buongiorno, come posso esserle utile?
Salve, mi servirebbero delle pastiglie
per il mal di gola. Lei è già la seconda
persona che mi chiede un rimedio per il
mal di gola oggi! Già, con l'arrivo
dell'autunno i malanni di stagione sono
all'ordine del giorno. Vero! Le consiglio
queste caramelle menta, eucalipto, ad
azione antisettica. Si fidi, sono una
manna dal cielo! Grazie, vanno benissimo!
Per caso, può aggiungere al mio ordine
anche uno di quegli spray per combattere
il naso chiuso?
Ehm, certo! Può prendere questo qui. Il mio
naso, però, è molto fragile, soffro di
epistassi, mi esce spesso il sangue dal
naso. Capisco. Non si preoccupi comunque,
pensi che questo tipo di spray può
essere somministrato anche ai bambini
al di sopra di 12 anni. Ottimo!
Ah, e visto che ci sono, vorrei anche
qualcosa per i miei occhi, perché con
queste basse temperature diventano
sempre secchi, arrossati.
Hm, dunque, penso che questo collirio sia
perfetto per lei. É ottimo in caso di
occhi secchi, affaticati, arrossati,
allergici. La ringrazio. Buona giornata!
Buonasera, sono inciampata in una buca e
sono finita per terra. Guardi un po' il
mio ginocchio, guardi, guardi! No, no, guardi,
sta ancora sanguinando! Avrei bisogno di
tutto, tutto il necessario per curare la
ferita. Eh sì, vedo. Bisogna immediatamente
trattare l’escoriazione per evitare che
prenda infezione. Le serviranno: un
disinfettante,
delle garze e anche
cerotti.
Ha con sé qualcosa per il dolore? In
verità, no, però dopo la caduta ho
applicato del ghiaccio che ho trovato in
ufficio. Posso darle un antidolorifico! Sì, sì,
sì, sì, perfetto, grazie! E senta un po',
nella caduta credo di essermi procurata
anche dei lividi, proprio qui, sul fianco:
cosa posso fare? Uff, ahia!
Nulla per il momento, purtroppo.
Può solo applicare questa pomata
apposita, che va un po' ad alleviare il
dolore e il colore scuro del livido. Se
il dolore dovesse persistere, dovrà
effettuare una radiografia. Oh, mamma mia!
Speriamo di no! La ringrazio comunque.
Ahia!
Ahia, la mia caviglia! Credo di aver preso
anche una storta. Ah, mi dispiace! Allora
devo darle anche tutto il necessario per
curare la distorsione.
Oh, accidenti! E in che cosa consiste? Dunque,
non appena torna a casa, deve fare una
bella fasciatura della caviglia con
queste bende. Mi raccomando, stretta ma
non troppo! Non deve bloccare la
circolazione sanguigna. Inoltre, una volta
a casa, deve rimanere a riposo per
almeno una settimana. D'accordo, d'accordo, d'accordo!
Farò tutto quello che ha detto lei,
grazie mille!
Buongiorno, da quando mi sono svegliata
questa mattina, ho notato questo strano
rossore sulla guancia, che non vuole
andare via. Come posso curarlo? Mi prude
tantissimo!
Hm, vediamo, potrebbe trattarsi di una
reazione allergica o di un eritema
solare. Lei è allergica a qualcosa in
particolare? Che io sappia, no! Allora è
rimasta esposta al sole per molto tempo?
Aia! Forse sì. Ieri ho partecipato a una
maratona in città e non ho applicato la
crema solare. Allora è sicuramente un
eritema solare! Prenda queste compresse
per quattro giorni per calmare il prurito.
D'accordo! E, parlando di prurito, è da
ieri che mi gratto proprio qui, vicino al
gomito, tutto il giorno.
Hm, mi faccia dare un'occhiata. Oh, sì! É
un'eruzione cutanea, anche piuttosto
forte direi! Le si sono formate delle
bolle. Sente dolore?
No, solo prurito. Dunque, per curare questa
eruzione cutanea deve spalmare questa
pomata al cortisone sulla zona
interessata, due volte al giorno per una
settimana.
Ahi, ahi, ahi, d'accordo! Inoltre, le scarpe
da ginnastica mi hanno provocato delle
vesciche al piede: oggi faccio anche
fatica a camminare! Per quelle posso
darle dei cerotti specifici per il
trattamento delle vesciche, però cerchi
di rimanere il più possibile a riposo. Oh,
sì, guardi! D'ora in poi le uniche
maratone che farò saranno quelle su
Netflix!
Buongiorno,
ha qualcosa per
meteorismo e
flatulenza?
Avverte anche una sensazione di gonfiore
addominale? Oh sì, sa,
soffro spesso di
stipsi. Dunque, le do questo integratore
alimentare contenente probiotici, che va
assunto durante i pasti, per contrastare
lo sviluppo di gas dovuti alla
fermentazione del cibo. In più, le
consiglio anche di prendere queste
pasticche al carbone vegetale; può
prenderne una al giorno, dopo colazione o
dopo cena. Perfetto, grazie mille! Ma sa,
tutto questo mi causa spesso
acidità e bruciore di stomaco. Guardi, le
potrei dare dei medicinali, però vediamo
intanto come va con quelli che le ho già
dato. Secondo me, la situazione migliorerà.
Se non dovesse succedere, ritorni e le
darò dei medicinali specifici per quei
problemi. Comunque, si aiuti anche con dei
rimedi naturali, come liquirizia,
finocchio, menta,
carota; può anche prendere delle
tisane, e quelle davvero ne può assumere
in quantità, quante ne vuole!
La ringrazio,
è stata gentilissima! Grazie a lei!
Spero che questo video vi sia stato
utile e spero che abbiate imparato
tantissime parole, che potrebbero
tornarvi utili se siete in viaggio in
Italia e avete bisogno di qualcosa in
farmacia. Fatemi sapere nei commenti qual
era la vostra cliente preferita e perché.
Se invece pensate di poter avere bisogno
di un dentista, quando sarete in Italia,
non so, perché magari mangerete troppi
cannoli, troppo tiramisù, allora vi
consiglio di passare dalla mia collega
dentista!
Ho realizzato, infatti, un video molto
interessante proprio su quell'argomento,
che trovate come sempre qui in alto
nella card o giù nella descrizione. Non
dimenticate, poi, di lasciare un “mi piace”
al video, se vi è piaciuto, e iscrivervi
al canale, se ancora non lo avete fatto!
Vi ricordo che potete trovare
tutte le altre lezioni di grammatica o
di cultura italiana sul nostro sito
learnamo.com e, se ancora non lo avete
fatto, seguite LearnAmo su Instagram, su
Facebook, su Twitter, su Pinterest, su TikTok
e su Telegram, per tutti gli altri
aggiornamenti e gli altri contenuti. Io
vi saluto e vi aspetto prestissimo in un
nuovo video! Ciao ciao! 
[Musica] 

WEBVTT
Kind: captions
Language: it
Ciao a tutti e bentornati su LearnAmo. 
La primavera è appena arrivata e questo
significa che la Pasqua è vicina, perciò 
ho deciso di parlarvi un po' di questa
festa. 
In questo video
vedremo: perché si chiama così,
quali sono i simboli della Pasqua in
Italia,
quali sono le
tradizioni legate alla Pasqua e
ovviamente, siccome qui si studia, alla
fine vedremo anche tutta una serie di
espressioni,
espressioni in qualche modo relazionate
alla Pasqua, ma che in realtà si usano
tutti i giorni nel parlato.
Pronti?
Iniziamo!
La Pasqua è una festa religiosa che
per i cristiani è nata per celebrare
la resurrezione di Gesù Cristo dopo la
sua morte avvenuta il venerdì, quello che
oggi si chiama Venerdì Santo.
A differenza del Natale, che ha sempre
una data fissa, il 25 dicembre, la Pasqua
ha una data
variabile.
Una cosa però è certa: si celebra sempre
di domenica.
Più precisamente: la prima domenica dopo
il plenilunio di primavera,
questo significa che può cadere tra il
22 marzo e il 25 aprile.
La parola "Pasqua" deriva dal greco,
che a sua volta deriva
dall'aramaico e significa "passare oltre"
e il riferimento è ovviamente al
passaggio di Gesù dalla morte alla vita.
Probabilmente il simbolo più popolare
della Pasqua sono le uova.
Ma perché?
Beh, perché ovviamente
rappresentano la rinascita, la vita che
ricomincia,
proprio come quella di Gesù dopo la sua
resurrezione.
Tra l'altro, in passato, nel periodo di
penitenza
precedente alla Pasqua, la Quaresima, era
vietato mangiare le uova,
ma le galline ovviamente continuavano a
produrle e per questa ragione tutti si
ritrovavano con tantissime uova il
giorno di Pasqua e quindi per esempio le
dipingevano, le coloravano e se le
scambiavano come dono. Ma, a partire dal
Novecento, si è diffusa tantissimo la
tradizione delle uova sì, ma di
cioccolato. In Italia, soprattutto per i
bambini,
queste sono la tradizione probabilmente
più importante della Pasqua.
Avete presente come è fatto un uovo di
cioccolato in Italia?
Ebbene, è molto grande, veramente molto
grande e la sua confezione è sempre
molto bella, molto
importante, quasi come un pacco regalo e,
al suo interno, c'è sempre la sorpresa,
ecco perché piace tanto ai bambini,
oltre al cioccolato ovviamente.
Oggigiorno ce ne sono di tutti i marchi, di
tutti i tipi con sorprese più o meno
costose. Ogni famiglia italiana
tendenzialmente compra parecchie uova
di cioccolato da regalare soprattutto ai
bambini, ma in realtà anche ad amici e
familiari. Altro simbolo della Pasqua è,
di conseguenza all'uovo, il pulcino,
simbolo della vita, è evidente. Così
carino. Ma non è l'unico animale
associato alla Pasqua: c'è anche il
coniglio.
Ma perché il coniglio? Beh perché di
solito, il coniglio è considerato un
animale molto fertile e quindi ancora
una volta rappresenta la vita, la vita
che rinasce. Un po' come accade alla
natura con l'arrivo della primavera,
oltre che il chiaro riferimento alla
resurrezione di Gesù. Anche l'agnello è
un animale associato alla Pasqua e
sapete perché?
Perché, purtroppo, era l'animale di solito
più utilizzato durante i riti pagani
come sacrificio e quindi appunto è il
simbolo del sacrificio, del dare la vita
per gli altri.
Esattamente quello che ha fatto Gesù. È
proprio l'agnello che viene spesso
consumato dagli italiani durante il
pranzo di Pasqua:
arrosto, al forno,
all'orientale, con le verdure e così via.
Un altro animale, poi, che simboleggia la
Pasqua è la colomba. Non so per quale
motivo, ma infatti non ho una colomba qui.
C'è un altro pulcino, c'è un gufo ma non
la colomba. Però la colomba è veramente
un grande simbolo della Pasqua,
soprattutto perché rappresenta la pace e
la Pasqua è effettivamente una festa che
porta pace, serenità. Spesso è
rappresentata con un ramoscello di ulivo
in bocca ed è non a caso la forma del
dolce più tipico di Pasqua. Molto buono,
con canditi, con crema, con cioccolato e
sempre ricoperta di zucchero. Anche le
campane sono il simbolo della Pasqua,
perché ovviamente con il loro suonare a
festa ci portano tanta gioia, tanta
serenità.
Di fatto il giorno di Pasqua è solo uno,
la domenica, ma in Italia anche il giorno
successivo è una festa. Si chiama
Pasquetta, come una "piccola Pasqua", o
Lunedì dell'Angelo,
come l'angelo che secondo la Bibbia ha
avvertito le donne che si erano recate
al sepolcro di Gesù che lui era
resuscitato. Gli italiani di solito
passano questo giorno all'aria aperta,
facendo un barbecue in giardino, un
picnic al parco oppure una gita fuori
porta in una città vicina. Bene, chiarite
tutte queste informazioni sulla Pasqua è
il momento di passare alle espressioni,
ai proverbi
legati in qualche modo alla Pasqua ma,
come vi dicevo prima, noi italiani li
usiamo tutto l'anno. "Dare o augurare la
mala Pasqua": questa espressione
indica il rovinare un momento di
felicità a qualcuno portando brutte
notizie o provocando dolore.
"Stavamo celebrando la promozione di
Andrea quando il capo è venuto e ci ha
dato la mala Pasqua: aveva deciso di
licenziare la metà dei dipendenti!" Però
questa espressione si utilizza anche per
augurare sventura, sfortuna a qualcuno.
"A te la mala Pasqua!"
o "Ti auguro la mala Pasqua" per esempio,
rivolti a qualcuno che ci ha fatto
arrabbiare, ci ha fatto
esasperare. "Venire come la Pasqua in
domenica".
Cioè:
verificarsi nel momento opportuno.
Un po' come la Pasqua, che cade sempre di
domenica, senza eccezione. "Neanche a farlo
apposta,
l'appuntamento con Giulia viene proprio
come la Pasqua in domenica. Finalmente
potrai dirle quello che provi per lei!"
"Natale con i tuoi, pasqua con chi vuoi".
Questo è un proverbio che indica
generalmente che il Natale si
considera di più come una festa da
passare in famiglia, mentre per la Pasqua
si è generalmente più
flessibili e quindi è anche abbastanza
comune passarla con amici o conoscenti.
"Essere felice come una Pasqua".
Beh, ho già detto poco fa che la Pasqua è
proprio la festa della gioia, della
felicità, della serenità più del Natale
perché rappresenta la vita dopo la morte.
Quindi "essere felice come una Pasqua"
significa essere tanto felice, esuberante,
esultante, manifestare grande gioia e
allegria. "Ho superato il concorso, sono
felice come una Pasqua."
"Portare la propria croce." Fa riferimento
alla capacità di accettare e sopportare
i momenti più difficili che la vita ci
offre. Ancora una volta il riferimento è
alla storia di Gesù, morto in croce. Non
soltanto, egli ha dovuto portare la sua
croce fino al luogo in cui sarebbe stato
ucciso,
ma ha accettato
la sua sorte,
l'ha sopportata. "Ammiro le persone che, pur
avendo conosciuto il dolore, portano la
propria croce senza
lamentarsene, e anzi essendo grate alla
vita." Pasqua cade alta o cade bassa. Come
dicevano prima, la Pasqua può cadere dal
22 marzo al 25 aprile. Diremo che pasqua
cade "bassa" se cade tra il 22 marzo e il
2 aprile. Diremo invece che cade "alta" se
cade tra il 14 e il 25 aprile.
"Essere come San Tommaso".
indica una persona che non crede mai a
quello che le viene detto, finchè non
vede
personalmente le prove che lo confermano.
San Tommaso, infatti, viene ricordato come
l'apostolo che si era rifiutato di
credere ai compagni che gli dicevano
della resurrezione di Gesù perché voleva
vedere con i propri occhi.
"Sara vuole parlarmi?
Voglio vedere i messaggi in cui te lo
dice. Sono come San Tommaso: se non vedo,
non credo!" Infatti nella lingua parlata è
possibile anche aggiungere "se non vedo,
non credo" alla espressione "essere come
San Tommaso".
"Lungo come una Quaresima". Come dicevo
prima, la Quaresima è il periodo di
penitenza lungo 40 giorni che precede la
Pasqua, durante il quale si dovrebbe
digiunare e si dovrebbe rinunciare alla
carne di qualsiasi tipo. "Essere lungo
come una quaresima" si utilizza in
riferimento a una cosa, a un evento
eccessivamente  lungo, tanto da
risultare
prolisso, noioso,
insistente.
"L'attesa dal dentista è stata lunga come
una quaresima."
A proposito di dentista, se vi siete
persi il video in cui vi parlo delle
parole e delle espressioni italiane più
comuni da utilizzare se dovete andare
dal dentista in Italia,
beh allora correte a guardarlo e lo
trovate come sempre qui in alto nella
card o giù nella descrizione.
Fidatevi, ne vale la pena.
Non dimenticate di visitare il nostro
negozio online learnamocollection.
Ci sono tantissimi nuovi prodotti
perfetti per gli amanti dell'italiano.
Cosa aspettate a fare un regalo a voi
stessi o ai vostri cari? Il link è nella
descrizione.
Bene, questo era tutto invece sulla
Pasqua in Italia, sulle sue tradizioni, i
suoi simboli. Fatemi però sapere nei
commenti se nei vostri Paesi si celebra
la Pasqua e se sì fatemi sapere: quali
sono i dolci tipici, quali sono le
tradizioni, se esiste la Pasquetta,
se ci sono delle espressioni che hanno
in qualche modo a che fare con la Pasqua.
Altrimenti, io vi ricordo che se cercate
un qualsiasi altro argomento di
grammatica o di cultura italiana potete
visitare il nostro sito learnamo.com, non 
dimenticate anche di seguire LearnAmo
su Instagram, su Facebook, su Twitter, su
Pinterest, su TikTok e su Telegram per
tutti gli altri contenuti esclusivi che
pubblichiamo lì. Se il video vi è
piaciuto, lasciate un "mi piace" e
iscrivetevi al canale, se ancora non lo
avete fatto, e con questo è proprio tutto.
Io vi saluto, vi auguro una buona,
serena Pasqua e ci vediamo presto in un
nuovo video!

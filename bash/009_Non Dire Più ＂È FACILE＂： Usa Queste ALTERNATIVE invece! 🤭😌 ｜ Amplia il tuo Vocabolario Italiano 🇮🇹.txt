WEBVTT
Kind: captions
Language: it
È facile! Quante volte l'avrete detto in
riferimento
all'italiano? Forse non troppe, ma
sicuramente sarà capitato. Siccome, sono
sicura che se seguite LearnAmo, vi capiterà
spesso di dire che la grammatica
italiana è più facile di quello che
pensate, ho deciso di presentarvi in
questo video una serie di alternative a:
“È facile”; così potete variare.
Ciao a tutti e bentornati su LearnAmo! Come
vi anticipavo, questo sarà il tema di
questo video.
Cominciamo! Sicuramente il modo più
rapido per non ripetere “è facile” è
quello di mantenere la stessa struttura.
Quindi con il verbo "essere” più un
sinonimo di “facile”, come “semplice" o
"elementare”. Quest'ultimo sinonimo in
particolare potete trovarlo se leggete i
famosi romanzi di Sherlock Holmes in
italiano. Infatti, in italiano, la sua
celebre frase è stata tradotta proprio
come “Elementare Watson” quando spiega
all'amico la risoluzione di un caso con
così tanta facilità, senza sforzarsi
troppo. "La ricetta che ti ho dato è molto
semplice, non dovresti avere
problemi a seguirla." "Questi concetti sono
veramente elementari, non ci metterete
molto a
impararli." Altri sinonimi di “facile” sono:
“eseguibile,
fattibile,
realizzabile”. Questi però si possono
usare solo in riferimento ad azioni,
progetti o idee, che possono essere “fatte,
portate a termine”. Quindi non si
possono utilizzare questi aggettivi, per
esempio, in riferimento a concetti
astratti, come le regole grammaticali. Ad
esempio: “Il progetto sembra fattibile ma
dobbiamo comunque prima consultare i
nostri
architetti”. Come fai per migliorare le
lingue straniere che studi? Facile, leggo
e guardo contenuti in quelle lingue. Come
li trovi se ci sono le georestrizioni?
Facile, uso Nord VPN, lo sponsor di questo
video! Cos'è una VPN? Facile, una VPN
rappresenta uno strumento fondamentale
per chiunque stia studiando una lingua
straniera. Oltre a fornire protezione ai
dispositivi da eventuali attacchi
informatici o malware, una VPN consente
anche di aggirare le restrizioni
geografiche, e quindi accedere ai contenuti del
Paese della lingua che stai studiando.
Perché spesso quei contenuti sono
accessibili soltanto per chi vive in
quei Paesi e non altrove. Mi riferisco,
per esempio, ai siti streaming dei canali
televisivi, alle stazioni radio, ai
giornali online. Lo sblocco di tutto ciò
richiede solo alcuni facilissimi
passaggi. Cosa devo fare per averlo?
Facile, basta scegliere l'offerta di
NordVPN che meglio si adatta alle tue
esigenze. Creare un account. Avviare il
programma. Selezionare il Paese nel quale
vorresti virtualmente trovarti, come ad
esempio l'Italia se stai imparando
l'italiano. Da quel momento in poi
avrai accesso a tutti i contenuti
disponibili per quel Paese. Interessante
vero? E tra l'altro è molto facile. Ma
quanto costa? Facile, utilizzando il
codice coupon LEARNAMO e cliccando sul link
fornito in descrizione, potrai usufruire
dell'offerta migliore
disponibile al momento, che spesso
include uno sconto sul prezzo e alcuni
mesi gratuiti. I vantaggi rimangono
garantiti! Non sembra complesso. No, è
facile. Non c'è niente di meglio di
immergersi completamente nella lingua
che si sta apprendendo. Approfitta di
questo straordinario aiuto per il tuo
studio delle lingue straniere! Clicca sul
link in descrizione e comincia a usare
NordVPN. È facilissimo, non te ne pentirai!
Ok, ma devo dirti una cosa. Continua a
guardare questo video e smettila di dire
sempre
“facile”. Un altro modo abbastanza rapido
per non ripetere “È facile” è quello di
usare il suo opposto, e cioè la struttura
formata da “non
è” più un contrario di "facile":
“complesso, difficile,
complicato, arduo”. "Questo problema di
matematica non è affatto complesso,
dovresti riuscire a risolverlo in poco
tempo." Adesso, invece, cominciamo a vedere
qualche espressione un po' più
particolare. Per esempio, una cosa,
un'azione che non richiede particolare
sforzo, può essere definita in italiano
come un “gioco da ragazzi”. Quindi, “è facile”,
può essere sostituito come “un gioco da
ragazzi”. L'idea di base di questa
espressione idiomatica è il fatto che i
giochi per bambini o per ragazzi abbiano
generalmente regole estremamente facili
e intuitive. "Se segui correttamente le
istruzioni, montare quel mobile sarà un
gioco da ragazzi." Vi piace montare i
mobili? A me sì! In realtà, la trovo
un'attività piuttosto rilassante. Ma,
sapete cos'altro non richiede un grande
sforzo o impegno, e di conseguenza è
associato all'idea di facilità e
semplicità? Una passeggiata. Perciò un
altro modo per dire “È facile”
è “È una passeggiata”. In fondo, camminare
tranquillamente non è così complesso, no?
Anche se non si ha una meta, ma si va un
po' in giro a caso, è
rilassante, non richiede un grande sforzo.
"Sta' tranquillo, ti sei allenato
abbastanza… vedrai che questa partita
sarà una passeggiata per te."
Eh già! Volevo mostrarvi quanto sia
semplice bere dell'acqua, e questo ci
porta direttamente alla prossima
espressione idiomatica. “È facile” può
essere sostituito con “È come bere un
bicchiere d'acqua”. Perché sappiamo tutti
quanto sia facile, no? Lo avete visto.
Infatti questa espressione fa proprio
riferimento ad un'attività molto semplice,
molto naturale da fare. Se guardi tutti i
video di LearnAmo e segui LearnAmo su tutti i
social, imparare l'italiano è come bere
un bicchier d'acqua. Un'altra espressione
per dire “È facile”, è: “È alla portata di
tutti”. Indica qualcosa che è facilmente
accessibile,
raggiungibile da chiunque. Ed è proprio “a
portata di” che indica
l'accessibilità. Per esempio, in italiano
esiste anche l'espressione “a portata di
mano”, che significa che lo si può
raggiungere
semplicemente allungando il braccio e lo
si può prendere con la mano. Invece,
ritornando alla nostra espressione,
“essere alla portata di tutti” può fare
riferimento sia a un luogo accessibile a
tutti, sia a una cosa, un compito,
un'azione; che sono talmente semplici da
poter essere svolti da chiunque. "La nuova
pizzeria napoletana è in centro, perciò è
alla portata di tutti. Ci incontriamo lì?"
Ancora, un altro modo per dire che
qualcosa è facile può essere “non richiede
molto sforzo, molto impegno, molta
concentrazione”. Questa espressione è
molto semplice, dice veramente quello che
deve dire. Esprime senza troppi giri di
parole che la cosa o l'azione in questione
è facile. Imparare a suonare quello
strumento non richiede molto sforzo,
basta un po' di
pratica. L'ultima espressione si
riferisce principalmente ad azioni,
quindi
accompagna verbi, ed è “fare qualcosa in
un batter d'occhio”. Dunque, attenzione: non
lo si può usare in riferimento a un
sostantivo. Non posso dire che questo
compito è in un batter d'occhio. No! È
necessaria un'azione e perciò un verbo.
Se si fa qualcosa in un batter d'occhio,
vuol dire che lo si fa in pochissimo
tempo e con estrema facilità. Da quando
abbiamo questo nuovo telecomando,
possiamo cambiare le batterie in un
batter
d'occhio. Spero che questo video sia
stato alla portata di tutti! Fatemelo
sapere nei commenti e fatemi sapere se
voi, invece, utilizzate altri modi per
dire che qualcosa è facile.
Se è così scrivetemelo nei commenti. Mi
raccomando, non siate pigri e se ancora
avete delle energie da impiegare per
imparare l'italiano potete guardare il
video dedicato a tutte le alternative a
“Sei pigro”, per non essere ripetitivi.
Perché dobbiamo dire a qualcuno
che è pigro, e quindi noi non possiamo
esserlo. Come sempre trovate il video qui
in alto nella card o giù in descrizione.
Ma se cercate, invece, qualsiasi altro
contenuto di grammatica o di cultura
italiana potete passare dal nostro sito
learnamo.com. Non dimenticate anche di
seguire LearnAmo su Instagram, su Facebook,
su Twitter, su Pinterest, su Tiktok e su
Telegram. Iscrivetevi alla newsletter per
ricevere tutti gli aggiornamenti!
Lasciate un mi piace e iscrivetevi al
canale se ancora non lo avete fatto. Io
vi saluto, vi aspetto prestissimo con un
nuovo video.

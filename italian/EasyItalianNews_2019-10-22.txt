ESTERI
ESTERI

 Mustafa Bader

Siria: iniziato il ritiro dei curdi
I combattenti curdi
hanno iniziato ad abbandonare
la città sotto assedio
di Ras al Ayn,
luogo degli scontri
con le milizie turche.

Anche numerosi civili
si stanno muovendo
verso la “safe zone”
concordata tra Turchia
e Stati Uniti.

E’ stato garantito
anche il passaggio
ai convogli medici
per l’evacuazione dei feriti.

Anche le truppe Usa
stanno abbandonando
il nord della Siria,
dirigendosi verso l’Iraq
per continuare a condurre
le operazioni anti-Isis.

Nel frattempo cresce l’attesa
per l’incontro tra Vladimir Putin
e Erdogan
a Sochi,
dove discuteranno
delle altre zone contese
del nord della Siria.

ESTERI
ESTERI

 Elie Ghobeira

Libano, ancora poteste
Continuano le proteste in Libano,
dove da giorni
migliaia di manifestanti
di tutte le età
sono scesi in piazza.

A scatenare la protesta
è stata una tassa sulle chiamate via internet
tramite whatsapp, facebook
e facetime.

In un paese in cui il costo
della telefonia mobile
è già molto alto,
la tassa è stata la classica
“goccia che ha fatto traboccare
il vaso”.
I libanesi erano già provati
dalla corruzione
e dalla svalutazione della moneta.

Per risanare le finanze del Paese
e assicurarsi assistenza economica
da parte dei donatori internazionali,
il primo ministro Saad Hariri ha imposto
nuove tasse dirette
su beni di prima necessità
come pane e benzina,
e indirette,
che pesano in modo sproporzionato
sulle spalle delle fasce più povere
della popolazione.

La reazione della popolazione
è stata forte e immediata,
ma quella della polizia eccessiva,
come è stato denunciato
da Amnesty international.

ESTERI
ESTERI

 OPCW
Lettera di Johnson alla Ue per rinvio Brexit, in realtà subito smentita
Il presidente del Consiglio europeo
Donald Tusk
ha dato la notizia su Twitter:
Boris Johnson ha chiesto
il rinvio della Brexit
al 31 gennaio 2020.

Il premier britannico
ha dovuto infatti comunicare la dilazione
con una lettera alla Ue
perché è stato di nuovo sconfitto
in Parlamento
per pochissimi voti,
proprio quelli dei suoi ex parlamentari.

Ma poco dopo la prima lettera,
che non ha firmato,
Johnson ne ha inviata una seconda,
questa volta firmata,
dove dichiara che «non negozierà» una dilazione
e quindi invita il Parlamento europeo
a fare altrettanto.

Il primo ministro infatti
confida ancora sul voto
per la Brexit al 31 ottobre
che intende sottoporre nuovamente
a Westminster.

E questa volta Johnson
è determinato a battere l’opposizione
nella corsa finale,
a pochi giorni dalla scadenza.

ESTERI
ESTERI

 Warko

Proteste in Cile contro il carovita
In Cile aumenta
la protesta dei cittadini
contro il carovita.
Migliaia di persone
si sono riversate in piazza.

La scintilla che ha fatto scoppiare la protesta
è stato l’aumento
del prezzo del biglietto
per i trasporti pubblici.

Diversi negozi
sono stati danneggiati
e il palazzo dell’ENEL
è stato dato alle fiamme.

3 persone sono morte
durante il saccheggio di un supermercato.
Il governo ha decretato
il coprifuoco a Santiago
e nelle zone limitrofe.

Il governo ha inoltre
inviato in strada l’esercito
ad aiutare la polizia.

È stato quindi revocato
l’aumento dei prezzi dei mezzi pubblici.

SCIENZA
SCIENZA

Prima passeggiata nello spazio per le due astronaute donne
La Nasa ha celebrato
la prima “passeggiata” nello spazio
di un team composto
da sole donne.

Le astronaute
Christina Koch e Jessica Meir
sono uscite
dalla stazione spaziale internazionale (Iss)
per una missione di riparazione.

L’intervento,
durato circa 7 ore,
è stato coordinato
dall’ingegnere di volo della Nasa,
Andrew Morgan,
e affiancato
dal comandante dell’equipaggio,
l’italiano Luca Parmitano.

La Nasa ha commentato l’evento
definendolo “HERstory”.

Anche il presidente americano,
Donald Trump,
ha voluto esprimere il suo supporto
alle due astronaute,
che ha definito
“molto coraggiose
e molto intelligenti.

RELIGIONE
RELIGIONE

Il Papa telefona al parroco per ringraziarlo
“Pronto sono Papa Francesco”,
inizia così la telefonata
che un prete ha ricevuto
da Papa Francesco.

Non è la prima volta
che il Papa telefona a qualcuno
per ringraziarlo o per salutarlo,
è successo spesso,
soprattutto all’inizio
del suo pontificato.

Don Mauro Sapia,
parroco di San Bartolomeo della Ginestra
e di San Pietro a Riva Trigoso,
poco distante da Sestri Levante,
in Liguria,
aveva inviato un’immagine della Madonna
e chiesto al Papa
di pregare per i suoi fedeli.

Il Papa “si è comportato da prete”
afferma Don Mauro,
che si definisce comunque sorpreso
dalla chiamata di ringraziamento.

247.libero.it

247.libero.it
 CULTURA & SOCIETA’
 CULTURA & SOCIETA’

 Dick Thomas Johnson

Ron Howard ha presentato a Roma il suo “Pavarotti”
Il regista statunitense Ron Howard
ha presentato
al Festival del Cinema di Roma
il suo documentario “Pavarotti”,
dedicato al grande tenore modenese.

Il regista ebbe una sola occasione
per incontrare dal vivo
il cantante
e lo ricorda
“con il panama e il foulard,
che era la sua uniforme fuori scena”.

“Big Luciano” è stato un tenore amatissimo,
ma fuori dagli schemi.
Si esibiva negli stadi
e faceva beneficenza,
non disdegnava la musica popolare,
e per questo è stato molto criticato.

Nel documentario
sono raccolte le interviste
di decine di testimoni,
tra parenti,
amici, colleghi
e collaboratori.
Tra queste, non poteva mancare
quella di Bono Vox,
grande amico di “Big Luciano”
e compagno fedele
nei “Pavarotti & Friends”.

Il leader degli U2
ricorda così il grande tenore:
“Alcuni sanno cantare l’opera.
Luciano Pavarotti era un’opera”.

Il film uscirà nelle sale in Italia
soltanto per tre giorni
dal 28 al 30 ottobre.

 SPORT
 SPORT

Tennis: Sinner più giovane semifinalista italiano in un torneo ATP
Dopo aver battuto
Monfils agli ottavi
del torneo ATP di Anversa,
Jannik Sinner ha sconfitto
anche l’americano Tiafoe.

Il 18enne italiano
ha vinto con il punteggio
6-4, 3-6, 6-3.

È così diventato
l’italiano più giovane di sempre
a raggiungere una semifinale
in un torneo ATP
battendo di pochi mesi
il precedente record di Diego Nargiso.

La corsa di Sinner
nel torneo di Anversa
si è fermata alla semifinale,
dove è stato sconfitto da Wawrinka
per 6-3, 6-2.

Donations help us pay our writers and editorial staff. Click here to show your support!
Donations
Click here
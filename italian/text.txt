
ESTERI
Arrestati leader del cartello messicano Sinaloa
Dopo diversi mesi di ricerche
da parte delle autorità statunitensi
sono stati arrestati a El Paso,
in Texas,
Ismael Zambada Garcia
e Joaquin Guzman Lopez.
Lopez, figlio 38enne di El Chapo,
è un membro chiave
del cartello criminale messicano Sinaloa
da quando il padre
è stato estradato negli Stati Uniti
nel 2017.
Garcia, invece,
è un co-fondatore del cartello,
e nonostante sia stato un criminale di alto rango
per tutta la sua vita adulta,
non ha passato neanche un giorno in prigione
fino al suo arresto in questi giorni.
Conosciuto come “El Mayo”,
Garcia è considerato
“leader indiscusso” del cartello dal 2017,
e oggi è accusato di traffico di cocaina,
eroina, metanfetamine e fentanyl.
Il ministro della Giustizia americano
ha annunciato che “Il fentanyl
è la droga più mortale
che abbia mai minacciato il Paese”,
e ha promesso di continuare
a prendere di mira i cartelli
per combattere la crisi degli oppioidi.
ECONOMIA
 
Brasile, al G20 discussioni sulle tasse per i super ricchi
A Rio De Janeiro, in Brasile,
è in corso il G20 del 2024
che vede la partecipazione
di 19 paesi membri,
dell’Unione Africana,
e dell’Unione Europea.
Tra gli argomenti principali
vi sono il sostegno all’Ucraina,
i rischi e ultimi aggiornamenti
nel campo dell’intelligenza artificiale,
assieme alla continua frammentazione geo-politica.
Uno dei temi più discussi è quello
avanzato dal ministro delle Finanze brasiliano
Fernando Haddad
rispetto alla tassazione globale
dei super ricchi.
Il commissario europeo Paolo Gentiloni
ha sottolineato che,
nonostante le difficoltà di un coordinamento globale
sollevate dagli Stati Uniti,
si presenta un’ottima opportunità
per muovere alcuni primi passi comuni
nella stessa direzione.
Un’iniziativa fiscale simile
potrebbe raccogliere
tra i 200 ed i 250 miliardi l’anno
per fare fronte a problemi globali,
ed è sostenuta da numerosi governatori e presidenti.
Infatti, negli ultimi dieci anni,
l’1% più ricco del mondo
ha visto la sua fortuna aumentare
di 42.000 miliardi di dollari,
pagando il tasso fiscale
più basso della storia.
 ITALIA
 Chris Watt
Amazon Italia, presunta frode fiscale, sequestrati 120 milioni di euro
Negli scorsi giorni la Guardia di Finanza
ha sequestrato 121 milioni di euro
ad Amazon Italia Transport Srl,
la filiale italiana di Amazon,
per una presunta frode fiscale
nella gestione aziendale dei lavoratori.
Secondo gli inquirenti,
Amazon avrebbe usato
un complesso sistema di società esterne
per evitare illecitamente
il pagamento di milioni di euro di tasse,
potendo abbassare così
i prezzi dei propri servizi.
Tre manager dell’azienda,
di cui due stranieri, sono indagati.
Secondo l’indagine,
coordinata dalla procura di Milano,
Amazon avrebbe affidato le consegne
a lavoratori dipendenti di cooperative
e consorzi esterni,
ma di fatto questi lavoratori
erano trattati a tutti gli effetti
come dipendenti.
Le prestazioni dei lavoratori
erano definite da contratti di appalto
allo scopo di dare una parvenza di regolarità
al rapporto commerciale.
Questo sistema di intermediazione
servirebbe a rendere più complicati
i controlli sul sistema di forniture
e sfruttare manodopera irregolare a basso costo,
con fatture gonfiate e costi inesistenti
che ridurrebbero
il carico delle tasse da pagare.
AMBIENTE
Attivisti bloccano l’aeroporto di Francoforte
Un gruppo di attivisti ambientalisti
ha bloccato l’aeroporto internazionale
di Francoforte,
principale hub per il trasporto aereo
in Germania.
La protesta è stata effettuata
per manifestare contro l’impatto ambientale
del settore aereo sull’ambiente.
Decine di voli sono stati annullati
oppure dirottati,
causando grandi problemi
ai passeggeri.
Le autorità hanno arrestato
otto persone
coinvolte nell’azione.
Dopo alcune ore,
le operazioni dell’aeroporto
sono state ripristinate,
ma il blocco ha comunque causato
gravi ritardi e disagi.
Gli attivisti hanno chiesto
un cambiamento radicale
nel modo in cui l’industria aerea
si relaziona con l’ambiente.
Hanno dichiarato di avere in programma
altre azioni simili
che mirano a sensibilizzare l’opinione pubblica
sull’importanza di una transizione
verso modi più sostenibili di viaggiare.
 CULTURA & SOCIETA’
 Zdravko Petrov
2,2 milioni di voti persi nell’ultima serata di San Remo 2024
L’Agcom, cioè l’Autorità
per le garanzie nelle comunicazioni,
ha commissionato alla Tim
un’indagine sul televoto
dell’ultimo Festival di San Remo.
E’ stato pubblicato un comunicato
dal quale emerge che i voti arrivati
sulla piattaforma di conteggio
sono stati 9,5 milioni,
e quelli effettivamente contabilizzati
solo 3 milioni.
Tra questi 9,5 milioni,
4,3 milioni non validi
poiché oltre il limite
di 5 voti per telefono.
Tuttavia i restanti 2,2 milioni
sarebbero stati voti validi
e non sono stati conteggiati
a causa di un malfunzionamento del sistema,
non adatto a fronteggiare
l’alta mole di messaggi ricevuti.
Non si può sapere quale sarebbe stato
il risultato del festival,
però secondo Fanpage
anche se tutti i voti mancanti
fossero stati a favore del cantante Geolier,
non gli sarebbero bastati
per battere Angelina Mango,
favorita dalla sala stampa.
L’Agcom ha chiesto
maggiore attenzione e trasparenza
per le prossime edizioni.
 SPORT
 Jeffrey Zeldman
Break dance, il nuovo sport delle Olimpiadi 2024
Nelle scorse Olimpiadi di Tokyo
aveva debuttato il karate
come nuova disciplina.
Quest’anno a Parigi verrà rimpiazzato
dalla breakdance,
unica novità assoluta
del programma olimpico 2024.
I breaker non vogliono
essere chiamati atleti e atlete
ma B-Boys e B-Girls
e le valutazioni avranno a che fare con toprock,
crossrock, up step e con i passi del freeze
dove tecnica, portamento
e sguardo fiero sono decisivi.
Prima della break dance,
altre discipline avevano già
fatto il loro ingresso nelle categorie olimpiche:
si pensi al surf, allo skateboard
e all’arrampicata sportiva,
entrati nel 2021.
Al momento questi sport restano,
ma come per il karate,
non c’è nessuna certezza
sul loro tempo di permanenza.
Infatti saranno molti gli sport
sotto stretta osservazione del Cio
(Comité International Olympique)
alle prossime Olimpiadi di Parigi:
parliamo del pentathlon moderno,
della boxe e anche della lotta.
I rimpiazzi sono in agguato,
dal cricket fino al Lacrosse,
che manca dal 1908.

ITALIA
 ITALIA
Ancora eruzioni a Stromboli

Dopo le violente esplosioni
che hanno causato la morte
dell’escursionista Massimo Imbesi,
il vulcano Stromboli
sembra essere ancora attivo.

Il sindaco di Lipari,
Marco Giorgianni
ha emanato,
in via precauzionale,
il divieto di escursioni,
a partire da 400 metri di quota.

Gli esperti della protezione civile
stanno intanto ipotizzando
di innalzare il livello di allerta
da verde a giallo.

I Canadair stanno ancora lavorando
per spegnere i focolai.
Sono intervenuti
anche i vigili del fuoco.

Il cratere del vulcano
produce ancora fumo,
polveri e lapilli,
i quali però
precipitano direttamente in mare.

Quasi tutti i turisti
hanno preferito lasciare l’arcipelago.
Al momento si esclude la possibilità
di fare evacuare anche la popolazione.

Si sono sentite
alcune scosse di terremoto,
ma molto piccole.

La popolazione è già al lavoro
per rimuovere i detriti
lasciati dall’esplosione.

ESTERI
ESTERI
Libia: centro di detenzione migranti bombardato

Un bombardamento aereo
ha colpito il 3 luglio
il centro di detenzione per migranti
a Tajoura, in Libia,
nella periferia orientale
di Tripoli.

Sono morte almeno 100 persone,
e ci sono più di 80 feriti.

Le vittime sono soprattutto
migranti illegali
provenienti da Somalia,
Eritrea e Sudan.

Il governo di unità nazionale,
sotto al primo ministro Fayez al Sarraj
ha attribuito l’attacco
alle forze del generale Haftar.
del Libian National Army,
che attraverso un portavoce,
conferma che il raid
era mirato
contro la base di una milizia,
e che “Non avevamo ordini
di prendere di mira il centro immigrati”.

A sua volta il LNA
accusa le forze governative
di sfruttare i migranti
come “scudi umani
piazzandoli in depositi di munizioni”.

 ITALIA
 ITALIA
Nessuna infrazione all’Italia, accordo con l’UE

La Commissione Europea
ha deciso di non proporre
una procedura d’infrazione
contro l’Italia.

Il commissario degli affari economici,
Moscovici,
ha spiegato che l’Italia
ha rispettato le condizioni
poste dall’Europa.

Queste le parole del commissario:
“Grazie all’insieme delle misure
adottate dal governo,
l’Italia rispetterebbe complessivamente
le regole del Patto nel 2019
sullo sforzo strutturale”.

La commissione comunque
continuerà a monitorare
la situazione italiana.

Soddisfazione del governo italiano
per la decisione di Bruxelles.

ESTERI
ESTERI
Honduras, affonda peschereccio: 27 morti

Almeno 27 persone sono morte
mercoledì 3 luglio,
nell’affondamento di un peschereccio
nel mar dei Caraibi,
al largo della costa dell’Honduras.

Secondo Il portavoce dell’esercito,
José Domingo Meza,
il peschereccio
avrebbe preso il mare
nonostante le condizioni meteo inadatte
alla navigazione
e alla pesca,
perdendosi a 40 miglia
dalla costa.

Per facilitare i soccorsi
sono state richiamate
anche altre imbarcazioni
vicine al peschereccio in difficoltà.

Nella stessa zona
anche un’altra nave
era affondata
poco prima del peschereccio.

In quel caso,
fortunatamente,
tutti i 49 pescatori a bordo
sono stati tratti in salvo.

 ITALIA
 ITALIA
David Sassoli eletto Presidente del Parlamento europeo

L’europarlametare David Sassoli
è stato eletto
Presidente del Parlamento europeo
con 345 voti,
dopo un primo scrutinio
andato a vuoto.

Sassoli è iscritto
al Partito Democratico.
È stato giornalista,
vicedirettore e conduttore
del Telegiornale
sulla prima rete televisiva italiana.

La sua elezione è avvenuta
grazie ai voti di socialisti,
popolari
e liberali europei.

Insieme a Sassoli
sono stati eletti
i 14 Vicepresidenti del Parlamento,
tra cui Fabio Massimo Castaldo
dei Cinquestelle.

Nel suo discorso di insediamento,
Sassoli ha ricordato
l’importanza di riformare
il Regolamento di Dublino
per “un’equa ripartizione
dei migranti
tra tutti i Paesi dell’Ue”.

AMBIENTE
AMBIENTE
Da Venezia a Catania, le università della penisola sono sempre più “verdi”

Si è tenuta alcune settimane fa
a Udine
la conferenza “Le università per la sostenibilità”,
a cui hanno partecipato
i rettori di 74 atenei italiani.

Al centro dell’incontro
il tema “ambiente”,
che già negli anni precedenti
stava a cuore a molte università italiane
(si pensi all’incremento
di corsi di laurea a stampo ecologico,
come agraria, urbanistica
e diritto ambientale).

Dal prossimo anno accademico
l’ateneo veneziano di Ca’ Foscari
bandirà le bottigliette in plastica
dai distributori automatici,
e darà una borraccia in metallo
a tutti gli studenti.
Saranno banditi anche posate
e piatti in plastica dalla mensa,
che migliorerà la sua offerta di cibo
con più scelte biologiche,
vegetariane
e a chilometro zero.

Inoltre, le macchinette del caffè
non forniranno più
bicchieri usa e getta,
per incentivare gli studenti
a usare la propria tazza personale.

Virtuosa anche
l’università siciliana di Catania,
che, dopo una campagna plastic free,
ha introdotto la raccolta differenziata
nelle diverse strutture dell’ateneo.

Lotta alla plastica
anche nelle università di Roma,
Teramo e Parma.

Ma la conferenza ha affrontato
anche altri aspetti della sostenibilità,
come la salute,
l’istruzione,
l’occupazione e lo sviluppo del territorio. 

 CULTURA & SOCIETA’
 CULTURA & SOCIETA’
Universiadi: cerimonia d’apertura a Napoli

È stata inaugurata a Napoli
la 30° edizione delle Universiadi
che si svolgeranno
nella città partenopea
dal 3 al 14 luglio.

Ad aprire la cerimonia
è stato il presidente della repubblica
Mattarella.
Presenti anche altre autorità,
tra cui il sindaco di Napoli.

Lo spettacolo di musica
e fuochi d’artificio
è stata organizzato da Marco Balich,
autore della cerimonia di Rio
e di quella futura di Tokyo.

Alla cerimonia hanno cantato
Malika Ayane e Andrea Bocelli.
Durante la cerimonia
omaggi a Pulcinella
e a Totò.

Ilaria Cusinato è stata la portabandiera
per l’Italia.

 CULTURA & SOCIETA’
 CULTURA & SOCIETA’
Sfilata D&G in Sicilia
Gli stilisti Stefano Dolce e Domenico Gabbana
sono arrivati in Sicilia
per un evento
che si svolgerà
tra le città di Palma di Montechiaro,
Sciacca e Agrigento.

Palma di Montechiaro
è la città de “Il Gattopardo”
e qui il 4 Luglio
ha sfilato l’alta gioielleria.

Venerdì sera
è stato il turno di Agrigento
con l’alta moda,
e sabato a Sciacca
con l’alta sartoria.

Gli stilisti sono molto legati alla Sicilia
(terra di Domenico Dolce)
e ne traggono ispirazione
per molti dei loro abiti.
Raccontano che questi 3 giorni
sono stati preceduti
da 3 anni di lavoro.

Dolce e Gabbana hanno inoltre
fatto una donazione al comune
per il restauro del palazzo ducale
Tomasi di Lampedusa,
al quale resteranno permanentemente,
parte dei decori usati
per gli eventi.

Nella meravigliosa cornice
della Valle dei Templi,
ad Agrigento,
gli stilisti hanno allestito una passerella
all’interno del Tempio della Concordia,
che permetterà ai turisti
e agli abitanti
la visita straordinaria del Tempio.

Know others who’d enjoy EasyItalianNews.com? Forward this email!
EasyItalianNews.com
Listen online as you read:

 ITALIA
 ITALIA

Torino: crolla gru di un cantiere edile
A Torino, in via Genova,
una gru di un cantiere edile
è crollata
uccidendo 3 operai
che si trovavano sulla struttura
e ferendo 3 passanti.

Cadendo la gru
ha anche danneggiato
un palazzo di 3 piani.

Gli inquirenti sono al lavoro
per determinare
le cause del crollo:
al vaglio tra le ipotesi
ci sono quella del cedimento del terreno
oppure quella di un errore
nel montaggio.

Il sindaco di Torino
ha annunciato il lutto cittadino
nel giorno dei funerali
dei 3 operai morti.

ESTERI
ESTERI

 Mediabanco Agencia
Gabriel Boric è il nuovo presidente della Repubblica del Cile
Gabriel Boric,
leader di sinistra di 36 anni,
è il nuovo presidente
della Repubblica del Cile.

Ha vinto contro José Antonio Kast,
esponente ultraconservatore di destra.

Sono state le elezioni più partecipate
ma anche inaspettate di sempre,
infatti con 8 milioni di votanti,
Gabriel Boric è stato eletto
con 4,6 milioni di voti a favore.

Gabriel Boric sarà il presidente più giovane
nella storia del Cile.

La sua politica segnerà
un grande cambiamento
rispetto alle decisioni
che sono state prese in Cile fino ad ora.
Ha promesso di combattere
contro disuguaglianze,
proteggere l’ambiente
e inoltre vuole porre fine
al sistema pensionistico
che in Cile è stato ereditato
dai tempi della dittatura.

Gabriel Boric è nato nel 1986
a Punta Arenas,
ed è emerso come figura politica nel 2011
durante le rivoluzioni studentesche.

ESTERI
ESTERI

 Chuck Moravec
Birmania, uccisioni di massa
L’esercito birmano ha effettuato
almeno 4 uccisioni di massa
lo scorso luglio.

A rivelarlo è un’inchiesta della BBC
che ha affermato che i morti
sarebbero circa 40.

Le uccisioni sono avvenute
nel Kani Township,
un comune situato nel centro del paese,
e una roccaforte della resistenza.

La BBC ha parlato
con 11 testimoni a Kani
e ha confrontato i loro racconti
con i filmati e le fotografie
raccolti da Myanmar Witness,
una Ong che indaga
sulle violazioni dei diritti umani nel paese.

Secondo i testimoni oculari
i soldati, alcuni dei quali giovanissimi,
hanno separato le donne dagli uomini
e ucciso solo questi ultimi
gettandoli in un burrone.
Molti sono anche stati torturati.

La BBC commenta che tutto ciò
potrebbe essere una punizione collettiva
per gli attacchi ai militari
da parte di miliziani civili della zona,
i quali vogliono tornare alla democrazia
come ai tempi precedenti
la presa di potere dei militari.

ESTERI
ESTERI

 白布飘扬
Malesia, 22mila persone evacuate a causa dell’alluvione
La Malesia è stata colpita
da un’alluvione
che ha allagato i centri urbani.

Dopo 3 giorni
di piogge torrenziali ininterrotte
i fiumi hanno straripato
e l’acqua ha invaso
le zone abitate.

22mila persone sono state evacuate
e altre 10mila sarebbero disperse
oppure intrappolate;
fino ad ora si contano
3 vittime.

Le squadre di soccorso
stanno cercando i superstiti
e aiutando gli abitanti
a mettersi in sicurezza.

Le zone più colpite sono
lo stato centrale di Pahang
e il Selangor,
con il maggior numero di sfollati.

La zona dell’alluvione
è spesso interessata da inondazioni
causate dalle piogge monsoniche,
ma mai di questa portata.

Il primo ministro Sabri Yaakob
ha infatti dichiarato:
“La quantità di pioggia
caduta ieri a Selangor in un giorno
di solito cade in un mese”.

 CULTURA & SOCIETA’
 CULTURA & SOCIETA’

L’Italia è il Paese dell’anno 2021 per l’Economist
Per “The Economist”,
“la bibbia della finanza mondiale”,
l’Italia è il Paese dell’anno,
grazie a Mario Draghi.

Il premier viene incoronato
perché ha unito partiti litigiosi,
ha assicurato al paese
i fondi Ue del Recovery Fund,
ha ottenuto numeri da record
per la campagna vaccinale anti Covid
e l’economia italiana
sta recuperando
più che in Francia e Germania.

Ma il premio
“non va al Paese più grande,
al più ricco o al più felice,
ma a quello che è migliorato di più
nel corso dell’anno”.

Infatti tra i vincitori degli anni passati
ci sono stati l’Uzbekistan
per aver abolito la schiavitù,
la Colombia per la pace
tra governo e rivoluzionari,
e la Tunisia
per aver raggiunto la democrazia.

L’Economist quindi ha dato un incoraggiamento
“a un paese in via di sviluppo”.
Infatti i fondi Ue del Recovery Fund
sono debiti da restituire con gli interessi;
il successo della campagna vaccinale
è dovuta al ricatto subito dalle persone
con la paura di perdere il lavoro,
e la ripresa economica
arriva dopo un vertiginoso crollo del Pil.

The Economist, poi,
ha come primo azionista
la holding della famiglia Agnelli,
e c’è anche Goldman Sachs,
la potente banca americana
di cui Draghi è stato consulente.

 CULTURA & SOCIETA’
 CULTURA & SOCIETA’

Addio tatuaggi a colori dal 2022
Dal prossimo anno entra in vigore
un nuovo regolamento Ue
che vieterà l’uso dei pigmenti colorati
ritenuti pericolosi nei tatuaggi.

Secondo le nuove regole,
in vigore dal 4 gennaio 2022,
i tatuaggi consentiti
saranno per lo più quelli realizzati
con il bianco e il nero.

Il problema della tossicità
di alcuni pigmenti,
ultimamente molto utilizzati
nella realizzazione dei tatuaggi,
come il ‘Blu PB 15:3′
e il ‘Verde PG 7’,
ha reso necessario un intervento
della Commissione europea
nella limitazione del loro uso
da parte dei tatuatori.

Questi pigmenti non potranno essere usati
ufficialmente dal 2023.
Secondo il presidente dell’Associazione Tatuatori.it,
Ugo Eliseo Giuseppin,
le regole Ue impedirebbero
di svolgere pienamente la loro attività.
Inoltre, secondo il presidente,
nella nuova norma ci sono troppe clausole
che lasciano libera interpretazione
agli addetti ai lavori,
e manca quindi di chiarezza.

La precedente normativa invece,
stabiliva per lo meno l’imposizione sull’etichetta
di informazioni molto importanti,
quali la sterilità del prodotto
e la sua data di scadenza.
Questo adesso non sarà più obbligatorio,
e insieme alle altre proibizioni
rischia di creare una grande confusione,
specialmente tra i tatuatori più inesperti.
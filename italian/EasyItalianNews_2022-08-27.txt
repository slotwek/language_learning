Listen online as you read:

ESTERI
ESTERI

 Just Click’s With A Camera
Ucraina, centrale nucleare Zaporizhzhia temporaneamente senza elettricità
La centrale nucleare di Zaporizhzhia,
nel sud-est dell’Ucraina,
è da settimane
al centro dei combattimenti
tra l’esercito ucraino
e l’offensiva russa.
Per la prima volta,
una centrale nucleare
è stata invasa da una forza militare,
e le conseguenze
non hanno tardato a farsi sentire.

Infatti, la centrale più grande d’Europa
è stata scollegata dalla rete elettrica
dall’esercito russo
per la prima volta dalla sua costruzione,
mettendo il mondo intero
a rischio di un disastro radioattivo.
Dopo ore di tensione,
la linea elettrica è però stata ripristinata,
ma non prima che centinaia di capi di stato
venissero allarmati.

Tra di essi,
Biden ha anche ricevuto
una lettera bipartisan
da parte di ex alti dirigenti governativi
ed esperti di non proliferazione nucleare,
in cui sottolineavano l’importanza
di rendere prioritario
l’intervento americano
relativamente al deterioramento della centrale,
mentre l’Agenzia internazionale per l’energia atomica
prepara una delegazione
destinata a giungere sul luogo
la settimana prossima.

ESTERI
ESTERI

 Chuck Moravec
Birmania: arrestata l’ex ambasciatrice britannica
Vicky Bowman,
ex ambasciatrice britannica
in Myanmar,
è stata arrestata
insieme al marito
con l’accusa di aver violato le norme
relative al suo visto.

Secondo l’accusa
del regime militare,
la Bowman si sarebbe trasferita
a un altro indirizzo
senza averlo notificato
e senza aver atteso l’autorizzazione
da parte del governo.

Il marito, un ex dissidente
che in passato
era già stato imprigionato
a causa delle sue idee,
è stato arrestato insieme a lei,
accusato di averla aiutata.

La coppia rischia
fino a tre anni di carcere
se le accuse
dovessero essere confermate.

Le accuse alla Bowman
sono state mosse contemporaneamente
all’annuncio di nuove sanzioni
contro il governo del Myanmar
da parte del Regno Unito;
secondo la Cnn
non si tratterebbe
di una coincidenza.

Il governo inglese
e l’ambasciata britannica
stanno offrendo, nel frattempo,
tutto il supporto possibile
ai due coniugi arrestati.

 ITALIA
 ITALIA

 Yellow.Cat
Il “caro” mare di Napoli
Dall’inizio di quest’estate
si sono verificati diversi problemi
per accedere al mare di Napoli
e ai suoi stabilimenti:
poco spazio per tutti i bagnanti,
spiagge libere a numero chiuso,
degrado nelle aree libere,
e soprattutto prezzi da capogiro!

L’ultimo evento
che ha spiazzato turisti e residenti
è stata la comparsa del filo spinato
sul litorale di Posillipo.
Questa è l’immagine simbolo
del mare di Napoli:
l’inaccessibilità.

Se pensiamo che un lettino
può arrivare a costare 30 euro a persona,
e una famiglia potrebbe spendere
circa 120 euro al giorno,
stiamo forse perdendo un po’
il senso della realtà.
Il mare dovrebbe essere di tutti,
e non elitario.

Per questo motivo la polizia municipale
avrebbe effettuato
dei controlli nello stabilimento
che ha collocato il filo spinato
per impedire alle persone di entrare,
ma allo stesso tempo
occulta la vista
sul bellissimo panorama.

La vicesindaca Laura Lieto
e l’assessore al Mare Paolo Mancuso
hanno annunciato che dal 2023
le cose cambieranno,
in quanto i tratti di costa
saranno di competenza del Comune.

napoli.repubblica.it

napoli.repubblica.it

ESTERI
ESTERI

 Luis García
Per la Spagna il sesso senza consenso è stupro
Il 25 agosto è stata approvata
la nuova legge spagnola
sulla libertà sessuale,
votata dal Congresso dei deputati
con 205 voti a favore,
141 contrari e 3 astenuti.

Entrerà in vigore
nelle prossime settimane,
dopo l’approvazione del Re
e la pubblicazione
sulla Gazzetta ufficiale.

La legge “solo sì è sì”
porta al centro il consenso,
che “può essere considerato tale
solo quando è liberamente manifestato
attraverso atti che esprimono
in maniera chiara
la volontà della persona”.

La legge è il risultato
della battaglia dei movimenti femministi
e annulla l’argomento
del comportamento della vittima,
cioè della sua resistenza all’aggressione.
Su questo argomento infatti
si basavano spesso le cause nei tribunali.

La nuova legge, inoltre,
annulla la distinzione
tra abuso e aggressione sessuale,
introduce il reato minore
di molestie sessuali in strada,
la definizione di omicidio
per violenza sessuale
e nuove misure di contrasto
alla violenza sessuale in rete.

La legge è stata voluta
dopo il caso di violenza sessuale
del 2016 a Pamplona,
commesso dalla gang “branco di lupi”
che ha stuprato una ragazza di 18 anni.
Le riprese video
fatte dagli aggressori,
dove la ragazza era immobile
e con gli occhi chiusi,
sono state considerate dai giudici
una prova del consenso.

 SALUTE
 SALUTE

 Sadegh Nikgostar
Vaccino contro la Malattia di Lyme entrato nell’ultima fase di sperimentazione
Pfizer e Valneva
hanno recentemente comunicato
che il vaccino
contro l’infezione da Borrelia Burgdorferi,
il quale causa la Malattia di Lyme,
è ufficialmente entrato
nell’ultima fase di sperimentazione.

Il siero sperimentale,
chiamato Vla15,
è composto da frammenti proteici del batterio
responsabile della malattia,
e quando iniettato
è in grado di indurre
una forte risposta immunitaria protettiva.

La malattia di Lyme sfortunatamente
sta diventando sempre più comune.
E’ una patologia multi sistemica
che viene passata dalle zecche.

Se non viene curata
può diventare cronica
e causare danni al sistema nervoso,
alla pelle,
all’apparato muscolo-scheletrico
e cardiovascolare.

Questo vaccino copre le sei varianti
più importanti dell’infezione.
L’ultima fase della sperimentazione
verrà effettuata in diversi paesi
tra cui Finlandia, Germania,
Olanda, Polonia,
Svezia e Stati Uniti.

Il vaccino dovrebbe poi essere approvato
secondo le regole entro il 2025.

SCIENZA
SCIENZA

 NASA/Desiree Stover
Spazio, CO2 trovata nell’atmosfera di un esopianeta
Nel corso della scorsa settimana,
un gruppo di scienziati
ha annunciato
che il James Webb Space Telescope
è riuscito ad individuare
anidride carbonica
nell’atmosfera del pianeta Wasp-39b.

Quest’ultimo è un esopianeta
a circa 700 anni luce dalla Terra,
e ruota intorno a una stella
simile al Sole.

Il telescopio Webb
permette di decomporre
gli elementi costitutivi
dell’atmosfera di corpi spaziali,
facendo chiarezza
sulla loro origine e evoluzione.

Secondo Batalha,
ricercatrice all’Università della California,
il rilevamento di CO2
è promettente,
in quanto inaugura la possibilità
di trovare atmosfere simili
su altri pianeti e, di conseguenza,
diverse forme di vita.

 SPORT
 SPORT

Sorteggio gironi di Champions League
Sono stati sorteggiati a Istanbul
i gironi per la prossima stagione
di Champions League.

Il Milan, testa di serie,
è stato collocato nel girone E
e dovrà affrontare il Chelsea,
il Salisburgo e la Dinamo Zagabria.

La Juventus è invece finita
nel girone del PSG
con Benfica e Maccabi Haifa.

L’Inter è capitata nel girone più duro
dato che affronterà
Bayern Monaco e Barcellona.
Con loro anche il Viktoria Plzen.

Il Napoli infine è in un girone
con Ajax, Liverpool e Rangers.

Ancelotti è stato premiato
come miglior allenatore
della passata competizione,
e Benzema come miglior giocatore.

sport.sky.it

sport.sky.it
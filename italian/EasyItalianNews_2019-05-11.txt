ITALIA
 ITALIA

 Daniel Case

Sfregia con l’acido l’ex fidanzato
Un uomo di 30 anni
è rimasto gravemente ferito
dopo che la sua ex
lo ha colpito al volto
e al torace
con dell’acido.

I due stavano litigando
quando la donna
gli ha gettato dell’acido addosso.

L’uomo rischia
di perdere un occhio.
La donna si è costituita
ai carabinieri.

Ora è in stato di fermo
per lesioni personali aggravate
e atti persecutori.

Pare infatti che perseguitasse
l’ex ragazzo
al punto che lui
a fine aprile
l’aveva denunciata per stalking.

ESTERI
ESTERI

 jimmyweee

Gli USA sequestrano una nave della Corea del Nord
Torna a salire la tensione
tra Washington e Pyongyang.
Il Dipartimento di Giustizia annuncia
che le autorità americane
hanno sequestrato
una nave nordcoreana
che trasportava carbone.

L’imbarcazione sequestrata,
a detta degli americani,
si stava avvicinando
alle acque territoriali statunitensi.

L’accusa è di violazione
delle sanzioni internazionali
da parte del regime di Kim Jong-Un.

Il sequestro in realtà
risalirebbe al primo maggio,
Washington, però,
ha deciso di diffondere la notizia
solo il 9 maggio,
in concomitanza con la ripresa,
nell’ultima settimana,
dei test missilistici nordcoreani
vietati dalle risoluzioni ONU.

Negli ultimi mesi
l’amministrazione Trump
ha applicato con flessibilità
le sanzioni contro la Corea del Nord.
Ma in questo caso
il segnale pare chiaro:
gli Stati Uniti sono pronti
a stritolare economicamente Pyongyang
e in particolare
l’establishment del regime
che lucra sulle esportazioni
e sul contrabbando.

 ITALIA
 ITALIA

 Luigi Chiesa

Ritrovato il cadavere del 17enne scomparso nel Lecchese
Il cadavere di un 17enne
è stato ritrovato
accanto al fiume Adda
tra Calolziocorte e Olginate,
nel Lecchese.

Il corpo è di Omar Gabr,
nato in Italia
da genitori egiziani
e residente a Montevecchia,
in provincia di Lecco.

I genitori avevano denunciato
la scomparsa del ragazzo
la mattina precedente
al ritrovamento.

Il corpo è stato individuato
dall’elicottero dei vigili del fuoco
che sorvolava l’area
proprio alla ricerca
dello studente scomparso.

Le autorità,
giunte sul posto,
non hanno potuto fare altro
che constatare il decesso.

giornaledilecco.it

giornaledilecco.it
ESTERI
ESTERI

 Michael McConville

Brasile: ora è più facile comprare armi
Il presidente brasiliano Jair Bolsonaro
con un decreto a sorpresa,
spazza via
le più importanti norme
dello statuto sul disarmo,
e facilita l’ottenimento
del porto d’armi
per 19 milioni di brasiliani.

Con l’adozione di questa misura,
Bolsonaro compie una mossa
destinata a consolidare
la sua base elettorale,
scontenta delle politiche del governo
riguardo all’economia
che continua a stagnare;
ma soprattutto accontenta
due potenti gruppi
parlamentari transpartitici:
quello a favore
della liberalizzazione delle armi
e quello dei latifondisti.

Impossibile valutare
l’impatto del decreto
in termini di sicurezza,
nel Paese che registra
il maggior numero di omicidi in assoluto al mondo
(oltre 51mila nel 2018)
e dove il traffico
e la circolazione di armi clandestine
è da considerarsi
una piaga sociale.

Il Partito “Socialismo e Libertà”
e altri gruppi di opposizione
hanno annunciato un ricorso
presso la Corte Suprema
contro il testo del decreto,
ritenuto “incostituzionale”
e “contrario ai concetti
di sicurezza pubblica
e di lotta contro la violenza”.

 ITALIA
 ITALIA
Bari, professore universitario accusato di molestie sessuali
Un ex-professore
dell’università di Bari,
ormai in pensione
da vari anni,
è stato accusato
di una serie di abusi sessuali
da quattro sue studentesse.

Stando alle accuse,
l’ex-docente avrebbe detto
a una studentessa
che, se voleva completare gli studi
e laurearsi,
avrebbe dovuto presentarsi
alla seduta di laurea
“indossando la sola toga”,
e nient’altro sotto ad essa.

Un’altra ragazza
racconta di aver ricevuto inviti
a “recarsi nello studio di Bari
per la correzione della tesi
in abiti succinti”.

L’uomo è stato inoltre accusato
di aver posto
una serie di servizi sessuali
come condizione
al superamento di un esame.

I fatti in questione
sono accaduti
tra il 2012 e il 2016,
e la Procura di Bari ha chiesto,
il rinvio a giudizio
per molestie con abuso di potere
e di autorità,
violenza sessuale
e abuso d’ufficio.

ESTERI
ESTERI

 Marina Milella / DecArch

In vendita su Facebook tesori medio orientali
Il 9 maggio
il New York Times
ha denunciato la vendita
di alcuni antichi tesori
di inestimabile valore culturale
provenienti da aree di guerra
nel Medio Oriente.

Alcuni di essi,
secondo una lista di ricercatori,
potrebbero essere stati rubati
dalla milizia dell’Isis.

Ad esempio un busto
in vendita su Facebook
pare sia originario
di Palmira,
città a lungo sottomessa
alle forze dell’Isis.

La vendita di questi tesori medio orientali
di immenso valore
è stata collegata
ad almeno 90 gruppi Facebook.
Questi ultimi,
secondo Amr Al-Azm,
professore di storia del Medio Oriente
alla Shawnee State University,
riunirebbero decine
di migliaia di membri.

 CULTURA & SOCIETA’
 CULTURA & SOCIETA’

 Rinina25 e Twice25

La casa editrice di Casa Pound esclusa dal Salone del Libro di Torino
La casa editrice Altaforte
vicina al partito di ultradestra CasaPound
è stata esclusa
dal Salone del Libro
che si svolge a Torino
dal 9 al 13 maggio.

La decisione è arrivata
poche ore prima dell’inizio del Salone,
in seguito alle polemiche
che avevano accompagnato
l’annunciata presenza dell’editore.

Il Salone, su richiesta di Comune e Regione,
ha rescisso il contratto all’editore
che ha annunciato
il ricorso a vie legali.

La sopravvissuta ai lager
Halina Birembaum
aveva annunciato
che se Altaforte fosse stata presente
avrebbe tenuto la sua lezione
fuori dai cancelli del Salone.

torino.repubblica.it

torino.repubblica.it
 CULTURA & SOCIETA’
 CULTURA & SOCIETA’
Firenze, apre memoriale di Auschwitz
A 40 anni
dal primo allestimento,
il Memoriale italiano di Auschwitz
riapre a Firenze
per ricordare il genocidio ebraico
avuto luogo
durante la Seconda Guerra Mondiale.

Allestito per la prima volta
nel Blocco 21 di Auschwitz
nel 1979,
una prolungata vicenda
ha portato
alla sua prematura chiusura.
Nonostante ciò,
grazie alla collaborazione
di un gruppo di architetti
e dell’Associazione nazionale
ex deportati nei campi nazisti (Aned),
torna oggi visibile
presso il centro Ex3
a Gavinana.

La scelta di riaprire il memoriale
in Italia
è stata una conseguenza
del suo riconosciuto valore storico,
culturale, artistico,
e civile,
che sarà possibile apprezzare gratuitamente,
su prenotazione,
7 giorni su 7.

 SPORT
 SPORT

 Bluejam

Champions: il Tottenham elimina l’Ajax, finale tutta inglese
E’ il Tottenham la seconda finalista
della Champions League 2018/2019:
affronterà il Liverpool
l’1 giugno prossimo
a Madrid.

La squadra inglese
ha battuto ad Amsterdam
per 3-2 l’Ajax,
che aveva vinto l’andata
a Londra per 1-0.

Il Tottenham,
sotto di 2 gol
alla fine del primo tempo
(da sommare a quello
preso in casa all’andata),
ha ribaltato il risultato
grazie alla tripletta di Lucas Moura,
raggiungendo così
i Reds in finale
e rifilando un clamoroso
3-2 agli olandesi.

L’Ajax saluta la competizione
dopo aver superato
ben 3 turni di qualificazione
e avere assaporato a lungo
il sogno della finale.

La finale di Champions
sarà dunque un derby tutto inglese
che, aggiunto a quello
della finale di Europa League
fra Arsenal e Chelsea,
attesta un dominio calcistico incontrastato
a livello continentale
da parte delle squadre britanniche.

Know others who’d enjoy EasyItalianNews.com? Forward this email!
EasyItalianNews.com
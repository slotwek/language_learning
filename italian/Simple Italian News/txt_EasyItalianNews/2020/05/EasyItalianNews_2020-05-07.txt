Listen online as you read:

ESTERI
ESTERI

 Daniel Case

Emirati Arabi, incendio in grattacielo Abbco: usati droni per spegnere le fiamme
Un incendio ha distrutto
il grattacielo Abbco,
negli Emirati Arabi.

Situato a nord di Dubai,
l’edificio, di 48 piani,
è alto 190 metri.

Alle 21 ora locale,
le fiamme si sono propagate
ed è subito scattato l’allarme.

Per spegnere l’incendio
sono stati impiegati
decine di pompieri
e una dozzina di autobotti.

Vista l’altezza del grattacielo
è stato necessario
anche l’intervento dei droni.

I residenti sono stati evacuati
e tra questi
si registrano soltanto
7 feriti lievi.

Le autorità stanno ancora
cercando di stabilire
le cause dell’incendio.

 ITALIA
 ITALIA

Donna partorisce per strada a Barletta
Marta, di 43 anni,
al nono mese di gravidanza,
una volta iniziate le contrazioni
si è subito messa in moto
per andare in ospedale.

La donna, tuttavia,
non ha fatto in tempo
nemmeno a salire in auto.

Accovacciata tra due auto,
e aiutata dal marito medico,
ha dato alla luce la bambina
poco distante dal portone
della sua abitazione.

La piccola, Gaia Maria,
è nata senza alcun problema
ed è in perfetta salute.

Quando finalmente
è arrivata l’ambulanza,
ai paramedici non è restato
altro da fare
che tagliare il cordone ombelicale.

La madre e la neonata
sono state quindi
portate in ospedale
e ricoverate.

Si trovano entrambe
in ottime condizioni.

La madre ha poi dichiarato:
“E’ il nostro simbolo
della ripresa”.

 CULTURA & SOCIETA’
 CULTURA & SOCIETA’

Il British Museum mette il suo catalogo online
Il British Museum ha deciso
di digitalizzare e mettere online
metà della sua collezione,
tra cui opere
che non sono mai state esposte.

È possibile fare un tour virtuale
e ammirare circa 2 milioni di immagini
e quasi 4 milioni di oggetti,
in modo completamente gratuito:
le foto sono in alta definizione
ed è possibile zoomare
per poter osservare dettagli
delle varie opere
che non è possibile notare
a occhio nudo.

La galleria virtuale del museo
esiste dal 2007 ma finora
era possibile visitare
solo una parte limitata
delle loro opere.

Con il museo chiuso
per il Coronavirus
le visite online
sono aumentate del 120%,
ragion per cui si è provveduto
a digitalizzare molte più immagini
per aumentare la collezione.

AMBIENTE
AMBIENTE

Trentino, Mozart e Vivaldi per far crescere le piante
A Vermiglio,
un borgo in provincia di Trento
ai piedi delle Alpi,
Sofia Panizza gestisce
l’azienda agricola ‘Erbevive’.

A oltre 1300 metri di altitudine,
Panizza coltiva erbe
e fiori di montagna
per trasformarli
in tisane e cosmetici.
Ma a distinguere quest’impresa
dalle sue simili,
è il quotidiano concerto
di Mozart e Vivaldi
che si può udire
in mezzo ai campi fioriti.

Sofia ha commentato
“Ho fatto molte ricerche
e ho letto che le basse frequenze
della musica classica
potrebbero sia stimolare
la produzione di sostanze
che migliorano
il sistema immunitario delle piante,
sia tenere lontani gli insetti
che la danneggiano.”
E’ per questo motivo che,
ogni giorno,
la proprietaria sfodera la sua playlist
di musica classica
alla frequenza di 432 hertz.

I due mesi di quarantena
hanno tutt’altro
che fermato la produzione,
nonostante Vermiglio
sia stato gravemente colpito
dal Coronavirus,
e gli abitanti delle case più vicine
si sono dichiarati grati
del costante sottofondo melodioso.

 ITALIA
 ITALIA

 Andrea Bertozzi

Verona, la storia di Romeo e Giulietta ai tempi della pandemia
Un incontro dal balcone,
infinite chiamate,
e finalmente
un incontro dal vivo.
Comincia così
la storia d’amore
di Paola e Michele,
un avvocato
e un bancario di Verona
che, conosciutisi il 17 marzo,
a inizio quarantena,
hanno finalmente potuto abbracciarsi
quando le misure di isolamento
sono state allentate.

Ormai noti
come Giulietta e Romeo moderni,
Paola e Michele
hanno sempre abitato
nella stessa via
di un quartiere di Verona,
senza mai rivolgersi la parola.
Tuttavia, in occasione
dei concerti quotidiani
cantati dal balcone di casa,
si sono per la prima volta
accorti l’uno dell’altra.

Dopo due mesi
di lunghe chiamate
e conversazioni dal balcone
che hanno permesso
alla coppia di conoscersi,
i due si sono potuti
finalmente baciare
nel giardino dietro alla loro abitazione,
un episodio che Paola ricorda
commentando:
“Ci siamo abbracciati fortissimo,
ci siamo detti ti amo.
Tremavamo entrambi”.

primadituttoverona.it

primadituttoverona.it
 CULTURA & SOCIETA’
 CULTURA & SOCIETA’

Roma, al Pantheon scoperta antica pavimentazione imperiale
Nella piazza romana
su cui si affaccia
il famoso Pantheon,
uno scavo archeologico
ha riportato alla luce
una porzione dell’antica pavimentazione
di epoca imperiale romana.

“Le sette lastre di travertino”
sono state scoperte
tra i “2,30 / 2,70 metri
sotto il piano stradale”.

Si tratta di un’opera che risale
all’epoca dell’imperatore Adriano.

Il Pantheon è “il tempio
dedicato a tutti gli dei
fatto costruire da Agrippa
tra il 27 e il 25 avanti Cristo”.
Nel II secolo dopo Cristo
Adriano fece rialzare
e pavimentare nuovamente
l’intera piazza.

Il I Municipio romano
ha affidato gli scavi
alla società privata di multiservizi Acea,
che si occuperà
di riallacciare il sistema idrico,
mentre “ulteriori indagini archeologiche”
saranno svolte
dalla Soprintendenza Speciale
in collaborazione
con la Sovrintendenza Capitolina
ai Beni Culturali.

 SPORT
 SPORT

Grande Torino, 71 anni fa cadeva l’aereo con a bordo l’intera squadra
Il 4 maggio 1949
l’aereo con a bordo
l’intera squadra di calcio del Torino
precipitava sulla collina
che si affaccia
sul capoluogo piemontese,
schiantandosi contro
la basilica di Superga.

Non ci fu nessun sopravvissuto:
31 vittime in totale.
“Un milione di persone
tra tifosi, ammiratori
e gente comune”
fu presente ai funerali.

Se la storia della squadra
tra le più forti al mondo
si spegneva così in tragedia,
il mito del “Grande Torino,
simbolo della rinascita italiana
nel dopoguerra”,
da allora ha continuato
a crescere tra i tifosi
e tra tutti gli sportivi del mondo.

Il Grande Torino era all’epoca
ciò che oggi si può paragonare
alla Juventus, sua storica rivale,
nei derby torinesi.
Ma a questi tempi il calcio
era ancora uno sport
fatto di uomini in carne ed ossa
e fatiche sul campo.

Donations help us pay our writers and editorial staff. Click here to show your support!
Donations
Click here
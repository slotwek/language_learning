Listen online as you read:

 ITALIA
 ITALIA

De Donno, il medico che cura con il plasma, contattato dall’ONU
Il nome del Prof.Giuseppe De Donno
circola da giorni sui media italiani
per essere il promotore
della terapia anti Covid
con il plasma dei guariti dal virus.

De Donno è direttore
del reparto di Pneumologia
dell’ospedale “Carlo Poma” di Mantova.

I risultati ottenuti sui suoi pazienti
sono molto incoraggianti:
i 48 pazienti con polmonite
sono tutti guariti e a casa.
Certo, la terapia funziona
solo se i malati
non hanno insufficienza respiratoria
da più di dieci giorni,
ma ad oggi – sottolinea il professore –
è l’unico rimedio efficace
contro il virus.

De Donno si lamenta
dell’indifferenza di colleghi
e istituzioni sanitarie
verso la sua ricerca.
La comunità scientifica internazionale
mostra invece interesse
verso la plasmaterapia,
infatti il professore
è già stato contattato
da comunità mediche di tutto il mondo:
Brasile, Messico, Stati Uniti,
Inghilterra e dalla stessa ONU,
che gli chiedono riscontro
della cura e dei risultati.

La comunità medica italiana
invece sembra non fidarsi
e aspetta i risultati ufficiali della ricerca
da parte dell’autorità sanitaria,
e soprattutto vede nel solo vaccino
la soluzione finale all’epidemia.

ESTERI
ESTERI

 meg and rahul

Fuga di gas in India, 11 morti e migliaia di feriti
Durante le prime ore
della mattina del 7 maggio,
una fuga di gas
a Vishakhapatnam,
nella regione indiana
dell’Andhra Pradesh,
ha causato undici morti,
tra cui una bambina
di soli 6 anni,
e migliaia di feriti.

L’insediamento industriale
dal quale il gas stirene
è fuoriuscito
appartiene alla LG Chem,
un’azienda che si occupa
della lavorazione di plastiche.

Lo stirene,
un gas di natura
notevolmente tossica,
ha colpito in maniera più grave
le famiglie residenti
nelle abitazioni adiacenti alla fabbrica,
ma l’intera area
conta una popolazione
di 5 milioni di persone.

I ricoverati in ospedale
superano i mille,
la maggior parte dei quali
riporta gravi problemi respiratori.

Mentre è in corso l’evacuazione
di cinque villaggi
circostanti all’impianto chimico,
la LG Chem ha dichiarato
di aver cominciato le indagini
“per scoprire l’entità del danno
e la causa esatta
della perdita e dei decessi”.

 ITALIA
 ITALIA

Fase 2, l’Alto Adige riapre in anticipo
In seduta notturna il 7 maggio,
il consiglio provinciale di Bolzano
ha approvato un ordinamento
volto a inaugurare
la fase 2 della riapertura in anticipo.

Ciò significa che dall’8 maggio,
in Alto Adige
potranno riaprire
negozi e attività industriali,
e dall’11 anche bar,
ristoranti, parrucchieri,
e persino musei.

Tuttavia,
la graduale ripresa delle attività
è soggetta al continuo rispetto
delle regole di sicurezza
imposte fino ad ora,
volte a ridurre
il rischio di contagio.
Sarà infatti ancora necessario
mantenere una distanza
di 2 metri l’uno dall’altro,
e l’assembramento di persone
continua a essere proibito.

L’abilità legislativa
del consiglio provinciale
di Bolzano,
che ha permesso la riapertura
nonostante il resto d’Italia
rimarrà fermo fino al 18 maggio,
è dovuta allo statuto di autonomia
che ha la regione Alto Adige.

Arno Kompatscher,
Presidente della provincia di Bolzano,
ha commentato che la regione
“intende affrontare questa Fase 2
all’insegna dell’applicazione
della nostra autonomia”,
sottolineando tuttavia l’importanza
delle misure di sicurezza.

ECONOMIA
ECONOMIA

Stime Ue su Pil, Grecia e Italia più a rischio di grave recessione
Paolo Gentiloni,
commissario Ue all’economia,
ha presentato le previsioni economiche
per il 2020 e il 2021
dei Paesi membri.

“Il prezzo più alto
lo pagheranno i Paesi
in cui il settore turistico
è importante”.
Infatti l’andamento della ripresa
non sarà uguale
in tutti gli stati.

Ma ciò che è comune
a tutta Europa
è “la velocità inedita”
del crollo dell’economia
nelle ultime settimane:
le misure di contenimento
per difendersi dal virus
“hanno messo l’economia
in uno stato di ibernazione”.

Dalle dichiarazioni di Gentiloni
emerge che l’Unione Europea
è “entrata nella più profonda
recessione economica
della sua storia”.

L’Italia si trova al secondo posto,
dopo la Grecia,
nella classifica dei Paesi
economicamente più colpiti:
soltanto limitandosi
ai dati del settore turistico,
senza considerare
il resto dell’economia italiana,
“oltre 40mila imprese
rischiano il fallimento:
il peggiore bilancio
del sistema turistico
dal 1995 ad oggi”.

 CULTURA & SOCIETA’
 CULTURA & SOCIETA’

Facebook, gli utenti potranno fare appello sulle cancellazioni
Facebook ha annunciato la formazione
di un comitato di controllo
che avrà il compito
di valutare le decisioni
prese in merito alla cancellazione
di contenuti e profili
dalla piattaforma,
a cui gli utenti potranno fare ricorso.

Il gruppo sarà formato
da 20 membri,
che arriveranno a 40
una volta raggiunta
la piena funzionalità.

I membri del comitato
sono stati selezionati
in modo da rappresentare
tutte le possibili visioni culturali,
le religioni
e gli stili di vita
degli iscritti su Facebook.

Ne faranno parte, infatti,
premi Nobel per la pace,
giornalisti, attivisti politici,
professori e religiosi.

Nick Clegg, vice presidente di Facebook,
ha dichiarato in merito:
“Le dimensioni
della nostra piattaforma
implicano grandi responsabilità.
Questo è un cambiamento fondamentale”.

 CULTURA & SOCIETA’
 CULTURA & SOCIETA’

 Rinina25 e Twice25

Il Salone del libro è virtuale
Il Salone del Libro di Torino
diventa virtuale
data l’impossibilità di tenere l’evento
nelle classica sede del Lingotto.

Dal 14 al 17 maggio
sarà possibile seguire incontri virtuali
sulle piattaforme social del Salone
e sul loro sito web,
gratuitamente.

Gli incontri tratteranno di letteratura,
musica, cinema, storia
e di cosa ci aspetterà
dopo la pandemia
per quanto riguarda
la fruizione della cultura.

Moltissime le personalità
che hanno aderito all’invito del Salone:
ad aprire la manifestazione
sarà lo storico Alessandro Barbero
che terrà una lezione in diretta
dalla Mole Antonelliana.

Tra gli altri interverranno anche
Samantha Cristoforetti, Alessandro Baricco,
Salman Rushdie, Vinicio Capossela,
Roberto Saviano e Zerocalcare.

Molto spazio all’evento sarà dato
anche su Radio Rai3
con la speranza di tornare a fare
un salone in presenza in autunno.

 CULTURA & SOCIETA’
 CULTURA & SOCIETA’

 Tara Kerwin

Esce nuovo libro della saga di Twilight
La scrittrice Stephanie Meyer,
autrice della saga di ‘Twilight’,
ha annunciato la pubblicazione
del suo prossimo libro.

Il 4 agosto uscirà infatti
un nuovo capitolo
della saga di Bella ed Edward:
si tratta di ‘Midnight Sun’,
che racconterà la storia
dal punto di vista del vampiro Edward.

L’opera era già stata annunciata
dodici anni fa
ma una parte del libro
era finito online
e la Meyer aveva fermato il progetto.

“E’ un periodo folle
e alcuni di voi
stanno aspettando il libro
da così tanto tempo
che non sembrava giusto
farvi aspettare ancora”,
così la Meyer ha annunciato la pubblicazione.

La saga di ‘Twilight’ ha venduto
oltre 100 milioni di copie nel mondo
e la notizia del nuovo romanzo
ha scatenato l’entusiasmo dei fan.

Donations help us pay our writers and editorial staff. Click here to show your support!
Donations
Click here
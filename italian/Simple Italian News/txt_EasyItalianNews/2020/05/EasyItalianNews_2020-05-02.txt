Listen online as you read:

 CULTURA & SOCIETA’
 CULTURA & SOCIETA’

Il 1 maggio oggi e alle origini
Il 1° maggio in Italia
e in molti altri paesi del mondo,
si festeggia la Festa dei lavoratori.

In Italia è una festa nazionale,
e viene solitamente accompagnata
da un concerto tradizionale
tenuto a Roma
(quest’anno in streaming).

Le origini della festa
risalgono alla metà
del 19esimo secolo,
in un posto ben lontano
da Roma: Chicago.

E’ infatti nella metropoli americana
che nel 1886
si svolse uno sciopero dei lavoratori
che durò 4 giorni
per migliorare le condizioni di lavoro
degli operai.

Lo sciopero si concluse
con uno scontro
con la polizia locale
– noto come il massacro di Haymarket –
durante il quale
11 persone morirono.

Il primo maggio
divenne perciò simbolo
delle richieste operaie,
prima in Francia
e, dal 1890,
in molti altri paesi.

Quest’anno la pandemia
che affligge il globo
ha messo in ginocchio
le economie di quasi tutti i paesi.
In Italia il Pil
durante i primi tre mesi del 2020
è calato del 4.7%.

Cosa significa
per il lavoratori?

L’Istat ha osservato
che l’occupazione,
nonostante la chiusura
di numerose aziende,
è rimasta quasi costante.
Ciò è dovuto
a un forte incremento degli inattivi,
cioè di coloro che hanno smesso
di cercare lavoro,
e che dunque non sono registrati
nella forza lavorativa.

Si tratta di un 1° maggio
carico di rammarico
ma che, con ottimismo
e aiuti governativi,
potrebbe indicare l’inizio
di una graduale ripresa,
in tempo per l’anno prossimo.

 ITALIA
 ITALIA
I grandi marchi della moda chiudono migliaia di negozi
“Il Coronavirus continua
a tenere in ostaggio tutta l’Italia”.
Con questa frase inizia
uno dei tanti articoli
dedicati alla crisi
che sta investendo
molti dei settori chiave
dell’economia italiana.

Le catene dei maggiori “brand” di abbigliamento
non fanno eccezione.
H&M e Geox hanno annunciato
la chiusura di molti loro negozi
sul territorio italiano.
Anche Yamamay-Carpisa
ammette le difficoltà a ripartire
mantenendo aperti
tutti gli attuali punti vendita,
senza concreti provvedimenti
economici e fiscali
da parte dello Stato.

Più ottimista invece è OVS,
il marchio tutto italiano,
che si rende disponibile ad acquisire
parte dei mercati concorrenti in difficoltà
che vogliono garantire
la continuità lavorativa
ai loro dipendenti.

ESTERI
ESTERI
Australia, attacco con un coltello in un mall
Un uomo, armato di coltello
ha seminato il panico
all’interno di un centro commerciale.
E’ accaduto in Australia,
nel mall South Hedland Square
di Port Hedland,
nella regione di Pilbara.

Secondo quanto riportato
dalla BBC,
l’uomo ha aggredito diverse persone
con il coltello.

I feriti sono numerosi,
due dei quali
in gravi condizioni.

L’aggressore, che secondo i testimoni
indossava una giacca da lavoro
ad alta visibilità,
è stato ucciso dalla polizia
nel tentativo di fermarlo.

L’attacco è avvenuto
alle ore 10 locali.

 ITALIA
 ITALIA
Catturato l’orso fuggitivo Papillon
L’orso M49 è stato catturato
dopo mesi di ricerche,
e riportato al centro faunistico
del Casteller,
a sud di Trento.

M49 è stato chiamato Papillon,
dal titolo del celebre film
con protagonisti Dustin Hoffman
e Steve McQueen,
proprio per il suo talento nella fuga.

La sua prima cattura
risale al luglio del 2019,
ma all’epoca l’orso
era riuscito a fuggire
senza il collare di tracciamento
e aveva cominciato il suo lungo cammino
verso “casa”,
dove lo avevano catturato
lo scorso anno.

Secondo il WWF
questa ennesima cattura
non è giustificabile
con la pericolosità dell’animale,
al contrario di quanto sostiene
il Presidente della Provincia autonoma di Trento,
perché Paillon nei suoi spostamenti,
pur avvicinandosi alle abitazioni degli umani,
non li ha mai aggrediti.

Ora è rinchiuso
in compagnia dell’orsa DJ3.

AMBIENTE
AMBIENTE
Coronavirus dietro al più grande calo di Co2 mai registrato
Durante l’ultima settimana di aprile,
le emissioni globali di Co2
sono diminuite
di una percentuale record:
il più grande calo mai registrato.

L’Agenzia Internazionale per l’Energia
ha infatti predetto
che nel 2020
queste emissioni
potrebbero diminuire dell’8%
in seguito ai lockdown
implementati dai governi
di tutto il mondo.

Il livello di emissioni previsto,
simile a quello del 2010,
sarebbe dovuto al calo
nella domanda di carbone,
petrolio, e gas
sul mercato internazionale.

Si tratta soprattutto
di energia non rinnovabile
e inquinante,
il cui mercato
ha risentito notevolmente
del calo della domanda dalla Cina,
ove l’utilizzo di questo tipo di energia
è predominante.

Le energie rinnovabili,
d’altra parte,
mostrano sostanziale richiesta.
Fatih Birol, presidente
dell’Agenzia responsabile
per il calcolo dei dati,
ha descritto la situazione commentando
“E’ uno shock storico
per il mondo dell’energia
nel suo insieme.”

 CULTURA & SOCIETA’
 CULTURA & SOCIETA’

Oscar 2021: candidabili anche film non usciti in sala
L’Academy ha comunicato le novità
che riguarderanno
la prossima cerimonia
dei premi Oscar,
nel 2021.

Data l’incertezza che regna
a causa del Coronavirus
l’Academy ha deciso
che per la prima volta
saranno candidabili anche film
non usciti in sala.

Ha però precisato
che si tratta di un’eccezione
dovuta all’emergenza sanitaria in atto.

Ci saranno però dei paletti:
i film dovranno essere
visionabili dai membri
60 giorni prima dell’uscita prevista,
e dovrà essere fissata
un’uscita in sala,
anche limitata,
appena sarà possibile.

movieplayer.it

movieplayer.it

 CULTURA & SOCIETA’
 CULTURA & SOCIETA’
Nuovo inedito degli Oasis
A sorpresa Noel Gallagher
ha annunciato con un tweet
l’uscita di un brano inedito
degli Oasis,
la band anni ’90
che aveva fondato
con suo fratello Liam.

La canzone si chiama ‘Don’t stop’
e si tratta ovviamente di una demo,
una canzone non completata,
cantata da Noel.

Gallagher ha spiegato
che durante questo lockdown
si è messo a riordinare vecchi cd
e ha ritrovato per caso questa demo
che credeva fosse andata persa.

Il brano racconta di un lettera
scritta da una persona
che sta andando via
e che invita chi rimane
a non smettere di sognare e sorridere.
Un testo particolarmente adatto
al periodo attuale.

Il brano è stato reso disponibile
su tutte le piattaforme streaming
e i fan della band
ora sperano in una reunion.

 CULTURA & SOCIETA’
 CULTURA & SOCIETA’
Morto l’attore indiano Irrfan Khan, star di “The Millionaire”
È morto Irrfan Khan,
uno degli attori più famosi
di Bollywood.

Khan, 53 anni,
è stato ricoverato
nel Kokilaben Dhirubhai Ambani Hospital
di Mumbai
per un’infezione al colon.

Da tempo combatteva
contro un tumore.

L’attore aveva raggiunto la fama
recitando in “Vita di Pi”,
di Ang Lee,
e “The Millionaire”,
di Danny Boyle.

I 2 film,
vincitori di innumerevoli Oscar,
lo avevano consacrato
anche nel cinema Hollywoodiano.

L’annuncio è stato dato
dal suo agente,
che ha dichiarato:
“Circondato dall’amore
della sua famiglia,
alla quale teneva più di tutto,
è partito per la dimora del Paradiso
lasciandosi alle spalle
un’eredità di arte e bellezza”.

Donations help us pay our writers and editorial staff. Click here to show your support!
Donations
Click here
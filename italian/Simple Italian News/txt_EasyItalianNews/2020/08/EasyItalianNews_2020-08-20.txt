Listen online as you read:

ESTERI
ESTERI

Joe Biden candidato democratico alla presidenza USA
Biden ha ricevuto ufficialmente
la nomination
come candidato democratico
per la Casa Bianca.

Nel corso della convention virtuale
di Milwaukee
l’ex vicepresidente ha ampiamente
ottenuto il quorum
dei delegati necessari:
3.459 contro i 1.121 di Sanders.

“E’ l’onore della mia vita
accettare la nomination
del partito democratico”
ha twittato Biden.

“Congratulazioni, Joe,
sono orgoglioso di te”,
commenta Barack Obama,
mentre Bill Clinton attacca Trump:
“Se verrà rieletto
continuerà a fare il bullo”,
e dice ancora:
“Abbiamo bisogno di un leader
che guidi l’America”.

La nomination di Biden
è stata solo un passaggio formale,
ma pur sempre un momento importante
in cui il partito si unisce
dietro al proprio candidato.

ESTERI
ESTERI

Colpo di stato militare in Mali, dimesso il presidente
Colpo di stato in Mali,
ove il presidente Ibrahim Boubacar Keita,
il suo primo ministro
e un numero di altri ufficiali
sono stati arrestati il 18 agosto
da un gruppo di militari
ribellatisi al potere centrale.

Dopo mesi di tensioni
all’interno del paese,
alcune di queste anche violente,
l’ammutinamento è stato accolto con piacere
da gruppi di manifestanti
riuniti nelle piazze principali
della capitale.

Keita ha annunciato formalmente
le sue dimissioni
durante un discorso
trasmesso in televisione,
nel quale ha anche annunciato
lo scioglimento del Parlamento
e del Governo del Mali.

Il presidente,
eletto democraticamente nel 2013
e poi di nuovo nel 2018,
ha voluto ringraziare il popolo
del sostegno ricevuto
durante la carica.

 ITALIA
 ITALIA

Pompei, turista sale sul tetto delle terme per scattare un selfie
Un gesto irresponsabile
quello di una turista,
di cui non si conosce la nazionalità,
che è salita sul tetto
delle Terme centrali
negli scavi archeologici di Pompei
per scattare una foto.

La turista avrebbe violato il divieto
imposto ai visitatori del Parco archeologico
di sedersi o appoggiarsi
sui monumenti del sito.
A immortalare il gesto incosciente
sarebbe stato un altro visitatore indignato.

Adesso è “caccia” alla turista,
alla cui identità sarà possibile risalire
attraverso i biglietti nominativi.
La donna rischia una multa
da mille a 3mila euro.

I carabinieri intanto
hanno avviato le indagini,
grazie alle immagini registrate
dai sistemi di videosorveglianza
all’interno degli scavi archeologici.

La direzione del Parco Archeologico
ha annunciato in una nota
l’avvio di “un’indagine
in collaborazione con le Autorità competenti,
affinché si possa individuare
la protagonista dell’atto,
attraverso ogni mezzo a disposizione
e per assicurare il pieno rispetto
del patrimonio archeologico di Pompei
da abusi di questo genere”.

Purtroppo quest’estate
non è il primo episodio di vandalismo
verso il nostro patrimonio artistico:
già qualche settimana fa
un turista si era sdraiato,
per scattare un selfie,
sulla statua di Paolina Bonaparte di Canova
in un museo del trevigiano,
danneggiando il piede dell’opera.

ESTERI
ESTERI

Usa: Trump dà ok a trivellazioni in area protetta in Alaska
L’amministrazione Trump
ha autorizzato le trivellazioni
in un’area protetta dell’Alaska:
la Arctic National Wildlife Refuge.

I diritti per lo sfruttamento
delle aree destinate
alle trivellazioni
saranno quindi venduti all’asta.

L’area protetta
ospita una grande popolazione
di animali selvatici
tra cui orsi, volpi,
caribù e renne.

Gli ambientalisti, naturalmente,
sono pronti a dare battaglia
per difendere l’area.

Gli oppositori di Trump
temono infatti
per l’enorme impatto ambientale
sulla natura incontaminata
del luogo.

Secondo l’amministrazione Trump, invece,
le estrazioni contribuiranno
allo sviluppo economico
dell’Alaska.
Secondo alcuni studi
sembra infatti
che sotto L’Arctic National Wildlife Refuge
si trovi uno dei più grandi
giacimenti di petrolio
non ancora sfruttati.

 TECNOLOGIA
 TECNOLOGIA

In un’unica chat WhatsApp, Messenger e Instagram
Non importa quale piattaforma
si stia usando,
l’obiettivo è quello
di scambiare messaggi
in un’unica chat
che unisca le tre applicazioni
più frequentate sui social:
Messenger, WhatsApp
e Instagram.

Alcuni utenti hanno ricevuto
un messaggio di aggiornamento
che permetterà a Instagram
di aprirsi alla messaggeria di Facebook.

In effetti finora il social fotografico
ha trascurato gli accessori
in dotazione per chattare:
i messaggi diretti
restano più scomodi da usare
rispetto a WhatsApp e Messenger.

In un futuro molto vicino, invece,
lo scambio di messaggi,
con tutte le opzioni di scrittura,
potrà avvenire da uno all’altro
dei tre grandi social.

Per ora l’aggiornamento
è stato annunciato solo
a un gruppo ristretto di utenti
e non è ancora operativo.
Ma l’avviso lanciato da Facebook
su Instagram
è un chiaro segnale che a breve
la possibilità diventerà realtà.

tech.fanpage.it

tech.fanpage.it
AMBIENTE
AMBIENTE

 yb_woodstock さん

Il fenomeno dei tumuli di termiti illuminati dalle lucciole
Uno dei fenomeni più belli della natura
è sicuramente la bioluminescenza,
cioè la produzione di luce
da parte degli organismi
come lucciole, insetti,
plancton e animali invertebrati.

Uno spettacolo che si può ammirare
al Parque das Emas,
nel Mato Grosso do Sul in Brasile,
che ospita innumerevoli
tumuli di termiti,
che sono rifugio per le lucciole
che depongono le uova
in questi nidi vuoti.

Quando le uova si schiudono,
compaiono le larve,
che trascorrono tutto l’anno
in questa rete di tunnel
profondi da 1 a 5 cm.
Le larve emettono luci verdi
che brillano intensamente
durante la notte,
così i tumuli delle termiti
sembrano dei regni incantati.

Il parco noto anche
come ‘città delle termiti’,
di notte subisce una trasformazione
grazie alla luminosità delle lucciole,
la cui luce si mescola
a quella delle stelle.

Il Parco Nazionale Emas
è un’area Patrimonio Unesco dal 2001
che ospita una straordinaria
varietà di biodiversità.

 SPORT
 SPORT

 MArvAlcao17

Inter in finale di Europa League
L’Inter si è qualificata
per la finale di Europa League
dopo aver battuto in semifinale
lo Shaktar Donetsk
con il punteggio di 5-0.

I nerazzurri hanno dominato la partita
soprattutto nel secondo tempo.
Sono passati in vantaggio
durante la prima frazione di gioco
grazie a Lautaro Martinez:
gli altri 4 gol
sono stati segnati nella ripresa.

Sia Lautaro che Lukaku
hanno segnato una doppietta.
Di D’Ambrosio l’altro gol.

Erano 21 anni
che una squadra italiana
non raggiungeva la finale
di Europa League.

L’Inter affronterà ora il Siviglia
nella finale
in programma venerdì 21.

Donations help us pay our writers and editorial staff. Click here to show your support!
Donations
Click here
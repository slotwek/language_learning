Listen online as you read:

 ITALIA
 ITALIA

Veneto, nubifragio su Verona, Vicenza e Padova
Il Veneto è stato colpito
da un violento nubifragio,
soprattutto nelle province di Verona,
Vicenza e Padova.

Automobili sommerse dall’acqua,
allagamenti e campi distrutti
sono solo alcuni dei danni
provocati dall’improvvisa
ondata di maltempo.

Secondo le prime stime
dei vigili del fuoco
non ci sarebbero però vittime.

Anche le coltivazioni
sono state distrutte dalla grandine,
come i vigneti della Valpolicella,
nel Vicentino,
che hanno subito danni
per milioni di euro.

Il presidente della regione,
Luca Zaia,
ha firmato la dichiarazione
dello stato di crisi
per le regioni colpite.

Il sindaco di Verona,
Federico Sboarina,
ha commentato:
“Su Verona in dieci minuti
si è abbattuto l’equivalente
della tempesta Vaia.
Mai vista una furia del genere”.

ESTERI
ESTERI

 Lorie Shaull
Brasile: ancora proteste per il diritto all’aborto
Una protesta di attivisti religiosi
si è svolta fuori dall’ospedale di Recife,
allo scopo di impedire
la procedura di aborto
su una bambina di dieci anni,
rimasta incinta
dopo essere stata stuprata dallo zio.

Il Brasile ha il più grande numero
di cattolici evangelici nel mondo,
e l’aborto è considerato dalla legge
un reato contro la vita umana.
È consentito perciò
solo in caso di stupro,
o di rischio di vita per la madre.
Anche in quelle circostanze
ci sono spesso delle complicazioni.

Un’attivista di estrema destra,
molto vicina al governo di Bolsonaro,
avrebbe reso noti
il nome della bambina
e quello dell’ospedale
dove sarebbe stata portata.

Il giudice che si è occupato del caso
ha ordinato a Google,
Facebook e Twitter
di rimuovere i dati della bambina
dalle loro piattaforme.

L’episodio ha suscitato nel paese
moltissime proteste
dei gruppi e delle associazioni femministe,
che da anni si battono
per cambiare la legge
sull’accesso all’aborto.
Una legge che è rimasta al 1940
e che mette a rischio ogni anno
la vita di milioni di donne.

 ITALIA
 ITALIA

Vaccino Coronavirus, prima sperimentazione italiana su un volontario
Cominciano i primi test clinici
del vaccino tutto italiano
contro il Covid-19
all’ospedale Lazzaro Spallanzani
di Roma.

Questa mattina
la prima dose del vaccino,
realizzato dalla società italiana ReiThera
grazie a un investimento
di 8 milioni di euro,
è stata somministrata
a una donna presentatasi come volontaria.

La sperimentazione
avrà una durata di 24 settimane,
durante le quali la volontaria
verrà attentamente monitorata.

Francesco Vaia,
direttore sanitario dell’ospedale,
ha commentato
“A noi interessa
che il vaccino sia efficace.
Se tutto avviene nei tempi programmati
il nostro auspicio
è che sia prodotto in primavera”.

La sperimentazione su un soggetto umano
rappresenta un passo importante
nella battaglia contro il Coronavirus,
e per questo motivo Nicola Zingaretti,
presidente del Lazio,
e Alessio D’Amato,
assessore alla Sanità,
erano entrambi presenti di persona
durante la somministrazione del vaccino.

ESTERI
ESTERI

Corea del Nord, Kim Jong-un in coma, la sorella al potere
Secondo un servizio nazionale
di intelligence sud coreano,
Kim Jong-un,
leader assoluto della Corea del Nord,
avrebbe delegato
una grande parte dei suoi poteri
a Kim Yo-jong,
la sorella minore,
che negli ultimi mesi ha acquisito
un profilo politico di rilievo.

Nei giorni scorsi,
questa decisione
è stata attribuita al bisogno
di “alleviare lo stress” del leader,
ma un’agenzia di stampa sud coreana
ha dichiarato che il leader
sarebbe attualmente in coma.

Nonostante la significativa delegazione di potere,
non è detto che la scelta
indichi con certezza
chi sarà il successore
della dinastia Kim.
Infatti, incarichi di rilievo
come la gestione economica e politica del paese
sono stati assegnati
a Pak Pong-ju
e a Kim Tok-hun,
rispettivamente ex
e attuale primo ministro nord coreano.

Tuttavia varie fonti interne
hanno descritto la trentenne Kim Yo-jong
come la “de facto numero 2” al potere
all’interno del paese.

 ITALIA
 ITALIA

Orso aggredisce carabiniere
Un orso ha aggredito un carabiniere
presso il laghetto di Andalo.
L’animale ha aggredito
il giovane militare di 24 anni
che stava facendo una passeggiata.
Lo ha spinto a terra,
graffiato e morso diverse volte.

L’orso si era avvicinato alle case
probabilmente in cerca di cibo
e per questo motivo
è stata disposta la sua cattura.

E’ un orso di due anni e mezzo,
già noto da tempo nella zona.

L’aggressione è avvenuta
poco lontano da un campeggio
che in questo periodo ospita molte persone.

E’ un orso di 121 kg
che è stato narcotizzato
e quindi catturato dalle squadre forestali.

 ITALIA
 ITALIA

 Elborgo

Favara, data alle fiamme la barca simbolo dell’accoglienza
Un incendio appiccato intenzionalmente
ha completamente distrutto
“El Pescador”,
la barca-monumento
situata nel piazzale Belvedere San Francesco
a Favara,
borgo in provincia di Agrigento.

L’imbarcazione era stata posizionata
nel punto panoramico di Favara
dai Frati Minori del convento Sant’Antonio
nel dicembre del 2015,
per simboleggiare l’accoglienza.
Sulla fiancata
i frati avevano fatto scrivere:
“Ero forestiero e mi avete accolto”.

Il piccolo peschereccio
era stato sequestrato
ai trafficanti tunisini,
che vi avevano trasportato migranti
clandestinamente.

Le indagini dei Carabinieri
si stanno occupando degli artefici
e delle motivazioni
dell’incendio doloso.
La sindaca di Favara Anna Alba
si augura che si tratti
di “un atto vandalico
e non di un gesto razzista”.

palermo.repubblica.it

palermo.repubblica.it
 SPORT
 SPORT

 Maximilian Zarbl

Siviglia vince l’Europa League
Il Siviglia ha vinto
la sua sesta Europa League
dopo aver battuto l’Inter
per 3-2.

La partita si era subito
messa bene per l’Inter
grazie al vantaggio maturato
dopo appena 4 minuti
con il rigore realizzato da Lukaku.

La squadra spagnola
non si è però demoralizzata
ma è riuscita a pareggiare
dopo neanche 10 minuti
grazie a una rete di De Jong.

Sempre De Jong ha poi portato
in momentaneo vantaggio il Siviglia
con una seconda rete
realizzata sempre di testa.

La squadra italiana è riuscita però
a pareggiare immediatamente
grazie a Godin.

All’intervallo le squadre
erano quindi sul 2-2.
Nella ripresa i ritmi della partita
si sono abbassati.

Al 75’ la svolta
grazie a una sfortunata autorete di Lukaku
che ha così regalato la vittoria
agli spagnoli.

Donations help us pay our writers and editorial staff. Click here to show your support!
Donations
Click here
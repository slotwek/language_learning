Listen online as you read:

ESTERI
ESTERI

Petroliera incagliata minaccia Mauritius
La petroliera giapponese MV Wakashio
si è arenata a Pointe d’Esny,
al largo di Mauritius.

La nave,
che si era incagliata
sulla barriera corallina
il 25 luglio,
sta spargendo in mare
tonnellate di petrolio.

La marea nera
si sta propagando
per quasi 20 chilometri,
causando uno dei peggiori
disastri ambientali dell’isola.

Il primo ministro Pravind Jugnauth
ha dichiarato lo stato d’emergenza
e ha commentato così l’accaduto:
“E’ uno dei disastri ecologici
più gravi dell’isola.
Posso dire, per esperienza,
che questa zona
non sarà più quella di una volta.
L’abbiamo già uccisa,
ci vorranno almeno cento anni
per riporla a quello che era”.

Le autorità stanno facendo
tutto il possibile
per arrestare il flusso di petrolio
ma, a causa del mare agitato,
le operazioni si sono rivelate
più difficili del previsto.

 ITALIA
 ITALIA

Bonus a 5 parlamentari, chiesta sospensione
La centrale Antifrode,
Anticorruzione e Trasparenza dell’Inps
ha segnalato alcune curiosità
nelle richieste del bonus da 600 euro
per le partite Iva.

Il bonus,
stabilito a marzo
dai decreti ‘Cura Italia’
e ‘Rilancio’,
ha come scopo
quello di aiutare partite Iva
e lavoratori autonomi
a fare i conti
con la crisi economica
che ha seguito la pandemia.

Nonostante ciò,
secondo l’Inps,
vi sarebbero ben 5 parlamentari
che hanno ritenuto necessario
ritirare il bonus
nonostante l’ampio stipendio
di 12mila euro ogni mese.

La legge non nega loro
la possibilità di farlo,
in quanto sono tutti liberi professionisti,
ma l’opinione generale
ha subito espresso disprezzo
verso le azioni dei parlamentari,
i cui nomi non sono stati diffusi
per motivi di privacy.

Gli esponenti della maggior parte dei partiti italiani
si sono dichiarati scandalizzati,
chiedendo la restituzione dei soldi
assieme alle dimissioni dei colpevoli.
Michele Bordo,
appartenente al Gruppo PD,
ha descritto le loro azioni
come uno “schiaffo enorme
nei confronti di chi ha realmente bisogno,
specie dopo l’emergenza sanitaria”.

ESTERI
ESTERI

Hong Kong, arrestato attivista ed editore democratico Jimmy Lai
Jimmy Lai Chee-ying
è la prima persona arrestata
a Hong Kong
ad attirare l’attenzione globale
sugli effetti della nuova legge
sulla sicurezza nazionale
imposta dal governo cinese.

Lai è il celebre editore
del tabloid ‘Apple Daily’,
un giornale da sempre
di schieramento democratico
e fortemente critico
del governo pro-cinese di Hong Kong.

E’ lo stesso Apple Daily
a pubblicare le foto
dell’arresto di Lai,
avvenuto lunedì mattina
presso la sua abitazione.

L’editore è accusato
di “collusione con forze straniere”
in seguito a un tour degli Stati Uniti
compiuto l’anno scorso,
un reato ora punibile
con sentenze fino all’ergastolo
nonostante, in teoria,
la legge non sia applicabile
retroattivamente.

In seguito all’arresto di Lai,
le forze dell’ordine hanno setacciato
anche la sede della sua impresa
nel tentativo di “raccogliere prove
legate alla violazione
della sicurezza nazionale”.

Almeno altre sei persone
sono state arrestate
sempre con l’accusa
di violazione della sicurezza nazionale.

ESTERI
ESTERI

 Dhruvarahjs

Incidente aereo in India
Un aereo della Air India
partito da Dubai
e diretto nel sud dell’India
con a bordo 181 persone
si è schiantato al suolo
in fase di atterraggio.

L’aereo è uscito fuori pista
forse a causa delle forti piogge.
Nell’impatto con il terreno
il velivolo si è spezzato in due parti.

Lo schianto ha provocato
almeno una ventina di morti
e il ferimento di circa 140 persone.

L’aereo stava riportando in patria
cittadini indiani rimasti bloccati all’estero
a causa del Covid.

Il primo ministro indiano
ha espresso dolore
per quanto accaduto.

RELIGIONE
RELIGIONE

Papa Francesco nomina donne nel Consiglio per l’Economia del Vaticano
Il Papa cambia pagina
anche nel Consiglio dell’Economia:
entrano ben sei donne.

Il Consiglio è un dicastero
istituito dal Papa stesso
nel 2014
per vigilare sull’economia della Chiesa cattolica.
Finora i membri del consiglio
erano stati tutti uomini.

Il Consiglio ha il compito di sorvegliare
la gestione economica
e di vigilare sulle strutture
e sulle attività amministrative
e finanziarie
dei dicasteri della Curia romana,
delle istituzioni collegate con la Santa Sede
e dello Stato della Città del Vaticano.

Il consiglio è costituito da quindici membri,
di cui otto tra cardinali e vescovi
e sette esperti finanziari laici
di vari Paesi.

Entrano quindi sei donne laiche
scelte tra docenti universitarie
e manager di primo piano
del mondo della finanza.

Coordinatore resta il cardinale
Reinhard Marx, arcivescovo di Monaco
e capofila dei “progressisti”
dentro il Sacro Collegio.

 CULTURA & SOCIETA’
 CULTURA & SOCIETA’

Il Giappone ricorda Hiroshima e Nagasaki
A 75 anni dal bombardamento atomico
di Hiroshima e Nagasaki,
il Giappone ha commemorato l’anniversario
nel centro della città di Hiroshima,
presso il parco del memoriale della pace.

A causa del coronavirus
il numero di partecipanti
è stato ridotto,
ma rappresentanti di oltre 80 paesi
hanno assistito alla cerimonia
insieme al premier Shinzo Abe.

Alle 8.15 il rintocco della campana
ha scandito l’inizio
del minuto di silenzio.
E’ l’ora esatta in cui l’ordigno
venne sganciato
dal bombardiere americano
“Enola gay”
provocando 140.000 morti.

Il 9 Agosto un’altra bomba
fu sganciata su Nagasaki
e decretò la fine
della seconda guerra mondiale
con la resa del Giappone.

 CULTURA & SOCIETA’
 CULTURA & SOCIETA’

 Associazione Amici di Piero Chiara

È morta a 100 anni l’attrice Franca Valeri
Aveva compiuto 100 anni
proprio il 31 luglio 2020:
Franca Valeri si è spenta
il 9 agosto nella sua casa romana.

La sua comicità ha accompagnato
per decenni la storia dell’Italia.
La sua carriera d’attrice
era cominciata negli anni Quaranta
in teatro.
Poi negli anni Cinquanta
esordì al cinema
con Federico Fellini.
Di lì a breve fu scritturata
in una serie di commedie
a fianco di Alberto Sordi
e di Totò.

Nel film “Il vedovo” di Dino Risi
la Valeri inventò l’appellativo “cretinetti”,
cioè “stupido”,
che entrò a pieno titolo
nel vocabolario degli italiani.

L’apice del successo lo raggiunse
con i suoi sketch,
nati per la radio,
e adattati negli anni Sessanta
alla televisione,
dove rese celeberrime
tre “macchiette” comiche
di sua invenzione:
la “Signorina snob”,
la “Sora Cecioni”
e “Cesira la manicure”.

Le sue satire, argute e ciniche,
hanno dimostrato agli italiani
che si può essere divertenti
pur senza cedere mai alla stupidità.

Franca Valeri era ebrea,
ai tempi del fascismo
obbligò la sua famiglia a separarsi
per non rischiare il ghetto
e la deportazione.

Scelse di diventare attrice
contrariamente al volere del padre,
per questo cambiò il proprio cognome
da Norsa a Valeri,
in onore di Paul Valéry.

tv.fanpage.it

tv.fanpage.it

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Gran Bretagna, partito il programma di vaccinazioni
Nel Regno Unito è iniziata
la campagna di vaccinazione.

Nel giorno definito
il “V-day” (Vaccine-Day),
una signora di 90 anni,
Margaret Keenan,
ha ricevuto la prima dose
del paese.

Il vaccino di Pfizer-BioNTech,
nelle prossime settimane,
verrà distribuito
ad oltre 400.000 persone
in molti degli ospedali del paese.

A breve,
anche i medici di base
inizieranno la somministrazione.

Il governo della Gran Bretagna
ha ordinato 40 milioni di dosi
del vaccino,
che verranno distribuite
con l’aiuto dell’esercito.
Viste alcune reazioni allergiche
alle prime somministrazioni,
si tenderà a vaccinare in primo luogo
chi non ha una storia di allergie.

Il premier Boris Johnson
ha commentato:
“Non è finita:
nel frattempo, per tutto l’inverno,
non possiamo abbassare la guardia,
nonostante l’arrivo del vaccino”.

 ITALIA
 ITALIA

 o2ma

La prima alla scala senza pubblico
Per la prima volta
la prima della Scala
non ha avuto un pubblico.
Uno spettacolo senza spettatori,
interamente trasmesso in tv.

Il direttore musicale della Scala
e i tenori che hanno partecipato
la definiscono un’esperienza unica
ma che sperano
di non dover mai ripetere.

L’Inno di Mameli,
l’inno ufficiale dell’Italia,
è stato cantato non solo dal coro,
ma anche dai lavoratori del teatro.

Davanti al teatro, inoltre,
sono passati numerosi tram
che hanno fatto risuonare la campanella
come omaggio a cantanti,
ballerini e a tutti gli artisti.

Lo spettacolo è iniziato
e si è concluso
con le immagini,
registrate dai droni,
di una Milano vuota, deserta:
un omaggio a una città
molto colpita dalla pandemia
ma che si è saputa adattare.

 SALUTE
 SALUTE

Cannabis: ONU riconosce proprietà terapeutiche
Gli scenari sociali e culturali
hanno sempre inciso
sui grandi cambiamenti,
ma forse per la prima volta
è il progresso scientifico
a portare un grande aggiornamento
a livello mondiale.

La commissione Onu sui narcotici
ha votato per rimuovere la cannabis
dall’elenco degli stupefacenti
rischiosi per la salute,
e ne ha ufficialmente riconosciuto
il valore terapeutico.

A votare a favore di questa decisione
è stata tutta l’Unione europea,
l’unica contraria alla posizione dell’Ue
è risultata l’Ungheria.

L’Organizzazione mondiale della sanità,
basandosi su una vasta letteratura scientifica
prodotta negli anni,
ha raccomandato il cambiamento
nella catalogazione della cannabis:
grazie alle proprietà medicinali
e l’utilità dei suoi impieghi terapeutici,
è stata rimossa
dal gruppo degli oppioidi pericolosi
e soggetti ad alto rischio di dipendenza.

Al momento il voto delle Nazioni Unite
costituisce solo una vittoria simbolica
a favore della legalizzazione,
in quanto i singoli governi
avranno ancora giurisdizione
su come classificare a livello nazionale
la cannabis.

SCIENZA
SCIENZA

La zona più abitabile di Marte
Molti gruppi di ricerca
in tutto il mondo
stanno ancora cercando di capire
se c’è mai stata vita su Marte.

Ancora non si hanno risposte certe,
al momento sul pianeta
è presente solo ghiaccio
e una piccola quantità di vapore acqueo
nell’atmosfera.

Un gruppo di studiosi della Rutgers University
degli Stati Uniti
ha ipotizzato
che la zona più abitabile su Marte
si trovasse molti chilometri in profondità
rispetto alla superficie del pianeta.

Infatti in profondità
ci sarebbero state
condizioni ambientali più favorevoli.

Si pensa che nell’epoca Noachiana,
cioè tra i 4,1 e i 3,7 miliardi di anni fa,
l’acqua in forma liquida
fosse generata dal calore geotermico
prodotto nelle profondità del pianeta.
Sarebbe stato proprio questo
a sciogliere il ghiaccio
presente sulla superficie.

Si pensa sia stato quindi il sottosuolo
a offrire condizioni favorevoli
all’esistenza di forme di vita primordiali.
Bisogna comunque usare il condizionale,
in quanto c’è bisogno
di ulteriori conferme.

corrierequotidiano.it

corrierequotidiano.it
 CULTURA & SOCIETA’
 CULTURA & SOCIETA’

 dumplife (Mihai Romanciuc)

È morta Lidia Menapace, volto storico dell’antifascismo e del femminismo
“I valori di antifascismo,
libertà, democrazia,
pace e uguaglianza
che ha coltivato nella sua vita,
sono quelli fatti propri
dalla Costituzione italiana
e sono un insegnamento
per le giovani generazioni”.

Con queste parole
il Presidente Sergio Mattarella
ha dato il suo addio
a Lidia Menapace.
È morta a 91 anni
per aver contratto il Covid.

Durante la Resistenza Lidia
è stata staffetta partigiana.
Come cattolica aderì in principio
alla Democrazia Cristiana,
diventando dirigente del partito,
ma poi le sue posizioni
si fecero più estreme
e incontrò la sinistra radicale.

Fondò insieme ad altri
il quotidiano comunista “il Manifesto”.
Importante figura di riferimento
per il movimento femminista,
dal 2011 è stata attivista
per l’Associazione Nazionale Partigiani
e senatrice nella XV legislatura repubblicana
per Rifondazione comunista.

Era conosciuta da tutti
per i suoi modi familiari:
viaggiava sempre in seconda classe
e si faceva ospitare da chi la invitava
perché credeva nella condivisione.
Amava mangiare
e non rinunciava mai
a una goccia di grappa nel caffè.

Per alcuni è un’icona pop,
per molti è il simbolo
di una militanza etica e politica
“gentile” e pacifista.

temi.repubblica.it
ilmanifesto.it
temi.repubblica.it

ilmanifesto.it
 SPORT
 SPORT

Sorteggio gironi qualificazione Mondiali
Si sono svolti a Zurigo
i sorteggi per i gironi di qualificazione
ai prossimi Mondiali di calcio
che si svolgeranno nel 2022
in Qatar.

L’Italia è stata sorteggiata
nel gruppo C
in uno dei gironi
a cinque squadre.

Le avversarie degli azzurri
saranno la Svizzera,
l’Irlanda del Nord,
la Bulgaria e la Lituania.

Le qualificazioni si svolgeranno
da marzo 2021 a marzo 2022,
mentre i mondiali saranno
a novembre-dicembre 2022.

Si qualificano ai mondiali
le prime classificate dei dieci gironi,
mentre le seconde qualificate
e due squadre dalla Nations League
faranno dei play-off
per determinare le ultime 3 qualificate.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Biden si vaccina in diretta TV
Joe Biden si è vaccinato
in diretta tv,
e la moglie è stata vaccinata
poche ore prima di lui.

Al presidente,
che è apparso rilassato,
è stata infatti somministrata
la prima dose
del vaccino Pfizer.

Biden ha ringraziato
tutti gli operatori sanitari,
definendoli “eroi”.

Un gesto di esempio il suo,
per indurre la popolazione alla vaccinazione
mostrando che il vaccino è sicuro.

La pandemia negli Stati Uniti
non accenna ad arretrare
e conta ormai 17,8 milioni di casi
e 322mila morti.

 ITALIA
 ITALIA

 gnuckx

Scossa di terremoto in Sicilia
La notte del 22 dicembre
è stata registrata
una forte scossa di terremoto
sul territorio siciliano.

L’epicentro è stato localizzato
a 15 chilometri dalla costa ragusana
e a una profondità
di 30 chilometri.

Secondo l’Istituto nazionale
di geologia e vulcanologia,
il terremoto ha avuto un’intensità
di magnitudo 4.4
e una durata di circa 10 secondi.

La scossa è stata avvertita
in tutta la provincia di Ragusa
e anche nelle zone di Siracusa
e di Catania.

Molti degli abitanti
delle zone interessate
si sono riversati per le strade,
spaventati dal tremore
generato dalla scossa.

Secondo i vigili del fuoco
il terremoto non avrebbe causato danni.
I sindaci delle zone colpite
stanno comunque
effettuando dei sopralluoghi
nei loro comuni.

palermo.repubblica.it

palermo.repubblica.it

ESTERI
ESTERI

 Evgeny Feldman / Novaya Gazeta

Navalny fa confessare uno dei suoi avvelenatori
Durante un’inchiesta sull’avvelenamento
dell’oppositore Alexei Navalny
uno dei suoi avvelenatori,
un agente segreto dell’FSB,
avrebbe confessato il fatto.

È stato lo stesso Navalny
a riuscire ad ottenere la confessione
contattando telefonicamente l’agente segreto
e usando un nome falso.

Navalny si era sentito male
lo scorso 20 agosto
mentre si trovava in volo,
l’aereo era stato fatto atterrare d’emergenza
e dopo due giorni
gli erano state riscontrate
tracce di veleno nell’organismo.

È stato pubblicato su Youtube il video
con l’audio della telefonata
dove uno dei responsabili racconta
di non aver fatto parte dell’avvelenamento,
ma del gruppo che è andato a Omsk
per cercare di ripulire le tracce,
in particolare dai vestiti di Navalny.

Dal video si capisce che l’obiettivo
era uccidere Navalny
ma che il piano è fallito
in quanto l’aereo
ha fatto un atterraggio d’emergenza.

AMBIENTE
AMBIENTE

 mafe de baggis

Coronavirus: la crisi farà calare le emissioni in Italia del 9%
L’Istituto superiore per la protezione
e la ricerca ambientale (Ispra)
ha svolto uno studio
in cui sono state calcolate
le emissioni dei gas serra:
secondo tale studio
quest’anno in Italia le emissioni
sarebbero calate del 9% circa.

Sembrerebbe, questo, un primo passo
verso il cambiamento
di un modello di sviluppo
che finora ha dimostrato
di essere insostenibile
per la salvaguardia del nostro pianeta.

La riduzione che inevitabilmente si è verificata
in corrispondenza del lockdown,
non costituisce la soluzione al problema.
Nei prossimi anni, cioè fino al 2030,
per limitare la crescita
della temperatura media globale,
bisognerà garantire una diminuzione annuale
delle emissioni a livello mondiale
di circa il 7%.

La probabile ripresa economica
prevista per il 2021
potrebbe però vanificare
i progressi fatti finora,
in quanto le emissioni
potrebbero di nuovo raggiungere
i livelli molto alti degli anni precedenti,
in netto contrasto con la lotta
ai cambiamenti climatici.

Abbiamo quindi un’opportunità
che non deve essere sprecata,
è necessario ora implementare misure strutturali,
tecnologiche e comportamentali
che riducano al minimo
le emissioni di gas serra
nel lungo periodo.

SCIENZA
SCIENZA

Come è nata la luna: la ricostruzione al computer
Sono tante e sempre più frequenti
le domande sull’origine
dell’universo e dei pianeti
del nostro sistema solare.
Forse, almeno una di queste
sta finalmente per trovare una risposta.

All’Università di Duhram,
nel nord dell’Inghilterra,
un team di scienziati e astronomi
ha condotto uno studio
sull’origine del nostro satellite naturale.
Attraverso un computer
sono state effettuate delle simulazioni
per riprodurre l’impatto grazie al quale
si sarebbe generata la luna.

Secondo gli scienziati
la luna si sarebbe formata
da una collisione
tra la terra e un altro enorme oggetto,
più di 4 miliardi di anni fa.
Il computer che hanno usato
avrebbe simulato uno schianto
tra un pianeta delle dimensioni di Marte
e la terra.

Questa simulazione avrebbe prodotto
un corpo in orbita
che poi si è evoluto
ed è diventato simile alla luna.
La teoria non è ancora dimostrata definitivamente,
ma rappresenta comunque
un grande passo avanti
riguardo alle tante domande
sulle origini dell’universo.

 CULTURA & SOCIETA’
 CULTURA & SOCIETA’

 West Midlands Police

Anteprima del documentario di Peter Jackson sui Beatles
Il regista Peter Jackson
ha fatto a tutti i fan dei Beatles
uno straordinario regalo di Natale.

Da mesi sta lavorando a “Get Back”,
il documentario sulla registrazione
dell’album “Let It Be”
della celebre band inglese.

Ma per vedere il documentario,
a causa dell’emergenza Coronavirus,
i fan dovranno aspettare
fino ad agosto del 2021.
Ecco perché Jackson
ha deciso di donare
una breve sequenza di pochi minuti,
scelti dal materiale inedito
a sua disposizione.

Si tratta di 60 ore di video
e più di 150 ore di audio
completamente inediti e restaurati.

Questo prezioso tesoro
fa parte degli archivi del gruppo inglese
ed è stato girato
fra il 2 e il 31 gennaio del 1969,
durante la registrazione del disco “Get Back”,
poi rinominato “Let It Be”.

Al progetto hanno collaborato
Paul McCartney, Ringo Starr,
e le vedove di John Lennon
e George Harrison,
Yoko Ono e Olivia Harrison.
Il video è disponibile gratis on line.

Jackson ha dichiarato che
non si tratta di un’anteprima,
ma piuttosto di un breve “assaggio”
dello spirito che caratterizza
questo suo lavoro sui Beatles.

Il regista ha voluto regalarlo ai fan
per portare un po’ di gioia
in questi tempi bui.

Donations help us pay our writers and editorial staff. Click here to show your support!
Donations
Click here
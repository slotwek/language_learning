Listen online as you read:

ESTERI
ESTERI

 Tony Webster

Biden e Harris persone dell’anno
Il neo presidente degli Stati Uniti
e la sua vice
occupano la famosa copertina
della rivista Time,
perché sono stati scelti
come personaggi dell’anno.

Biden è uno dei personaggi chiave
di questo 2020,
perché rappresenta un grande cambiamento,
nonostante le innumerevoli critiche
che hanno accompagnato
la sua campagna elettorale.

La decenza, la dignità,
la competenza e l’esperienza
sono le qualità
che lo hanno portato
al successo delle elezioni
e ora alla scelta da parte del Time.

La sola persona di Biden
non rappresenta, però,
il vero cambiamento:
la figura che incarna insieme la diversità,
il cambio generazionale
e una nuova concezione politica,
è infatti Kamala Harris.

Senatrice della California,
ex procuratrice distrettuale
e procuratrice generale di stato,
chi meglio di lei
per affiancare Biden
sia nella sua nuova avventura
che sulla copertina del Time.

ESTERI
ESTERI

Giappone, abbattuti due milioni di polli
In Giappone è allarme
per l’influenza aviaria
che si espande,
fino a diventare, ormai,
un’epidemia a livello nazionale.

In un paese nel pieno dell’epidemia da covid-19,
il ministero dell’agricoltura
si è trovato a dover invitare le prefetture
a condurre ispezioni accurate
in tutte le fattorie regionali.

In un mese sono stati abbattuti
2,5 milioni di polli,
un numero record
che supera il numero di animali soppressi
nella precedente epidemia del 2010.

Il ministero ha spiegato
che gli abbattimenti non incideranno
sulla distribuzione sul mercato
delle uova e della carne
perché il numero di animali allevati
è comunque sufficiente
a soddisfare la domanda.

gazzettadelsud.it

gazzettadelsud.it

ESTERI
ESTERI

 Iniabasi Udosen

Nigeria, rapimento di massa in una scuola
Il 12 dicembre
una scuola secondaria di scienze
a Kankara in Nigeria,
è stata presa di mira
da una banda di rapitori.

Essi si sono presentati
muniti di kalashnikov e motociclette,
e sono stati avvistati
mentre trascinavano via
alcuni studenti.

La scuola ospitava 800 alunni,
e circa 200 di essi
sono riusciti
a mettersi in salvo in tempo,
ma di altri invece
si sono perse le tracce.

Poiché la zona
è al di fuori della tipica area d’azione
di Boko Haram,
l’organizzazione terroristica
che nel 2014 aveva rapito
276 ragazze da una scuola,
le autorità non sono ancora certe
di chi sia l’autore del raid.

ESTERI
ESTERI

 Lara Va

Argentina, passa alla Camera legge per legalizzazione aborto
Il 10 dicembre
ha visto donne in tutta l’Argentina
festeggiare insieme
per quella che potrebbe essere
una svolta legale
di importanza straordinaria
nell’ambito dei diritti femminili.

La camera dei deputati
ha approvato un disegno di legge
che prevede la legalizzazione dell’aborto,
pratica attualmente ammessa in Argentina
solo in caso di stupro o di pericolo per la donna.

La legge,
approvata con 131 deputati a favore
e 117 contro,
è ora passata al Senato.

Questo disegno di legge
si distingue dalle neo-leggi
bocciate negli ultimi anni
per il sostegno del partito politico
a capo dell’esecutivo,
e per la possibilità da parte dei medici
di invocare l’obiezione di coscienza.
Questa pratica non impedirà alla donna
di accedere al servizio,
in quanto il trasferimento
verso un’altra struttura
verrà reso obbligatorio.

La discussione all’interno della Camera
è stata seguita dal pubblico
grazie a schermi giganti
posti innanzi al Congresso,
ove si sono radunati sostenitori
e oppositori della legge.

 CULTURA & SOCIETA’
 CULTURA & SOCIETA’

Decifrato dopo 50 un codice del killer dello Zodiaco
Dopo più di 50 anni
è stato decifrato
uno dei codici
del killer dello Zodiaco.

Il messaggio è stato decifrato
da tre persone
che si sono occupate della cosa per passione:
un web designer statunitense,
un matematico australiano
e un magazziniere belga.

Il killer dello Zodiaco aveva spedito
questo e altri messaggi cifrati
nel 1969 a un giornale di San Francisco.

Pur rappresentando un passo avanti,
la decifrazione del codice
non ha dato indizi sull’identità del killer.

Il messaggio infatti non contiene
grandi informazioni,
e il testo comincia
con un “spero che vi stiate divertendo
mentre cercate di catturarmi”.

I tre decifratori
hanno pubblicato dei video
in cui spiegano il loro metodo
e danno il testo completo del messaggio.

 CULTURA & SOCIETA’
 CULTURA & SOCIETA’

 Krimidoedel

Morto John Le Carré, maestro dei romanzi di spionaggio
E’ morto John Le Carré,
scrittore famoso
per i suoi romanzi di spionaggio.

David J.M. Cornwell,
questo il suo vero nome,
è nato in Inghilterra
nel 1931;
Secondo quello
che ha comunicato il suo agente,
lo scrittore è deceduto
all’età di 89 anni
a causa di una malattia.

Le Carré è stato veramente
un agente segreto:
dopo aver insegnato a Eton
diventa un funzionario
del ministero degli Esteri britannico,
successivamente viene arruolato
dall’MI5 e poi dall’MI6,
i servizi segreti britannici.

Proprio questa esperienza
ispirerà il suo personaggio più famoso,
George Smiley,
protagonista della maggior parte
dei suoi libri.

Le sue opere più famose sono
“Chiamata per il morto”,
“Un delitto di classe”
e “La spia che venne dal freddo”,
il romanzo che lo porterà
al successo internazionale
con oltre 20 milioni di copie
vendute nel mondo.

Le Carré ha lasciato in eredità
tutti i suoi archivi
alla Bodley Library di Oxford,
dichiarando: “Per Smiley,
come per me,
Oxford è la nostra casa spirituale”.

 CULTURA & SOCIETA’
 CULTURA & SOCIETA’

Bristol, vecchia che starnutisce, la nuova provocazione di Banksy
Tradotto In italiano,
il titolo del nuovo graffito di Banksy
è “Etcì”.
È la parola onomatopeica
che imita il suono dello starnuto,
in inglese, “Aachoo”.

Banksy torna a stupire
e lo fa nella sua città natale,
alla periferia di Bristol.

L’artista ha rivendicato
la paternità del graffito
sul suo canale Instagram.

L’opera è apparsa sul muro laterale
di una casa di Vale Street,
la più ripida di tutta la Gran Bretagna,
con ben 22 gradi di pendenza.

È un richiamo ironico e irriverente,
in pieno stile Banksy,
alla pandemia.
Nel disegno,
lo starnuto della vecchia
“ha un effetto spray
che si allunga sull’edificio
e sulla stradina sottostante”.
La forza dello starnuto
fa cadere la borsa
e il bastone in terra.
Vola via anche la dentiera,
mentre un uomo vicino
con l’ombrello in mano
è spinto via
“dall’inverosimile spostamento d’aria”.

Grazie alla forte pendenza della strada
“il graffito, se osservato da lontano,
e con la giusta inclinazione,
dà l’illusione che lo starnuto
abbia spostato anche le case”.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Fibonacci Blue

Scarcerato su cauzione l’agente che ha ucciso George Floyd
Derek Chauvin,
l’ex agente di polizia
accusato di aver ucciso
l’afroamericano George Floyd,
ha pagato una cauzione
di un milione di dollari
e resterà libero fino al processo,
fissato a marzo del 2021.

Era detenuto in isolamento
nel carcere di massima sicurezza
di Oak Park Height
in Minnesota.

Chauvin è accusato
di omicidio di terzo grado
e la trascrizione dei filmati
della “body camera”,
indossata da lui e dai colleghi
il 25 maggio 2020
ha confermato le accuse.

Quel giorno George Floyd era stato fermato
e bloccato a terra da Chauvin
che gli premeva il ginocchio sul collo.
Floyd ha ripetuto a Chauvin
“Non respiro” per 20 volte
per quasi 9 minuti
prima di morire,
e poi “Mi stai uccidendo”.
L’agente gli ha risposto:
“Allora smettila di parlare,
smettila di urlare.
Ci vuole tanto ossigeno per parlare”.

I tre poliziotti Lane,
Kueng e Thao,
che hanno assistito alla scena
senza intervenire,
erano in carcere
con l’accusa di complicità,
ma anche loro sono a piede libero
dopo aver pagato una cauzione
di 750 mila dollari.

I quattro poliziotti
sono stati licenziati dall’arma
e gli è stato sequestrato il porto d’armi.

ESTERI
ESTERI

Mali, liberati due ostaggi italiani rapiti nel 2018
Padre Pier Luigi Maccalli
e Nicola Chiacchio,
rapiti in Niger nel 2018,
sono stati liberati.

Maccalli, in viaggio
con la Società delle missioni africane (Sma),
era stato sequestrato
a Bomoanga,
a pochi chilometri
dalla capitale del Niger.

Chiacchio, invece,
è stato rapito in Mali,
dove si trovava come turista;
voleva fare il giro
dell’Africa sub sahariana
in bicicletta.

L’operazione per la liberazione degli ostaggi
è stata condotta in collaborazione
tra l’intelligence italiana
e diversi servizi segreti internazionali.

A dare la notizia
dell’avvenuta liberazione
è stato il portavoce
del presidente del Mali.

ESTERI
ESTERI

 DTRocks

Grecia: condannato il partito estremista Alba Dorata
George Roupakis,
un militante di Alba Dorata,
partito greco di estrema destra,
è stato condannato
per l’omicidio del rapper Fyssas.

Anche il leader del partito,
Michaloliakos,
è stato condannato
perché accusato di aver guidato
un gruppo criminale.

Il processo è durato 5 anni
e in totale gli imputati erano 68,
tutti membri del partito.

C’era molta attesa nel paese
per la sentenza
al punto che circa 15.000 persone
si sono riunite davanti al tribunale
e hanno esultato
alla lettura della sentenza.

Ci sono stati anche alcuni scontri
con la polizia,
che ha usato idranti
per disperdere la folla.

Roupakis potrebbe ottenere l’ergastolo
mentre gli altri imputati
potrebbero avere fino a 10 anni di carcere.

ESTERI
ESTERI

 Vladimer Shioshvili

Bombardata cattedrale nella regione del Nagorno-Karabakh
Un bombardamento aereo
avvenuto giovedì 8 ottobre
ha colpito la storica cattedrale
di Ghazanchetsots,
nella città di Shusha,
nella repubblica del Nagorno-Karabakh,
una regione del Caucaso orientale
da tempo al centro di tensioni territoriali
tra Azerbaigian e Armenia.

Secondo alcuni giornalisti
presenti sul luogo,
la cattedrale sarebbe stata colpita 2 volte.
Per questo motivo,
alcune mura e una parte del tetto
sono crollate.

La chiesa è un simbolo importante
per la comunità armena locale,
in quanto è un luogo storico
per la chiesa apostolica.

Erevan, il Ministro della Difesa armeno,
ha scritto su Facebook
dei danni causati dal bombardamento
del “nemico azero”.
Tuttavia, il Ministro della Difesa dell’Azerbaigian
ha negato ogni responsabilità,
dichiarando che
“a differenza delle forze armate armene,
quelle dell’Azerbaigian
non colpiscono obiettivi
di importanza storica e culturale
e specialmente edifici religiosi
e monumenti”.

ansa.it

ansa.it
ESTERI
ESTERI

 Press Service of the President of Russia, Kremlin.ru

Presidente e premier “scomparsi” in Kirghizistan
Il vice segretario
del consiglio di sicurezza kirghiso,
Suvanaliyev,
ha annunciato la “scomparsa”
del presidente del Kirghizistan,
Sooronbai Jeenbekov,
e del primo ministro Kubatbek Boronov.

Per il momento sono state chiuse
le frontiere del paese
per motivi di sicurezza.

Il paese, infatti, sta attraversando
un periodo di caos
dopo le elezioni di domenica 4 ottobre,
che hanno premiato i partiti favorevoli
a una maggiore integrazione
con la Russia.

I due politici
non sono apparsi in pubblico
dall’inizio delle proteste.
Sono stati rilasciati online
alcuni comunicati politici,
ma non si sa dove siano stati registrati.

Suvanaliyev ha però aggiunto
che i due funzionari
sono stati alloggiati in case sicure
insieme ad altri componenti del governo,
ma che non è possibile sapere
l’esatta ubicazione degli appartamenti.

SCIENZA
SCIENZA

 Bianca Fioretti of Hallbauer & Fioretti, Duncan.Hull and The Royal Society

Nobel per la chimica a due donne
Due donne hanno vinto
uno dei premi più ambiti
da tutti i ricercatori del mondo.
Emmanuelle Charpentier e Jennifer Doudna
sono due scienziate
che hanno sviluppato
il sistema di editing
del genoma Crispr/Cas9
per modificare pezzi di materiale genetico
con grande precisione.

Una scoperta avvenuta quasi per caso:
da una ricerca sul sistema immunitario
di un batterio Streptococcus
hanno scoperto uno strumento molecolare
che può essere utilizzato
per effettuare incisioni precise
nel materiale genetico,
rendendo possibile cambiare il codice Dna.

Emmanuelle Charpentier lavora in Germania,
a Berlino,
dove dirige l’Istituto Max Planck Unit
per le Scienze dei patogeni.
Jennifer Doudna lavora attualmente a Berkeley,
all’Università della California.

Secondo l’Accademia Reale Svedese delle Scienze:
“Questa tecnologia
ha avuto un impatto rivoluzionario
sulle scienze della vita,
sta contribuendo
a nuove terapie antitumorali
e potrebbe realizzare il sogno
di curare malattie ereditarie».

 CULTURA & SOCIETA’
 CULTURA & SOCIETA’

 WFP.Aviation

Al World Food Programme il premio Nobel per la pace
Quest’anno il premio Nobel per la pace
è stato assegnato
al World Food Programme,
un’agenzia delle Nazioni Unite
con sede a Roma.

Il riconoscimento è in onore
degli sforzi fatti dal WFP
nella lotta mondiale contro la fame,
soprattutto durante gli ultimi mesi
in occasione della pandemia.

Il WFP,
grazie alle donazioni di stati
e di agenti privati,
opera in aree
dove la percentuale di persone malnutrite
è allarmante,
ad esempio in Siria, Yemen,
e Corea del Nord.

Il Programma alimentare
ha aiutato oltre 100 milioni di persone
in 88 paesi nel 2019,
salvandoli dalla precarietà
dell’insufficienza alimentare.

Il Comitato norvegese per il premio Nobel
ha motivato la scelta
congratulandosi con il WFP
“per i suoi sforzi
nel combattere la fame,
usata come arma di guerra”,
contribuendo dunque
alla diffusione della pace nel mondo.

 CULTURA & SOCIETA’
 CULTURA & SOCIETA’

Una culla di storia, tradizione e fascino naturale
Si estende dal cuore dell’Appennino
al mare Adriatico
e il paesaggio interno si caratterizza
per la presenza di valli,
antichi borghi
e percorsi storici naturali:
è l’Abruzzo,
regione situata nell’Italia centro-meridionale.

Il territorio montano ospita
le vette del Gran Sasso
e della Majella,
e anche riserve naturali
come il Parco Nazionale d’Abruzzo,
“casa” di specie animali protette:
il lupo e l’orso marsicano.

Una buona parte del territorio marino
è nota come “Costa dei Trabocchi”:
le particolari palafitte di legno,
chiamate trabocchi,
sono destinate all’attività di pesca
ma anche di ristorazione.

Importanti sedi del patrimonio
storico e artistico
sono le città di L’Aquila,
Teramo e Sulmona.

I maggiori centri del turismo balneare
sono Pescara, Tortoreto
e Vasto,
con le lunghe spiagge sabbiose,
i numerosi ristoranti
e locali del divertimento.

Protagoniste del turismo montano
sono invece Roccaraso e Rivisondoli:
sci, snowboard e snowrafting
sono le attività svolte
nei moderni impianti sciistici.

L’Abruzzo vanta
una ricca tradizione gastronomica:
pasta fatta in casa,
carne di agnello e pecora,
“brodetto di pesce”,
ventricina (salame piccante),
formaggi caserecci e tanto altro.

luoghidavedere.it

luoghidavedere.it

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Michael Stokes

Trump e Biden: ultime 3 settimane di scontri
Il presidente USA Trump,
guarito dal coronavirus ,
è apparso in pubblico
senza mascherina
in Pennsylvania,
dove centinaia di sostenitori
si sono radunati
indossando poche mascherine
e senza alcun distanziamento.

Scelta opposta per Joe Biden
che, parlando in Florida
in un centro per anziani,
ha deciso di indossare
una doppia mascherina.
“L’unico anziano
di cui Donald Trump sembra preoccuparsi
è se stesso.
Voi siete sacrificabili”
ha detto Biden.

A tre settimane esatte dal voto
per le presidenziali Usa 2020,
Trump e Biden si scontrano
per conquistare il voto della terza età.
“A Biden interessano
più gli immigrati che gli anziani”,
attacca il presidente,
e Biden replica:
“Per lui, degli anziani
si può fare pure a meno”.

Secondo un sondaggio
di Opinium-Guardian US,
il candidato democratico
ha ora il 57% dei consensi,
con 17 punti di vantaggio su Trump,
che arriva al 40%.

 ITALIA
 ITALIA

Uber Italy commissariata
Si sono chiuse le indagini
su Uber Italy
e il loro modo di trattare i rider.
L’accusa è quella di caporalato
nei confronti dei rider,
e l’indagine ha portato
al commissariamento di Uber Italy.

Tra le persone indagate
c’è la manager Gloria Bresciani.

Il PM (Pubblico Ministero) Storari ha scritto
nella conclusione alle indagini
che “i rider venivano sottoposti
a condizioni di lavoro degradanti,
con un regime di sopraffazione retributivo
e trattamentale”.

I rider di Uber Eats
venivano infatti pagati
solo 3 euro a consegna
senza tener conto
della distanza percorsa
o del tempo atmosferico,
venivano inoltre derubati delle mance
lasciate dai clienti.

Un paio di persone sono anche indagate
per favoreggiamento
in quanto avrebbero depositato
in una cassetta di una banca
più di 300.000 euro
frutto dello sfruttamento.

milano.repubblica.it

milano.repubblica.it
ESTERI
ESTERI

Facebook impedirà la diffusione di contenuti che negano l’Olocausto
A differenza che in passato,
Zuckerberg ha scelto di prendere posizione
e di schierarsi dalla parte
di chi si oppone
alla negazione dell’Olocausto,
perché è una forma di incitamento
all’odio antisemita.

Quindi il Ceo di Facebook
procederà a cancellare
ogni contenuto negazionista e antisemita
dalle sue piattaforme.

Ci vorrà del tempo
per effettuare un controllo totale
sul social network.
Nel frattempo chiunque cerchi “Olocausto”
nella barra di Facebook
verrà indirizzato
verso informazioni corrette,
provenienti da fonti autorevoli.

La decisione di rimuovere
tutti i contenuti negazionisti
e di odio antisemita
avviene in un momento delicato,
a poche settimane
dalle elezioni presidenziali statunitensi.

Così Zuckerberg si mette al riparo
dalle forti critiche ricevute
durante le elezioni del 2016.
Infatti a quel tempo fu accusato
di non aver “protetto” la sua piattaforma
da interferenze esterne
che, secondo molti,
hanno influenzato i risultati elettorali.

 ITALIA
 ITALIA

Coltivava marijuana per 2 milioni di euro, arrestato
A Livorno è stata scoperta
una grande coltivazione di marijuana.
A coltivarla era un cuoco
di 46 anni.

L’uomo aveva allestito una serra
per la produzione dello stupefacente.
A tradirlo è stato il forte odore
proveniente dalle piante.

L’intera proprietà,
nella periferia della città,
era adibita a laboratorio
per la trasformazione della marijuana.

Sono stati rinvenuti infatti
semi, piante e pollini,
lampade alogene,
bilance di precisione
e persino un sistema di videosorveglianza.

Le perquisizioni hanno portato al sequestro
di oltre 8 kg di marijuana già pronta,
numerose piante e attrezzatura.

La vendita avrebbe fruttato
oltre 2 milioni di euro.

iltirreno.gelocal.it

iltirreno.gelocal.it

ECONOMIA
ECONOMIA

I diamanti Tiffany saranno tracciabili
I vertici dell’azienda Tiffany & Co.
hanno annunciato
che dal mese di ottobre
ogni diamante a partire da 0,18 carati
sarà dotato di una “carta d’identità”.

Un passo avanti
dal punto di vista della trasparenza:
l’acquirente saprà
da quale Paese proviene il prezioso minerale,
dove è stato tagliato, lucidato,
classificato, certificato
e poi montato su un gioiello.

Tiffany ha investito molto nella distribuzione,
assicurandosi che ogni fase
della creazione dei suoi gioielli
rispetti sia l’ambiente
sia i lavoratori,
garantendo sicurezza e salubrità
degli ambienti di lavoro,
nonché sviluppo economico delle comunità.

Le estrazioni dei diamanti grezzi
avvengono direttamente
e in modo responsabile,
durante la lavorazione
c’è il totale rispetto degli standard
nei propri laboratori.

L’impegno di Tiffany va oltre
la lavorazione dei suoi gioielli:
dal primo luglio al 31 agosto
ha deciso di donare la totalità dei profitti
derivanti dalla campagna “Infinite strength”
all’organizzazione umanitaria internazionale Care,
a sostegno delle collettività più vulnerabili
colpite dall’emergenza coronavirus.

 CULTURA & SOCIETA’
 CULTURA & SOCIETA’

Il Covid-19 contagia la lingua italiana
L’effetto Covid si fa sentire
anche nella lingua italiana.

Nelle pagine del ‘Nuovo Devoto Oli 2021’,
troveremo i termini legati al coronavirus,
diventati ormai di uso comune
nella lingua di tutti i giorni.
Il vocabolario,
ideato nel 1967,
ha introdotto nella nuova edizione
ben 600 nuove parole.

Tra i nuovi termini,
molti sono presi in prestito
da altre lingue:
lockdown, spillover, droplet,
per esempio.
Accanto a questi
ci sono anche parole
che hanno assunto un significato
del tutto nuovo:
come quarantena,
autoisolamento e distanziamento sociale.

Secondo Luca Serianni,
linguista e filologo italiano,
il Covid ha portato con sé
molti termini
che sono entrati di prepotenza
nell’uso comune.

Donations help us pay our writers and editorial staff. Click here to show your support!
Donations
Click here
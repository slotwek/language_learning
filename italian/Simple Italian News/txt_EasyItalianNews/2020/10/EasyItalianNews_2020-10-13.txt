Listen online as you read:

 ITALIA
 ITALIA

 governo.it

Conte inaugura l’ospedale di Taranto
Il premier Giuseppe Conte
si è recato a Taranto
per la posa della prima pietra
nel cantiere del nuovo ospedale San Cataldo.

“È come per il ponte di Genova”
ha detto Conte,
“Bisogna fare presto.
Non esiste che in Italia
ci vogliano 2 anni,
3 anni, 4 anni,
5 anni per un’opera”.

Dopo la cerimonia
il premier ha partecipato
all’apertura della Scuola di Medicina
nell’ex sede della Banca d’Italia,
inaugurando il nuovo corso di laurea
in medicina e chirurgia
dell’Università di Bari.

“A Taranto e nel Mezzogiorno
il governo ha preso impegni concreti”
ha detto Conte
sottolineando l’intenzione
di rilanciare Taranto
e il sud Italia.

Il presidente della Regione Puglia
Michele Emiliano ha aggiunto:
“Oggi è una festa per Taranto:
l’ospedale San Cataldo,
che sarà l’ospedale più grande
e moderno della Puglia,
era atteso da 40 anni
e finalmente sta accadendo”.

Il Raggruppamento Temporaneo di Imprese
che eseguirà i lavori,
si è impegnato a consegnare l’opera
in soli 399 giorni lavorativi.

ESTERI
ESTERI

 Neuköllner

Sgombero squat a Berlino
A Berlino
lo sgombero del ‘Liebig34’,
uno dei pochi squat rimasti,
ha suscitato una protesta
poi sfociata in scontri
e vandalismo.

Il ‘Liebig34’
si trova a Friedrichshain,
una zona dell’ex Berlino est,
dove il valore degli immobili
continua ad aumentare rapidamente.

Lo sfratto dei suoi abitanti
è avvenuto pacificamente,
ma in serata
centinaia di manifestanti
si sono riversati per strada.

Il corteo ha distrutto
diverse vetrine
e incendiato alcune automobili.

Secondo i rapporti della polizia
si sarebbero anche registrati
degli scontri
tra i manifestanti e gli agenti,
colpiti da alcune bottiglie.

Secondo l’avvocato
del collettivo Liebig34,
sfrattare le persone
durante una pandemia
“lede i diritti umani”.

 CULTURA & SOCIETA’
 CULTURA & SOCIETA’

Beatles spiati da intelligence italiana
In occasione dell’ottantesimo anniversario
della nascita di John Lennon,
Guido Crapanzano ha raccontato
di quando ha fatto da spalla
– durante la tournée italiana del 1965 –
al famoso quartetto di Liverpool.

Guido Crapanzano era uno dei tanti artisti
che all’epoca aprivano
i concerti dei Beatles
di Milano, Genova e Roma.

L’ex musicista ha dichiarato,
a distanza di 55 anni,
che durante questo periodo
i Beatles erano sotto stretta osservazione
da parte dei Servizi di sicurezza italiani.

Racconta infatti in un’intervista:
“In occasione della tournée
ricordo che fui avvicinato da una persona
che diceva di essere un giornalista,
ma il modo di comportarsi
e le domande che mi fece,
mi indussero a pensare
a un uomo degli apparati
di informazione e sicurezza.
Non voleva un’intervista,
ma ragguagli sull’ambiente italiano dei musicisti
e specialmente sui quattro artisti inglesi.
La preoccupazione maggiore
mi sembrò fosse riferita
all’uso di stupefacenti.
Fui felice di testimoniargli
che l’unica droga
di cui John, Paul, George e Ringo
sembravano fare uso
era la musica”.

coolmag.it

coolmag.it

 CULTURA & SOCIETA’
 CULTURA & SOCIETA’

 Dick Thomas Johnson

Tom Cruise a Roma per le riprese di “Mission: Impossible 7”
Tom Cruise si trova attualmente a Roma
per le riprese
di “Mission: Impossible 7”.

Il film era stato posticipato
a causa della pandemia,
e le riprese nella capitale,
dopo Norvegia
e Regno Unito,
sono iniziate da pochi giorni.

Le strade del centro storico di Roma,
chiuse al traffico per l’occasione,
saranno il teatro di corse in auto
e inseguimenti mozzafiato.

Per alcune settimane, infatti,
alcune strade
come via dei Serpenti,
via della Tribuna Campitelli
e via Sant’Angelo in Pescheria,
saranno bloccate
per lo svolgimento delle riprese.

Nel film,
diretto da Christopher McQuarrie,
oltre a Tom Cruise
saranno presenti anche Simon Pegg,
Hayley Atwell, Ving Rhames
e molti altri.

L’uscita nelle sale è prevista
per il 19 novembre 2021.

 CULTURA & SOCIETA’
 CULTURA & SOCIETA’

Louise Glück, Nobel per la letteratura 2020
“Guardiamo il mondo una volta,
da piccoli.
Il resto è memoria.”

È andato a Louise Glück
il premio Nobel per la Letteratura 2020.
Louise Glück è nata a New York
nel 1943,
da una famiglia ebrea
di origine ungherese:
il padre era droghiere
e la madre un’insegnante di lingua francese.

Glück è definita “poetessa-giardiniera”
perché ama descrivere
la natura del New England
piena di piante e fiori.
Ma alla natura affianca sempre
riferimenti personali,
e racconta anche l’anima puritana dell’America
“con un po’ di ironia sottile
e mai compiaciuta”.

L’Accademia svedese l’ha scelta
tra i tanti candidati
per “la sua inconfondibile voce poetica,
che, con severa bellezza,
rende l’esistenza individuale
esperienza universale”.

Glück ha vinto il Pulitzer,
il National Book Award
e di recente è stata nominata
“Poetessa laureata degli Stati Uniti”,
titolo che la chiama
a rappresentare l’intera nazione.

 SPORT
 SPORT

Formula 1: vittoria record di Hamilton
Lewis Hamilton ha vinto
il gran premio di Eifel
sul circuito del Nurburgring
con una gara in solitaria,
davanti a Verstappen e Ricciardo.

Valteri Bottas,
che partiva dalla pole position,
è stato costretto al ritiro
per via di un problema al motore.

Per il pilota britannico
si tratta di una vittoria storica
dato che con questo risultato
sale a 91 vittorie in carriera,
eguagliando Michael Schumacher.

Il figlio di Schumacher a fine gara
ha regalato ad Hamilton
un casco di suo padre
e il pilota britannico lo ha ringraziato
dichiarando che un tale dono
è un grande onore.

Gara anonima delle Ferrari
che si sono dovute accontentare
del settimo e undicesimo posto.

Hamilton è sempre più vicino
al titolo mondiale.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Pax Ahimsa Gethen

Stati Uniti, Corte Suprema difende i “dreamers”
Il 18 giugno è diventata
una data importante negli Stati Uniti
per i “dreamers”,
i bambini immigrati illegalmente
nel paese da piccoli.

Grazie a una decisione
della Corte Suprema
viene permesso il proseguimento
del programma Deferred Action
for Childhood Arrivals (Daca).
Questo, introdotto dal Presidente
Barack Obama nel 2012,
ha come soggetti
gli immigrati irregolari
arrivati negli Stati Uniti da bambini,
seguendo i propri genitori,
e permette loro di ottenere
permessi di lavoro rinnovabili
e di essere a tutti gli effetti
protetti da tentativi di espulsione.

Donald Trump aveva tentato
di mettere fine al programma Daca,
ma la sua decisione
era stata impugnata nel 2017,
e ora la Corte Suprema
ha dichiarato
che le giustificazioni fornite
dall’amministrazione Trump
non erano adeguate.

Questa sentenza
rappresenta un duro colpo
per le politiche sull’immigrazione
del presidente,
che ha subito commentato su Twitter
definendo la decisione
“orribile e politicamente motivata”.

ESTERI
ESTERI

Frana in Costa d’Avorio: 13 morti
Una frana ha spazzato via
20 case
in un sobborgo di Abidjan,
in Costa d’Avorio.

13 persone hanno perso la vita
e molte risultano disperse.

La frana è stata causata
dallo scoppio
di un canale di drenaggio,
che ha straripato
a causa delle forti piogge.

La zona, infatti,
è spesso colpita da inondazioni
e cedimenti
causati dal maltempo.

Centinaia di persone
stanno scavando
sul luogo del disastro
nel tentativo di salvare
eventuali superstiti
rimasti intrappolati
sotto le macerie.

Il prefetto della città,
Vincent Toh Bi,
ha dichiarato che le ricerche
continueranno senza sosta.

ESTERI
ESTERI

Armi nucleari, gli Stati Uniti studiano la ripresa dei test
Lo scorso mese di maggio,
l’amministrazione guidata
da Donald Trump
ha deciso di organizzare
una riunione alla Casa Bianca.
L’incontro è stato chiesto
con un obiettivo preciso:
stabilire un piano
per consentire all’esercito americano
di riavviare i test di armi nucleari.

La decisione del governo di Washington
sarebbe dipesa
dalla volontà di “rispondere”
a presunte prove analoghe
(a bassa potenza)
condotte dalla Russia e dalla Cina
alla fine del 2019.

Sia l’esecutivo di Mosca
che quello di Pechino,
hanno negato
di aver effettuato tali test.

L’ultima esplosione
di una testata americana
risale al 1992.
In totale, dal dopoguerra a tale data,
sono stati condotti
più di mille test:
circa la metà di tutti quelli
che sono stati effettuati nel mondo.

L’Unione Sovietica e poi la Russia
ne hanno infatti effettuati 715
e la Francia 210.

Nel 1996 le cinque nazioni
che possiedono armi nucleari
hanno firmato un trattato,
il Comprehensive Test Ban Treaty,
che puntava a porre fine
a tutte le sperimentazioni.

ESTERI
ESTERI

Facebook censura Trump
Dopo Twitter, anche Facebook
censura il presidente Trump.
Il social ha infatti rimosso
uno spot della sua campagna elettorale
perché conteneva simboli nazisti
e di istigazione all’odio.

Il post infatti è stato rimosso
perché conteneva
un triangolo rosso capovolto.
Questo simbolo era usato
nel regime nazista
per indicare tutti i nemici del regime.
Era inoltre apposto
sulle divise degli ebrei
nei campi di sterminio.

Tale simbolo è apparso nello spot
dell’attuale presidente
a firma “Team Trump”
in cui si attaccano
“i pericolosi criminali
dei gruppi di estrema sinistra”,
invitando i sostenitori repubblicani
a sostenere la battaglia del presidente
contro l’Antifa,
il gruppo degli anarchici antifascisti.

 CULTURA & SOCIETA’
 CULTURA & SOCIETA’

 Erikhalfacre

Alaska, addio al Magic Bus di “Into the Wild”
Il celebre bus abbandonato,
star del film “Into the Wild”,
è stato rimosso
per ragioni di sicurezza
dalla Guardia nazionale dell’Alaska.

Il bus, noto a molti
come “Magic Bus”,
si trovava nel parco nazionale di Denali,
a 382 chilometri da Anchorage,
la città più grande dell’Alaska.

Il bus era apparso sui giornali nel 1992,
dopo che il corpo
di Christopher McCandless
era stato ritrovato al suo interno.

Il giovane 24enne,
reso famoso dal libro
“Nelle terre estreme” di Jon Krakauer,
aveva finito l’università negli Stati Uniti
e aveva cominciato a viaggiare,
cercando di vivere
di ciò che era disponibile in natura.
Dopo mesi passati in Alaska,
campeggiando all’interno del Magic Bus,
si pensa che McCandless
sia morto di fame.

Oggi, a quasi 30 anni dall’accaduto,
il bus è diventato simbolo di libertà
e di connessione con la natura,
e ha continuato ad attrarre
tanti escursionisti,
anche inesperti.
Molti di essi sono rimasti bloccati
lungo il tragitto,
e altri hanno persino
perso la vita.

La Guardia Nazionale
ha incoraggiato i turisti
a godersi l’Alaska selvaggia,
ma in sicurezza,
e riguardo al bus:
“Questo era un veicolo abbandonato
che richiedeva sforzi di salvataggio
pericolosi e costosi.
Ancora più importante,
stava costando la vita
ad alcuni visitatori”.

 CULTURA & SOCIETA’
 CULTURA & SOCIETA’

I Musei capitolini riaprono con una mostra di Caravaggio
I Musei capitolini riaprono
con la mostra
“Il tempo di Caravaggio.
Capolavori della collezione
di Roberto Longhi”,
dedicata al grande genio lombardo
e ai pittori della sua cerchia artistica.

Tra le opere in esposizione
c’è la famosa tela
“Ragazzo morso da un ramarro”.

La mostra è un omaggio
al grande storico dell’arte
e collezionista Longhi,
a 50 anni dalla sua scomparsa.

Nelle cinque sale
dei Musei capitolini
sono esposte più di 40 opere.
Oltre a Caravaggio,
l’esposizione comprende opere
dei seguaci del maestro,
del periodo manierista lombardo e veneto.
Ma ci sono anche artisti
fiamminghi e genovesi,
tutti eredi dello stile di Caravaggio.

Il pittore, pur non avendo creato
una vera e propria scuola,
si circondò infatti di artisti
che ne diffusero il modello.

L’esposizione sarà visitabile
fino al 13 settembre.
È obbligatoria la prenotazione
e l’acquisto del biglietto on line.

 CULTURA & SOCIETA’
 CULTURA & SOCIETA’

 John Bauld

Kristen Stewart sarà Lady Diana in un nuovo biopic
Il regista cileno Pablo Larraín,
che in passato ha girato
il film “Jackie”,
ha annunciato il suo prossimo progetto:
un biopic su Lady Diana.

Il film si intitolerà “Spencer”
e ripercorrerà tre giorni
della vita della principessa
negli anni ’90,
quando si è resa conto
che il matrimonio col principe Carlo
era giunto al capolinea.

A interpretare l’iconica principessa
sarà Kristen Stewart,
nota al grande pubblico
per la saga di “Twilight”
ma da anni attrice
di pellicole indipendenti.

Per il regista la Stewart
è “un’attrice multiforme,
capace di esprimere fragilità
e forza allo stesso modo”.

Le riprese del film
inizieranno nel 2021.

Donations help us pay our writers and editorial staff. Click here to show your support!
Donations
Click here
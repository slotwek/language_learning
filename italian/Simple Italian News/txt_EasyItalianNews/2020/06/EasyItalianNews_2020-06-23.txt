Listen online as you read:

ESTERI
ESTERI

Arena semi-vuota al comizio di Trump
Il 21 giugno si è svolto
il tanto atteso comizio
di Donald Trump
a Tulsa, Oklahoma,
il primo dall’inizio della pandemia.

Nei giorni precedenti all’evento,
Trump aveva annunciato
almeno un milione
di richieste di partecipazione
al rally presidenziale,
ma l’arena del Bok Center,
capace di ospitare oltre 19mila persone,
è rimasta invece semi-vuota.

La campagna del Presidente
ha dichiarato che hanno partecipato
12mila persone,
ma i vigili del fuoco
ne hanno contate solo 6.200,
un numero incredibilmente basso.

Trump, dopo aver parlato per due ore
in un’arena quasi vuota,
ha dato la colpa ai media
e al panico che essi hanno creato
attorno al Coronavirus.

Tuttavia, secondo quanto è stato riportato
dal New York Times,
un evento più insolito
si nasconde dietro al flop del comizio.

Infatti, migliaia di adolescenti su Tik Tok,
una piattaforma popolare
tra i giovanissimi,
e alcuni gruppi di fan di K-pop,
si sarebbero registrati all’evento
con l’intenzione di non andarci,
lasciando così l’arena semi-vuota.

 ITALIA
 ITALIA

 Brunhild Media

Alex Zanardi in gravi condizioni
L’ex pilota di F1 Alex Zanardi
ha avuto un incidente
mentre faceva una staffetta di beneficenza
in handbike.

Il pilota ha perso il controllo
della sua handbike
e si è scontrato con un camion
che viaggiava nella carreggiata opposta.

È stato ricoverato
in condizioni molto gravi
all’ospedale di Siena,
dove è stato sottoposto
a un delicato intervento
di neurochirurgia.

Al momento si trova
in condizioni stabili,
sedato e in coma farmacologico:
nel corso della settimana
i medici decideranno quando
ridurre la sedazione
per poter valutare
le condizioni neurologiche dell’atleta.

Proseguono intanto le indagini
per chiarire le dinamiche esatte
dell’incidente.

ESTERI
ESTERI

 Andy Witchger

Guardia motel uccide afroamericano
Ancora problemi in America.
E’ emerso un nuovo terribile
fatto di cronaca
che riguarda l’uccisione
di un afroamericano a Tulsa
da parte di una guardia di sicurezza.

Il video mostra la guardia
sparare in testa a un uomo
nel parcheggio di un motel.

Carson, la vittima,
si era andato a lamentare
con il proprietario del motel
perché la sua auto
era stata vandalizzata.
La guardia di sicurezza
ha prima usato
lo spray urticante su di lui
e poi gli ha sparato.

Il dipartimento di polizia
lo ha accusato di omicidio
di primo grado
e lo ha arrestato.

L’incidente è avvenuto il 6 Giugno,
ma i media hanno riportato la notizia
solamente il 20 giugno.

 CULTURA & SOCIETA’
 CULTURA & SOCIETA’

 Southbank Centre

Malala si laurea ad Oxford
Malala Yousafzai,
diventata famosa sei anni fa
quando un gruppo di estremisti talebani
le ha sparato alla testa,
si è appena laureata
all’Università di Oxford.

Malala a soli 11 anni
ha cominciato a impegnarsi
nel suo villaggio in Pakistan,
per garantire il diritto allo studio
alle donne e ai bambini.
Nel suo villaggio,
sotto il controllo talebano,
molte attività erano vietate:
ad esempio suonare musica
o, per le donne,
andare a scuola.

Dopo che nel 2012
un uomo rimasto anonimo
le ha sparato alla testa,
Malala è stata subito trasferita
nel Regno Unito,
per ricevere cure,
e vi si è poi stabilita
insieme alla propria famiglia.

Da allora,
la giovane attivista
ha creato il “Malala fund”
per facilitare l’accesso femminile
all’educazione
e nel 2014 è diventata
la persona più giovane
a ricevere il Nobel per la pace.

Ora Malala annuncia su Instagram
la laurea in politica,
economia e filosofia a Oxford,
e funge ancora una volta da esempio
per milioni di bambine.

SCIENZA
SCIENZA

 A013231

L’eclissi anulare di Sole
Quando la Luna
raggiunge l’apogeo,
ossia la sua massima
distanza dalla Terra,
e si allinea tra noi e il Sole,
si verifica l’eclissi anulare.

Il Sole è coperto
dalla sfera lunare,
ma non del tutto,
perché la sua circonferenza
è più grande.
Il risultato è che del Sole
si può vedere soltanto
l’anello esterno luminoso.

Questo evento eccezionale
si è verificato domenica 21 giugno,
all’indomani del solstizio d’estate.

Il fenomeno è stato visibile
in Africa centrale,
in Asia meridionale
in particolare in Arabia Saudita,
Pakistan, India settentrionale,
parte della Cina
e nell’Oceano Pacifico.

In Italia si è potuto vedere
soltanto un’eclissi solare parziale
nel Centro-Sud.
Ma grazie al Virtual Telescope
di Gianluca Masi,
l’evento è stato filmato
da tutto il mondo
e mandato in diretta streaming
dalle 7:30 ora italiana.

Le immagini del punto estremo dell’eclissi
sono giunte dall’India
alle 8:40 italiane.

 CULTURA & SOCIETA’
 CULTURA & SOCIETA’

La chitarra di Kurt Cobain venduta per 6 milioni di dollari
La chitarra di Kurt Cobain
è stata venduta all’asta
per l’incredibile prezzo
di 6 milioni di dollari.

La Martin D-18E,
comprata da Cobain
pochi mesi prima
della sua morte,
era stata usata
dal leader dei Nirvana
nello storico Mtv Unplugged
del 18 novembre 1993.

La chitarra è partita
da una base di 1 milione
e ha rapidamente raggiunto
il prezzo finale.

L’asta è stata vinta
da Peter Freedman,
un imprenditore australiano
che la porterà in giro per il mondo
per una serie di mostre,
per poi donare il ricavato
ai musicisti in difficoltà.

Secondo la casa d’aste
che si è occupata della vendita,
la chitarra di Cobain
ha stabilito un nuovo record di prezzo.

La cifra più alta, infatti,
era stata raggiunta in precedenza
dalla Stratocaster di David Gilmour
dei Pink Floyd,
venduta a 4 milioni di dollari.

 CULTURA & SOCIETA’
 CULTURA & SOCIETA’

 Raffaele Diomede

Il dolce italiano per eccellenza
È un dessert conosciuto
e realizzato in tutta Italia,
ma la sua origine
viene dalla regione del Veneto:
è il tiramisù.

È un dolce povero
e nasce intorno agli anni Settanta
da un’antica tradizione:
il tuorlo dell’uovo
montato con lo zucchero,
bevanda ideale per bambini e anziani
grazie al suo apporto energetico.

Gli ingredienti necessari
per la preparazione
sono uova, zucchero,
caffè, cacao,
mascarpone e savoiardi,
dei biscotti dalla consistenza morbida.

Anche se la ricetta originale non lo prevede,
è possibile utilizzare
un po’ di liquore,
precisamente il marsala.

Gli ingredienti che compongono il dolce,
oltre che energia,
trasmettono anche buonumore:
in particolare, il cacao.
Anche le uova
sono importanti per l’organismo:
sono cariche di vitamine
e di sali minerali.

Esistono molte versioni del tiramisù:
la più nota è la variante con le fragole,
ma si prepara anche con pistacchio,
con nutella, con cioccolato bianco,
e anche con yogurt o gelato.

Donations help us pay our writers and editorial staff. Click here to show your support!
Donations
Click here
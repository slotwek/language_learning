Listen online as you read:

ESTERI
ESTERI

 Khamenei.ir

Iran, mandati d’arresto per uccisione Soleimani – incluso Trump
Il 29 giugno Alghasi Mehr,
il procuratore di Teheran,
ha annunciato che l’Iran
ha emesso una serie
di mandati d’arresto
nei confronti di 36 persone,
tra cui Donald Trump.

Gli individui ricercati
sono stati accusati
di aver ordinato
o contribuito alla preparazione
e attuazione del raid
che il 3 gennaio scorso
portò all’uccisione
del generale Soleimani
a Baghdad.

Qassem Soleimani
era il comandante delle forze Qods
dei Pasdaran,
e si trovava presso
l’aeroporto di Baghdad
quando è stato ucciso.

I cittadini ricercati
sono di diverse nazionalità,
anche se nessun nome
è stato citato finora.

Alghasi Mehr ha commentato:
“La magistratura iraniana
ha emesso un’allerta rossa all’Interpol
per le 36 persone ricercate,
che sono figure politiche e militari”,
e ha assicurato
che il presidente americano Trump
continuerà ad essere
in cima alla lista
anche al termine
del suo incarico presidenziale.

 ITALIA
 ITALIA

Scuola, si riapre il 14 settembre
È ufficiale:
la scuola riaprirà
il 14 settembre.
Regioni ed Enti Locali
hanno dato il via libera
alle nuove linee guida
per il rientro in classe.

“Vogliamo fare scuola
anche fuori dalla scuola:
portiamo gli studenti nei cinema,
nei teatri, nei musei.
Portiamo anche i più piccoli
al parco,
quando il tempo lo consente,
a fare lezione”,
ha spiegato la ministra dell’Istruzione,
Lucia Azzolina,
nella conferenza di presentazione
del Piano per il rientro a scuola
a settembre.

“La didattica a distanza
sotto i quattordici anni
si fa soltanto
per la scuola secondaria
di secondo livello,
ma solo quando è proprio impossibile
dare vita alla didattica normale”,
ha spiegato il sottosegretario
all’Istruzione Peppe De Cristofaro.

“È essenziale investire in nuove risorse
per garantire la riapertura
di tutte le scuole
nella massima sicurezza.
È un obiettivo fondamentale
su cui tutto il Paese
deve essere unito”,
ha detto il ministro della Salute
Roberto Speranza.

ESTERI
ESTERI

 Kroisenbrunner

Scontro tra traghetti in Bangladesh, più di 20 le vittime
Uno scontro tra due traghetti
lungo il fiume Buriganga,
in Bangladesh,
ha provocato decine di vittime
la mattina del 29 giugno.

Secondo le ricostruzioni
delle autorità,
il traghetto Morning Bird,
proveniente dal Bangladesh centrale,
si sarebbe scontrato
con un secondo traghetto
nei pressi di Sadarghat.

Il secondo traghetto
non si è fermato
per controllare le conseguenze
dell’incidente,
mentre il Morning Bird
si è addirittura capovolto.
A bordo vi erano
più di 50 persone,
molte delle quali
sono rimaste intrappolate
nelle cabine del traghetto.

Enayet Hossain,
un rappresentante dei vigili del fuoco,
ha annunciato che finora
sono 23 i corpi
recuperati dai sommozzatori.
Secondo le autorità,
non è ancora chiaro
se qualche passeggero
sia riuscito a mettersi in salvo,
e le ricerche dei sopravvissuti
continuano.

 ITALIA
 ITALIA

 Palickap

40 anni dalla strage di Ustica
Il 27 giugno 1980
un aereo civile
decollato da Bologna
e mai arrivato a Palermo
fu abbattuto da un missile
e precipitò a Ustica.
A bordo c’erano
69 adulti e 12 bambini:
nessun superstite.

Il relitto del Dc9 fu recuperato
soltanto dopo anni,
tra il 1987 e il 1988.
Oggi lo scheletro del veivolo,
ricomposto pezzo per pezzo,
è esposto a Bologna
al Museo della Memoria di Ustica.

Le indagini sono durate anni
perché continuamente deviate
e ostacolate
da “una coltre di menzogne”.
Sta di fatto che l’aereo
si trovava sulla traiettoria
di fuochi nemici incrociati.

In quegli anni, infatti,
il clima internazionale
nel bacino del Mediterraneo
era segnato da forti tensioni.
L’Italia era colpita dal terrorismo:
erano i cosiddetti “anni di piombo”.
Un mese dopo Ustica,
Bologna veniva colpita
dalla bomba alla stazione.

Ad oggi l’associazione
dei parenti delle vittime
reclama ancora l’assenza
di nomi e cognomi
degli autori della strage,
e Ustica rimane
uno dei tanti misteri irrisolti
della storia nazionale.

ESTERI
ESTERI

 MikeMozartJeepersMedia

Sparatoria in California
Non c’è pace negli Stati Uniti.
In California si è verificata
una sparatoria.

Domenica 28 Giugno,
in un centro di distribuzione
della famosa catena Walmart
a Red Bluff,
un uomo ha aperto il fuoco.

Almeno due le vittime
e 4 i feriti.
Secondo alcuni testimoni oculari
a sparare è stato un uomo
armato di un fucile semiautomatico.

L’uomo sarebbe arrivato in auto,
avrebbe fatto 4 volte
il giro del parcheggio
e si sarebbe schiantato
con la sua auto contro la struttura.
Poi è sceso dall’auto
e ha aperto il fuoco.

L’omicida è stato quindi colpito
dalla polizia
ed è morto in ospedale.

Rimane sconosciuto
il motivo del folle gesto.

 TECNOLOGIA
 TECNOLOGIA

 ESA_events

Spazio, un altro rinvio per Vega
Un altro rinvio
per il lancio di Vega,
ancora una volta
a causa delle condizioni meteo.

Lo ha comunicato Arianespace,
l’agenzia che gestisce i lanci
per l’Agenzia Spaziale Europea (Esa).

Vega sarebbe dovuto partire
il 19 giugno,
ma il lancio fu annullato
per i forti venti
in alta quota.

Il missile,
una volta in orbita,
testerà un nuovo sistema di rilascio
per satelliti di piccole dimensioni.

Il sistema Ssms
(Small Spacecraft Mission Service)
può infatti trasportare
fino a 53 mini satelliti
dal peso variabile
fra uno e 500 chilogrammi.

Grazie a questo sistema,
secondo il presidente
dell’Agenzia Spaziale Italiana (Asi),
“Vega diventerà uno strumento
a supporto della new space economy”.

La data del nuovo lancio
sarà stabilita
sulla base delle condizioni meteo.

 CULTURA & SOCIETA’
 CULTURA & SOCIETA’

Coca Cola sospende la pubblicità su Facebook
La Coca Cola e altri grandi marchi,
tra cui Unilever,
hanno deciso di sospendere
la pubblicità su Facebook.

La sospensione partirà
dal 1 luglio
e durerà per un mese.
Oltre a Facebook
verranno sospese
anche le campagne pubblicitarie
su altri social media
tra cui Instagram e Twitter.

I marchi hanno deciso di aderire
alla campagna ‘Stop Hate for Profit’
che invita le piattaforme social
a fare di più
per contrastare odio e razzismo.

La decisione ha fatto perdere a Facebook
circa l’8,3% in borsa.

Facebook si è difesa dichiarando
di essere la piattaforma
che rimuove maggiormente
i contenuti razzisti
e che incitano all’odio,
affermazione confermata
anche dal recente rapporto
della Commissione europea
sui discorsi di incitamento all’odio.

AMBIENTE
AMBIENTE

L’Italia con l’Europa per arrestare la perdita della biodiversità
L’Europa ha presentato
la sua nuova strategia
sulla biodiversità per il 2030,
con l’obiettivo di fermare
la distruzione subita dalla natura,
piantando 3 miliardi di alberi
entro il prossimo decennio.

Una cifra considerevole
che dovrà essere raggiunta
con la collaborazione
dei 27 Stati membri.

Secondo le autorità comunitarie,
per rafforzare la resilienza dell’Europa
anche di fronte a emergenze sanitarie
come il Coronavirus,
occorre lavorare su due fronti:
fermare la perdita di biodiversità
e costruire un sistema alimentare
sano e sostenibile.

Secondo la Commissione europea,
la protezione e il ripristino
di ecosistemi ben funzionanti
sulla scia della pandemia di Coronavirus
è “la chiave per prevenire l’insorgenza
e la diffusione di malattie future”.

Oltre agli alberi,
la strategia prevede
la riduzione dei pesticidi del 50%,
il ricorso all’agricoltura biologica
per raggiungere il 25%
della superficie agricola totale,
e l’aumento della protezione
delle aree marine.
Tutto questo in uno scenario
di utilizzo di energia rinnovabile
e riduzione dell’inquinamento atmosferico.

Donations help us pay our writers and editorial staff. Click here to show your support!
Donations
Click here
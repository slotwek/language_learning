Listen online as you read:

 ITALIA
 ITALIA
Coronavirus, misure restrittive prorogate fino al 13 aprile
La mattina dell’1 aprile
una diretta tv
dal Senato della Repubblica
ha visto decidersi la proroga,
per tutti gli italiani,
delle misure restrittive
adottate fino ad ora
per combattere la diffusione
del coronavirus.

Il ministro della Salute
Roberto Speranza
ha indicato il 13 aprile
come data fino alla quale
“tutte le misure
di limitazione alle attività
e agli spostamenti individuali”
verranno prorogate.

Ciò è dovuto alla necessità di evitare
che un troppo anticipato
allentamento delle msiure
elimini i sacrifici
compiuti fin’ora.

Speranza ha fatto cenno
all’importanza
del servizio sanitario nazionale
e della sua preservazione.

L’informativa dal Senato
ha dato spazio
anche a Matteo Renzi,
ex Presidente del Consiglio,
che durante il suo intervento
ha sottolineato la necessità
di intraprendere
una riapertura graduale
ma strategica,
“per tornare alla normalità
che sarà una nuova normalità”.

ESTERI
ESTERI
Ungheria: Orban ottiene i pieni poteri
Il premier ungherese Orban
ha ottenuto dal parlamento
i pieni poteri
per combattere l’emergenza Coronavirus.

La legge è stata approvata
con 157 voti a favore
e 53 contrari.

Questi poteri sono rinnovabili senza limiti,
egli può decidere di chiudere il parlamento,
inoltre chi, per lui, diffonde fake news
può subire condanne
da 1 a 5 anni.

Spetta al premier Orban
decidere quando
lo stato d’emergenza sarà finito.

Sia l’opposizione
che gli osservatori dell’Unione Europea
sono contrari a questa manovra
ritenendola un mezzo
per cementare il potere sovranista.

Anche l’alto commissariato
delle Nazioni Unite per i diritti umani
ha espresso i propri timori.

 ITALIA
 ITALIA
Erutta lo Stromboli, lava e frane fino alla costa
Il vulcano Stromboli,
nell’arcipelago delle isole Eolie,
ha recentemente manifestato
un incremento
della sua attività eruttiva.

La notte del 30 marzo
una colata di lava
ha traboccato
dalla terrazza craterica del vulcano.

La lava,
accompagnata da nuvoloni di polvere
e da numerose piccole frane,
ha raggiunto la costa
alla base della Sciara del Fuoco,
una zona dell’arcipelago
fortunatamente desertica.

L’Istituto Nazionale
di Geofisica e Vulcanologia
ha spiegato che le frane,
verificatesi a causa
del “rotolamento
di blocchi incandescenti”,
ha provocato anche un alto –
ma stabile –
segnale sismico.

ESTERI
ESTERI

Siria, rivolta nel carcere dell’Isis
Una rivolta nel carcere di Ghwairan,
in Siria,
avrebbe portato alla fuga
di alcuni detenuti.

Il carcere,
controllato dalle Forze democratiche siriane (Fds),
ospita dai 3mila
ai 5mila prigionieri,
in gran parte miliziani dell’Isis.

Fonti ancora non confermate
parlano di una rivolta,
durante la quale i prigionieri
sarebbero riusciti a impossessarsi
del primo piano della prigione.

Altri, invece,
sarebbero riusciti a evadere
attraverso una breccia
nella mura.

Secondo le Fds,
gli evasi sono stati raggiunti
e arrestati.
La televisione siriana, tuttavia,
parla di 12 fuggitivi,
alcuni dei quali
sarebbero ancora in circolazione.

Le forze speciali
hanno fatto irruzione nella prigione
per riprenderne il controllo.

Tuttavia un portavoce delle Fds
ha scritto su Twitter:
“La situazione è ancora tesa
all’interno della prigione”.

 ITALIA
 ITALIA
La distilleria Ramazzotti converte la produzione di amaro in disinfettante
La storica distilleria Ramazzotti
di Canelli nelle Langhe
ha deciso di trasformare
la produzione del famoso amaro
in disinfettante per mani.

Dal 27 marzo lo regala
e distribuisce
alla Croce Rossa Italiana,
alla Protezione Civile,
ai Vigili del Fuoco,
al Comune di Canelli
e ai lavoratori della società
Pernod Ricard Italia.

La fabbrica piemontese ha seguito
la linea decisa
dai vertici del gruppo Pernod Ricard
come hanno fatto altri stabilimenti
della Absolut Vodka in Svezia,
e di whisky americani negli Stati Uniti.

Il direttore della distilleria di Canelli,
Tomas Volpin, ha dichiarato:
“Abbiamo agito prontamente
grazie al contributo di tutte le persone
che lavorano in distilleria
per offrire un aiuto concreto”.

Con Ramazzotti si allunga
l’elenco delle aziende italiane
che riconvertono la produzione:
ci sono anche Armani,
Prada, Ferrari,
Gucci e Bulgari.

ESTERI
ESTERI

Olanda: rubato quadro di Van Gogh
Al museo Singer Laren,
in Olanda,
è stato rubato un quadro
di Vincent Van Gogh.

L’opera rubata
è “Giardino della canonica
di Nuenen in primavera”
che si trovava lì in prestito.

Il quadro ha un valore stimato
di 6 milioni di euro.

I ladri sono entrati nel museo di notte,
sfondando una porta a vetri
che ha fatto scattare l’allarme.

Quando la polizia
è giunta sul posto, però,
i ladri erano già scappati
con il quadro.

Il direttore del museo
ha dichiarato che spera
che il quadro venga restituito
integro.

 ITALIA
 ITALIA
Nuovo ospedale di Milano, polemiche sull’inaugurazione
Il nuovo ospedale di Milano
costruito in tempi record
nella sede della Fiera di Milano,
è stato inaugurato.

L’entusiasmo per l’importante iniziativa
non ha impedito alle polemiche
di riempire i social e i media.
L’accusa è quella di “assembramento”:
durante la conferenza stampa
di inaugurazione
erano presenti le istituzioni
e la platea era piena di giornalisti.

Subito le voci di protesta
si sono alzate,
come in questo tweet:
“Per presentare l’ospedale,
Fontana organizza
un’affollata conferenza stampa,
dove saltano tutte le norme di sicurezza
e distanziamento”.
O in quest’altro post:
“Se esci da solo
per una veloce boccata d’aria
dopo intere giornate chiuso in casa
sei un pericoloso untore,
ma se organizzi
una conferenza stampa affollatissima
va tutto bene”.

Attilio Fontana,
presidente della Regione Lombardia,
ha risposto alle polemiche
dicendo che tutti i presenti
indossavano le mascherine,
che sono sufficienti a proteggere
dal rischio di contagio
anche se le distanze di sicurezza
non sono rispettate.

Donations help us pay our writers and editorial staff. Click here to show your support!
Donations
Click here
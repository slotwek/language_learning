Listen online as you read:

ESTERI
ESTERI

 Dickelbers

Canada, sparatoria di 12 ore in Nuova Scozia
In Canada,
un uomo si è travestito
da agente di polizia
e ha seminato il terrore
in Nuova Scozia.

L’uomo, identificato
come Gabriel Wortman,
un dentista di 51 anni,
ha anche modificato la sua auto
per renderla uguale
a un veicolo della polizia.

Avrebbe poi commesso
una serie di omicidi
in varie località
della Nuova Scozia
nelle successive 12 ore.

La vicenda è iniziata
a Portapique,
dove la polizia è intervenuta
per la presenza
di un individuo armato.

L’assassino si è poi spostato
in varie località,
uccidendo 16 persone in totale.

Non è ancora chiaro
il movente dell’uomo,
che è stato dichiarato morto
dalla Royal Canadian Mounted Police.

Il Primo Ministro Justin Trudeau
ha commentato così l’accaduto:
“Il mio cuore si rivolge
a tutte le persone colpite
in quella che è
una situazione terribile”.

 ITALIA
 ITALIA

Cerca di uccidere la ex a martellate
A Roma un uomo
si è recato in taxi
a casa della ex fidanzata
e ha aspettato nel garage
che lei tornasse a casa.

Quando la donna è giunta a casa,
l’ha aggredita a colpi di martello
e le ha rubato il pc portatile
per poi fuggire.

L’uomo è stato arrestato
vicino a casa sua.

La polizia era stata chiamata
dai condomini della donna
allertati dalle sue urla.

Quando la polizia è arrivata sul posto
la descrizione dell’aggressore
fatta dalla vittima
ha permesso l’identificazione del colpevole.

L’uomo è ora accusato
di tentato omicidio
e di rapina aggravata,
mentre la donna è ricoverata
in codice rosso all’ospedale San Giovanni.

ESTERI
ESTERI

 Zouzou Wizman

Nigeria, attacco di banditi provoca 47 morti
Sono quarantasette le vittime
di una serie di attacchi
da parte di banditi armati
in cinque villaggi nigeriani,
avvenuti la notte
del 19 aprile.

Secondo le autorità,
i villaggi
– nel nord della Nigeria –
sarebbero stati colpiti simultaneamente
in un attacco organizzato.

Le bande in questione,
specializzate nel rapimento per riscatto
e nel furto di bestiame,
avrebbero organizzato
questo attacco multiplo
dopo essere state respinte
dalla popolazione locale
venerdì 17 aprile.

Gambo Isah,
portavoce della polizia,
ha affermato che durante l’attacco
uomini in sella ad oltre 150 motociclette
hanno bruciato svariate case
e sparato agli occupanti.

Il presidente della Nigeria,
Buhari,
ha condannato l’episodio
e le autorità hanno confermato
che polizia ed esercito
sono stati inviati sul posto
per assicurare l’arresto
degli artefici.

 ITALIA
 ITALIA

Bonus vacanze da 325 euro per gli italiani
Il voto della Camera dei Deputati
sul decreto “Cura Italia bis”
è previsto per il 24 aprile.

Questo secondo provvedimento,
firmato dal Presidente del Consiglio,
raccoglie “tutte le misure
[…] per risollevare il Paese
dalla crisi economica
causata dalle restrizioni anti contagio”.

Una di queste
è il bonus per le vacanze.
Si tratta di una detrazione fiscale
per le famiglie italiane
con un basso reddito
per soggiorni di un minimo di tre notti
in strutture turistiche nazionali.

In base ai componenti
del nucleo familiare
il bonus può valere
dai 100 ai 325 euro.

Il Coronavirus sta già trasformando
lo stile di vita delle persone
e il turismo non sarà escluso
da questo profondo cambiamento.

Quest’estate gli italiani
dovranno fare i conti
con il portafoglio meno pieno
e con mete turistiche più vicine:
il cosiddetto “turismo di prossimità”,
sarà quasi tutto nostrano
e in auto anziché in treno,
nave o aereo.

 CULTURA & SOCIETA’
 CULTURA & SOCIETA’

Boom di vendite del lievito
Gli italiani costretti a casa
in tempo di pandemia
si dedicano a preparare pane,
pizza e torte.
E nei supermercati
non si trova più il lievito.

La vendita di quello di birra,
ideale per la panificazione,
è aumentata più del 200%
rispetto allo stesso periodo
dello scorso anno.

“In Europa,
l’Italia occupa il terzo posto
tra i paesi produttori [di lievito],
dopo Francia e Germania”.

La ragione per cui il lievito scarseggia
è dovuta anche
ai tempi di produzione,
perché il lievito non si produce,
ma si coltiva.

Il “Saccharomyces cerevisiae”
è un microrganismo vivo
che per riprodursi
ha bisogno di una settimana
e “non c’è modo
di accelerare i passaggi
perché […] è un processo naturale”.
Ecco spiegato il mistero
della sparizione del lievito
dagli scaffali dei supermercati!

Ma gli italiani non si scoraggiano
e molti si stanno mettendo alla prova
coltivando a casa propria
il “lievito madre”,
un’impresa difficile,
ma non impossibile,
anche grazie ai molti tutorial
disponibili in rete.

 CULTURA & SOCIETA’
 CULTURA & SOCIETA’

 Niccolò Caranti

Il disegnatore Matsumoto ha messo in vendita un disegno per l’ospedale di Torino
Il disegnatore giapponese Matsumoto
ha messo in vendita un suo disegno
e il ricavo della vendita
sarà devoluto
all’Ospedale Molinette di Torino.

Il disegno raffigura Capitan Harlock,
il celebre personaggio
creato da Matsumoto,
e la scritta “Andrà tutto bene”,
il motto che ha accompagnato
queste settimane di lotta al Coronavirus.

“Ho pensato al personale
dell’Ospedale Molinette di Torino
che si è preso cura della mia salute;
i loro volti e la loro energia,
insieme alle cure,
mi hanno consentito
di tornare a stare bene”
queste le parole del maestro giapponese
che lo scorso anno
era stato ricoverato nell’ospedale torinese.

Il disegno è all’asta su Ebay
fino al 26 aprile,
e l’intero ricavato della vendita
verrà utilizzato per acquistare
dispositivi di protezione
per il personale delle Molinette.

torino.repubblica.it

torino.repubblica.it

 CULTURA & SOCIETA’
 CULTURA & SOCIETA’

 Ronald Woan

“One World Together at Home” il concerto virtuale di Lady Gaga
La notte tra tra sabato 18
e domenica 19 aprile
ha avuto luogo
il grande concerto virtuale
organizzato da Lady Gaga:
“One World Together at Home”.

L’iniziativa, organizzata in collaborazione
con Global Citizen,
aveva lo scopo
di raccogliere fondi
per supportare
l’Organizzazione Mondiale della Sanità
nella lotta al coronavirus.

Tra i tanti artisti
che si sono esibiti dalle loro case
erano presenti i Rolling Stones,
Stevie Wonder,
Paul McCartney,
Billie Eilish,
Elton John e molti altri.

Il concerto è andato in onda
sulle principali piattaforme di streaming
come Youtube,
Amazon Prime Video,
Apple, Facebook,
Instagram, Twitter
e Yahoo.

In occasione dell’evento,
Lady Gaga ha scritto
sul suo profilo Instagram:
“Ora più che mai
è importante essere gentili.
Per quelli che sono malati
e per quelli che non lo sono
e hanno paura.
Siamo insieme in questo.
Ti amo mondo”.

Donations help us pay our writers and editorial staff. Click here to show your support!
Donations
Click here
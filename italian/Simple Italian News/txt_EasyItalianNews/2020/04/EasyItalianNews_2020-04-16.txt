Listen online as you read:

ESTERI
ESTERI

Trump sospende i finanziamenti all’OMS
Donald Trump ha annunciato
che gli USA hanno intenzione
di sospendere i finanziamenti
all’Organizzazione Mondiale della Sanità
perché essa non ha informato
la comunità mondiale
della gravità della pandemia
in modo tempestivo.

Gli USA sono i maggiori finanziatori
dell’agenzia sanitaria collegata all’ONU,
“versano […] fra i 400
e i 500 milioni di dollari l’anno.
La Cina – invece – contribuisce
con circa 40 milioni”.
Quindi per Trump l’OMS
è “troppo filo-cinese”.

Per il Democratic National Committee,
Trump “è pronto
a mettere a rischio la salute
per cercare di scaricare la colpa
dei suoi fallimenti su altri”.
In più torna ad attaccare la Cina.

L’OMS aveva accusato Trump
per la chiusura delle frontiere ai cinesi
(accusa fatta anche all’Italia
per lo stesso motivo)
e adesso il presidente americano
si prende la rivincita.

Il segretario generale dell’ONU,
Antonio Guterres,
ha commentato che “non è il momento
di ridurre le risorse
per le operazioni dell’OMS
o di qualsiasi altra organizzazione umanitaria
nella lotta contro il coronavirus”.

 ITALIA
 ITALIA

La ministra del lavoro annuncia un aumento del bonus a 800 euro
Per ora è solo una dichiarazione,
ma la ministra del Lavoro
Nunzia Catalfo ha promesso
che nel prossimo decreto governativo
ci sarà un aumento del bonus
da 600 a 800 euro
per i lavoratori autonomi
rimasti senza occupazione.

Su circa 4 milioni di domande
arrivate all’INPS,
un milione sono state pagate il 15 aprile
con accredito diretto
sul conto corrente bancario dei cittadini.

La ministra Catalfo
ha anche annunciato
che è intenzione del governo
“introdurre un reddito di emergenza
per le fasce più deboli
della popolazione”.

Inoltre tra governo e ABI,
l’Associazione bancaria italiana,
è stato firmato un accordo
grazie al quale le banche
anticipano ai lavoratori
una quota della cassa integrazione
pari a 1.400 euro.

Intanto alcuni comuni
hanno destinato fondi
per i “buoni spesa”
a sostegno delle famiglie
con gravi difficoltà.
Con questi ticket
si possono acquistare
prodotti alimentari
nei supermercati convenzionati,
fatta eccezione per alcolici e bevande.

ESTERI
ESTERI

Tornado in Mississippi
Una serie di tornado
si sono abbattuti su Mississippi,
Alabama, Texas
e Tennessee.

I tornado hanno provocato gravi danni,
in particolare nello stato del Mississippi.

Almeno 32 le persone
che hanno perso la vita
tra i vari stati colpiti.

Centinaia di abitazioni
sono state distrutte
e 72.000 persone sono rimaste
senza elettricità.

Il governatore del Mississippi
ha dichiarato lo stato d’emergenza.

L’Alabama ha sospeso i provvedimenti
di distanziamento sociale
dovuti al Covid-19
per permettere alle persone
di ripararsi.

ESTERI
ESTERI

Australia, perde lavoro per coronavirus ma vince 5 milioni di dollari alla lotteria
Un ventenne australiano
di Adelaide
ha vinto poco meno
di 5 milioni di dollari
alla lotteria.

L’uomo aveva da poco
perso il lavoro
a causa della pandemia
di coronavirus.

Molte aziende, infatti,
sono state costrette a chiudere
a causa dell’attuale
situazione economica.

Grazie alla vincita
ora il ventenne
riceverà 20.000 dollari al mese
per i prossimi venti anni.

Il vincitore,
che vuole rimanere anonimo,
ha commentato così
l’immenso colpo di fortuna:
“Siamo una giovane famiglia,
abbiamo un bambino.
Con questo siamo a posto
per il resto delle nostre vite”.

ESTERI
ESTERI

 Lord Mountbatten

Indonesia, si risveglia il vulcano Anak Krakatau
Il vulcano Anak Krakatau,
nome che significa “figlio del Krakatoa”,
si è risvegliato.

Situato nell’isola disabitata
di Rakata,
nello Stretto della Sonda,
nel 2018 la sua eruzione
aveva dato origine
a uno tsunami.

Secondo il servizio vulcanologico,
il vulcano ha ripreso la sua attività
eruttando per circa 40 minuti.
Dopo le 2 nuove eruzioni
avvenute nella notte,
il vulcano è ancora attivo.

L’eruzione ha provocato
una colata di lava
e una colonna di fumo
alta 15 chilometri.

Il servizio vulcanologico
sta effettuando
una sorveglianza costante
per monitorare
eventuali cambiamenti
nella sua attività.

 CULTURA & SOCIETA’
 CULTURA & SOCIETA’

Le attività preferite dagli italiani in quarantena
Dallo sport in salotto
alle maratone di serie tv,
uno studio di SEMrush,
una piattaforma di analisi
della concorrenza marketing online,
ha analizzato quali sono
le attività preferite
degli italiani in quarantena.

Un elemento che sembra
accomunare tutti
è internet:
infatti, anche le fasce d’età
considerate meno tecnologiche
hanno scoperto le distrazioni
disponibili in rete.

Tra le piattaforme
che hanno registrato maggiore crescita
si trovano i servizi di streaming
quali Rakuten Tv
e Amazon Prime Video.

Ma non solo,
sono molti gli italiani
che hanno scelto
di immergersi nella cultura
visitando virtualmente
musei di tutto il mondo.
Tra le esposizioni online
che hanno suscitato più interesse in Italia
vi sono gli Uffizi,
il museo egizio di Torino,
e la Pinacoteca di Brera.

E per finire,
anche in quarantena,
non viene a mancare
l’attività sportiva!
Le ricerche online
di allenamenti fai da te
sono aumentate notevolmente,
nello specifico gli esercizi per dimagrire,
per fare cardio,
e per praticare discipline
come yoga e pilates.

notizie.tiscali.it

notizie.tiscali.it
 CULTURA & SOCIETA’
 CULTURA & SOCIETA’

Morta Patricia Millardet
Si è spenta a Roma
per un infarto,
all’età di 63 anni,
l’attrice Patricia Millardet.

Nata in Francia,
viveva nella capitale italiana
dagli anni ’80.

Il pubblico italiano
la conosceva principalmente
grazie al ruolo,
molto amato dal pubblico,
del giudice Silvia Conti
nella popolare serie tv ‘La Piovra’,
che è andata in onda
dal 1989 al 2001.

Nella sua lunga carriera
ha partecipato a numerose produzioni
sia cinematografiche
che televisive,
tra cui ‘Il tempo delle mele 2’
e ‘Il sole anche di notte’
dei fratelli Taviani.

Donations help us pay our writers and editorial staff. Click here to show your support!
Donations
Click here
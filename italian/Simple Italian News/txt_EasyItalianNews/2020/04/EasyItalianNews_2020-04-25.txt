Listen online as you read:

ESTERI
ESTERI

Trump firma lo stop all’immigrazione
Donald Trump ha firmato
un ordine esecutivo
per limitare l’immigrazione
negli Stati Uniti.

Il provvedimento,
preso per rispondere
all’emergenza coronavirus,
sospende le green card
per 60 giorni.

Il presidente ha però precisato
che la durata
potrebbe essere prolungata
se la situazione lo richiedesse.

Secondo Trump,
in questo momento
la priorità è “proteggere
i grandi lavoratori americani”
e “assicurarsi che i disoccupati
di tutti i settori
siano in prima linea
per i posti di lavoro”.

Sono esentati dal decreto
i migranti sposati
a un cittadino americano,
quelli che hanno richiesto il visto
tramite il programma EB-5
e il personale sanitario.

 ITALIA
 ITALIA

Vicini di casa lasciano biglietto contro un’infermiera
Un’infermiera di Lucca
di ritorno da un turno in ospedale
ha trovato una sgradita sorpresa
nella buca delle lettere.

Uno o più vicini di casa
le hanno infatti lasciato un biglietto
in cui l’accusano
di portare il Coronavirus
nel condominio.

“Grazie per il Covid
che ogni giorno ci porti in corte.
Ricordati che ci sono anziani
e bambini, grazie”,
queste le parole scritte sul biglietto.

L’infermiera ha dichiarato
di esserci rimasta male e
di essere stata ferita dal messaggio.

La Asl Toscana ha subito manifestato
la propria solidarietà alla collega.
Anche il presidente della Toscana
ha condannato l’episodio,
così come il sindaco di Lucca.

 ITALIA
 ITALIA

Comincia il Ramadan in isolamento
E’ cominciato giovedì 23 aprile
il Ramadan,
uno dei cinque pilastri dell’Islam,
che prevede circa un mese
di astensione da rapporti sessuali,
cibo e bevande,
per potersi dedicare alla preghiera
e alla meditazione.

Soltanto dopo il tramonto
è consentito interrompere le restrizioni
con l’iftar,
il pasto quotidiano.

Il 23 maggio poi
si terrà la celebrazione di Eid al-Fitr
che segna la fine del Ramadan,
spesso contrassegnata
da feste e banchetti.

Tuttavia quest’anno,
date le restrizioni
che in Italia sono state poste
alle celebrazioni religiose
e agli assembramenti,
il Ramadan dovrà essere vissuto
soltanto con la propria famiglia.

Yassine Lafram,
il presidente dell’Unione
delle comunità islamiche italiane,
si è dimostrato addolorato
per la perdita degli aspetti della celebrazione
che sono più rappresentativi
del suo spirito.
“Non ci saranno
le tavolate dell’Iftar,
che così spesso
offrono un posto a tavola
anche a chi,
di solito solo e in difficoltà,
un posto a tavola non ce l’ha”
ha commentato, continuando:
“Non ci saranno nemmeno
le preghiere serali
nelle moschee e nelle sale,
né la lettura condivisa del Corano”.

ECONOMIA
ECONOMIA

Consiglio europeo, ok al fondo per la ripresa
Il Consiglio europeo
si è riunito giovedì 23 aprile
e ha deciso di mettere a disposizione
un fondo per la ripresa economica
(“Recovery Fund”)
pari a 1000 miliardi di euro.

Lo farà attraverso tre diversi strumenti:
la BEI, Banca Europea per gli Investimenti;
il Mes, il Meccanismo Europeo di Stabilità
e il Sure, il “sicuro”,
lo strumento contro la disoccupazione
rivolto in particolare ai paesi più colpiti
dagli effetti del Covid-19.

Il Sure introduce il concetto
di ‘short-time-work’
e permette ai lavoratori
di mantenere il proprio impiego
e alle aziende di non perdere denaro
in attesa della ripresa economica.

Il Presidente del Consiglio Conte
è soddisfatto delle conclusioni
del Consiglio europeo,
anche se bisogna accelerare i tempi
e arrivare a maggio con un accordo
per il Recovery Fund.

Ursula von der Leyen, presidente UE,
ha fatto una sintesi
delle proposte portate
dai vari Paesi membri
e ha accolto la richiesta
di interventi straordinari.

Christine Lagarde, a capo della Bce,
è invece preoccupata
perché i Paesi più in crisi
rischiano di atterrare economicamente
l’intero sistema economico europeo.

 ITALIA
 ITALIA

 Senat RP/Polish Senate

Mattarella nomina i giovani Alfieri della Repubblica
Il presidente italiano Mattarella
ha dato a 25 giovani
tra i 9 e i 19 anni
l’onorificenza di Alfieri della Repubblica
per la loro bontà e creatività.

Sono ragazzi che rappresentano
modelli positivi per la comunità
e un esempio per i giovani.

Oltre ai 25 attestati d’onorificenza
sono state consegnate
anche 3 targhe
per azioni collettive.

Tra i 25 giovani premiati
c’è un ragazzo di 15 anni
che ha creato un gelato
che può essere mangiato
dai malati di Morbo di Crohn.

Tra loro anche una bambina di 9 anni
che si è tagliata i capelli
per donarli e creare parrucche
per chi è rimasto calvo
dopo delle terapie oncologiche.

Le tre targhe sono state consegnate
a due classi scolastiche
e a una associazione:
una per il lavoro di inclusione
di un compagno autistico,
l’altra per un lavoro sulla Costituzione,
e all’associazione per la lotta
all’abuso di droga e alcol dei minori.

 CULTURA & SOCIETA’
 CULTURA & SOCIETA’

Il 25 aprile, cos’è e come si festeggia quest’anno
Il 25 aprile
in Italia si festeggia
la Festa della Liberazione
dal regime fascista
e dall’occupazione nazista.

La festa,
istituita nel 1949
in ricordo del 25 aprile 1945,
data in cui Milano e Torino
vennero liberate dall’occupazione,
è simbolo della resistenza partigiana
durante la Seconda Guerra Mondiale.

Quest’anno,
nonostante si tratti
del 75esimo anniversario,
si dovrà rinunciare
alle tradizionali parate
lungo le strade
e nelle piazze di tutta Italia.

Al posto dei festeggiamenti annuali,
sono stati organizzati
vari eventi virtuali.
Tra i numerosi documentari
che verranno mostrati in televisione,
lunedì 27 aprile
verrà trasmessa
”La scelta: i partigiani raccontano”,
una docu-intervista
che presenterà le testimonianze
dei partigiani ancora in vita oggi.

Da segnalare anche “Partigiane 2.0”,
un documentario al femminile
che andrà in onda su Sky Arte,
e molteplici iniziative
quali dirette di celebrazione
sui social,
maratone,
e incontri online
dedicati a questa giornata speciale.

zon.it

zon.it

 CULTURA & SOCIETA’
 CULTURA & SOCIETA’

Giornata mondiale della Terra, l’Italia “Canta la Vita”
Zucchero Fornaciari,
cantautore e musicista
di fama internazionale,
ha organizzato un concerto senza pubblico
e in notturna a Roma,
davanti al Colosseo,
in occasione del 50° anniversario
della Giornata Mondiale della Terra
il 22 aprile.

Ha cantato “Canta la vita”,
tratto da “Let Your Love Be Know”
il brano di Bono Vox
per cui Zucchero,
suo amico da anni,
ha scritto il testo in italiano.

La canzone è stata composta
e diffusa su Internet
dal leader degli U2
per gli italiani
all’inizio del loro isolamento
per esprimere il suo incoraggiamento
e affetto.

L’esibizione è stata trasmessa
su RaiPlay durante la maratona
#OnePeopleOnePlanet,
sui temi di “educazione ambientale,
tutela della natura
e sviluppo sostenibile”.

 CULTURA & SOCIETA’
 CULTURA & SOCIETA’

 Raph_PH

Rolling Stones, esce il nuovo singolo in lockdown
I Rolling Stones
hanno rilasciato
il loro ultimo singolo:
‘Living in a ghost town’.

Scritto da Mick Jagger
e Keith Richards,
è stato registrato a Los Angeles
e a Londra
proprio durante l’isolamento.

Secondo Jagger,
la canzone si adatta perfettamente
a questo periodo di quarantena
e al momento
che stiamo vivendo.

Inizialmente la band
voleva fare uscire il singolo
all’interno del loro nuovo album,
ma vista la situazione attuale
ha preferito rilasciarlo
in questo particolare periodo.

“Abbiamo deciso
che questo pezzo
doveva essere ascoltato ora
e quindi eccolo qui”
ha aggiunto Keith Richards.

Per i Rolling Stones
si tratta del primo materiale inedito
dal 2012.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Governor-General of New Zealand

Coronavirus, politici in tutto il mondo si riducono lo stipendio
Dopo il taglio simbolico
dello stipendio dei manager
di alcune grandi imprese,
è la volta dei politici.

I leader politici di alcuni paesi, infatti,
per dimostrare solidarietà
con i propri cittadini
in difficoltà economiche,
si sono ridotti lo stipendio.

In Bulgaria,
la classe politica
ha rinunciato completamente
al proprio salario,
che contribuirà piuttosto
a sostenere il sistema sanitario nazionale.

E la situazione
è simile in Grecia,
dove il primo ministro Mitsotakis
ha invitato parlamentari,
ministri e viceministri
a rinunciare a metà stipendio
per far fronte all’emergenza Coronavirus.

L’iniziativa si estende
anche al di fuori
dei confini geografici europei:
infatti i parlamentari giapponesi
sono stati sottoposti
a una riduzione dello stipendio
del 20% per un anno.

In Nuova Zelanda,
dove la diffusione del virus
è stata contenuta
grazie a una serie di misure restrittive,
il primo ministro Jacinda Arden
ha comunicato
di aver preso la stessa iniziativa
per contribuire ai fondi disponibili
per combattere la crisi.
La premier ha commentato
che “ogni persona
e organizzazione
ha il suo ruolo
nella lotta comune
contro il Covid-19
e per salvare vite umane”.

ESTERI
ESTERI

Regno Unito, capitano 99enne raccoglie oltre 12 milioni per gli ospedali
Tom Moore,
99enne capitano dell’esercito britannico
in pensione,
stanziato in India e in Birmania
durante la seconda guerra mondiale,
ha dato il via
a una sfida di beneficenza
che ha raccolto
12 milioni e 800 mila sterline
per il sistema sanitario nazionale britannico.

Il veterano
aveva annunciato la sfida
su internet,
promettendo di compiere
100 giri intorno al giardino
della sua abitazione
– aiutato dal suo deambulatore –
in cambio di donazioni
per aiutare gli ospedali
in un momento critico
per il paese.

La scadenza che si era posto
era il 30 aprile,
giorno del suo centesimo compleanno,
e il suo obiettivo
era di raccogliere 1000 sterline.

Tuttavia, la sua storia
ha fatto il giro del web,
e oltre 650mila persone
hanno donato in totale
quasi 13 milioni di sterline.

Quando Moore ha terminato
il suo centesimo giro
è stato accolto da un gruppo di militari
presenti per rendergli onore,
da giornalisti e telecamere.

Il capitano, con un sorriso,
si dichiara felice della somma
“assolutamente fantastica” raccolta.

 CULTURA & SOCIETA’
 CULTURA & SOCIETA’

 Photo BitBoy

Banksy “lavora da casa”
Per i suoi milioni di followers
l’artista Banksy ha pubblicato
sul suo profilo Instagram
la sua ultima opera “domestica”.

I celebri topi
che hanno popolato
molti dei suoi lavori urbani,
sono finiti nel bagno di casa sua:
“corrono, si arrampicano,
srotolano carta igienica
e fanno pipì”.

Le foto sono accompagnate
dal commento: “My wife hates it
when I work from home”.

Si tratta di una provocazione,
tipica dell’artista di Bristol,
che fa del sarcasmo
sullo “smart working”
– che è anche il titolo dell’opera –
per denunciare il “telelavoro forzato”
a cui è costretto “mezzo mondo
da settimane
a causa dell’epidemia”.

 TECNOLOGIA
 TECNOLOGIA

Apple presenta l’Iphone economico
Apple ha annunciato l’arrivo
di un nuovo modello di Iphone,
l’SE 2020,
che sarà più economico
dei suoi ultimi modelli.

Il telefono sarà presto disponibile,
con i preordini possibili
già dal 17 aprile.

Il prezzo del telefono
andrà da 499 a 699 euro
a seconda della memoria del telefono.

Il modello riprende l’Iphone SE
di qualche anno fa
ma il prezzo è più basso.

L’esterno del telefono
sarà quello dell’Iphone 8,
mentre il processore all’interno
sarà quello del loro ultimo modello, l’11,
la fotocamera quella dell’XR.

 CULTURA & SOCIETA’
 CULTURA & SOCIETA’

 John Ramspott

Il video omaggio all’Italia di Steve McCurry
Il celebre fotografo Steve McCurry,
tra i più importanti
dell’agenzia Magnum
e inviato del National Geographic,
ha realizzato un video
in omaggio all’amata Italia.

Sulle note dell’aria “Nessun dorma”
della “Turandot” di Giacomo Puccini,
si susseguono gli scatti
di “Tribute to Italy”
accompagnati da frasi d’autore.
Una di queste
è di Samuel Johnson:
“A man who has not been to Italy
is always conscious
of an inferiority”.

Tra i luoghi fotografati,
appaiono molti paesaggi dell’Umbria
che McCurry ha visitato nel 2014
in occasione del servizio
“Sensational Umbria”.
E poi Venezia,
Ragusa Ibla, Ischia
e i borghi e le campagne del Reatino:
una vecchia contadina nel campo,
la raccolta delle olive,
una coppia elegante seduta in Vespa
un gondoliere tra i canali
e uno che riposa.

McCurry ha messo insieme
le immagini più pittoresche
che si porta nel cuore
e scrive: “Vivere bene e pienamente:
è questa la filosofia di vita degli italiani”,
in questo modo li ringrazia
per il coraggio dimostrato
nell’affrontare l’epidemia.

Costretto a casa negli USA,
McCurry sta sistemando
il suo enorme archivio fotografico
e si diletta in cucina
preparando “pasta al pomodoro […]
con un bicchiere di vino rosso”.

viaggi.corriere.it
siviaggia.it
viaggi.corriere.it

siviaggia.it
 CULTURA & SOCIETA’
 CULTURA & SOCIETA’

 Elena Torre

E’ morto Luis Sepulveda
Luis Sepulveda è morto
a 70 anni
a Oviedo.

Lo scrittore
è l’ennesima vittima
del coronavirus.

Sepulveda era stato ricoverato
a febbraio,
dopo aver partecipato
al festival letterario “Correntes d’Escritas”
a Póvoa de Varzim,
nel nord del Portogallo.

I primi sintomi
sono comparsi
mentre ritornava nella sua casa
a Gijon, nelle Asturie,
insieme alla moglie Carmen Yáñez,
anche lei trovata positiva.

Le condizioni di Sepulveda
sono apparse, però,
molto più gravi fin da subito.

Lo scrittore è stato quindi sedato
e intubato,
per poter respirare
con l’aiuto delle macchine.

Sepulveda era famoso,
oltre che come scrittore,
per essere anche un combattente
e un convinto ecologista.
Era stato arrestato
e in seguito espulso dal Cile
dopo due anni e mezzo di carcere
durante la dittatura di Pinochet.

Tra le sue opere più famose
ricordiamo “Storia di una gabbianella
e del gatto che le insegnò a volare”
e “Il vecchio che leggeva
romanzi d’amore”.

 SPORT
 SPORT

 youkeys

Nuove date per il Tour de France
Sono state ufficializzate
le nuove date
in cui si correrà
il Tour de France.

La gara è stata quindi spostata
dal 27 giugno al 29 agosto,
con una nuova conclusione
prevista per il 20 settembre.

Sempre confermata
anche la partenza da Nizza
e l’arrivo a Parigi.
Il percorso rimarrà di fatto invariato.

L’UCI, la federazione internazionale
di ciclismo,
ha inoltre comunicato
che i Mondiali di ciclismo
si disputeranno nelle date previste
a settembre.

Con lo slittamento del Tour
si delineano anche nuove date
per le altre grandi corse:
l’UCI ha infatti stabilito
che Giro d’Italia e Vuelta
si correranno dopo i Mondiali
con date ancora da definire.

Donations help us pay our writers and editorial staff. Click here to show your support!
Donations
Click here
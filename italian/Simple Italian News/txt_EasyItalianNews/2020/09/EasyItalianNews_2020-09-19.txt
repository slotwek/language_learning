Listen online as you read:

ESTERI
ESTERI

 Jxseph14

Coronavirus, lockdown locali in Inghilterra per 2 milioni di persone
2 milioni di persone
tornano in lockdown
nel nord-est dell’Inghilterra.

Per frenare una possibile
seconda ondata di Covid 19,
i comuni di Newcastle e Sunderland,
Northumberland,
North e South Tyneside,
Gateshead e Durham,
sono diventati nuovamente
“zone rosse”.

Secondo il ministro della sanità,
Matt Hancock,
i nuovi lockdown locali
si sono resi necessari
a causa dell’elevato numero
dei contagi,
molto al di sopra
della media nazionale.

Il tasso di infezione
nelle zone interessate
è infatti compreso
fra 70 e 103 casi
per ogni 100mila abitanti.

Boris Johnson ha commentato così
la decisione:
“Ciò che voglio evitare
è un nuovo lockdown
che farebbe a pezzi
la nostra economia”.

 ITALIA
 ITALIA

 LPLT

Le ragioni del referendum in Italia
Domenica 20 e lunedì 21 settembre
gli italiani voteranno
per un referendum costituzionale.

Il quesito referendario riguarda
la riduzione del numero dei parlamentari:
se vincessero i “sì”
i deputati passerebbero
dagli attuali 630 a 400
e i senatori da 315 a 200.

Il referendum è confermativo di una legge
già approvata in Parlamento,
ma che richiede la conferma dei cittadini.
Essendo confermativo,
non è necessario
il raggiungimento del quorum,
cioè della maggioranza assoluta degli elettori.

In molti comuni italiani
il referendum si svolgerà contemporaneamente
alle elezioni amministrative.
Questa coincidenza ridurrà
il rischio dell’astensionismo.

Chi è a favore e voterà “sì”
al taglio dei parlamentari
ritiene che si risparmieranno
circa 100 milioni di euro l’anno
e il Parlamento sarà
più veloce ed efficiente,
perché ci saranno meno teste
da mettere d’accordo.

Chi è contrario e voterà “no”
è convinto che il taglio
ridurrà la rappresentatività
e allontanerà ancora di più
i cittadini dai politici eletti.

Gli italiani non sembrano particolarmente informati
sulla portata di questo voto.
Per molti è banalmente una questione
di riduzione della spesa pubblica,
ma in realtà si tratta
di una modifica epocale della Costituzione
e del suo dettato democratico.

ESTERI
ESTERI

 内閣官房内閣広報室

Yoshihide Suga nuovo premier giapponese
In Giappone c’è stato
un cambio politico
dopo quasi otto anni.

Shinzo Abe si era dimesso
lo scorso 28 agosto
per motivi di salute.
Il nuovo premier, Yoshihide Suga,
ha manifestato la volontà
di continuare il lavoro politico
del suo predecessore.

Il nuovo governo ha l’arduo compito
di rilanciare l’economia,
tenendo in considerazione
tutte le difficoltà
che la pandemia potrà causare.

Il precedente premier Shinzo Abe
aveva ricevuto delle critiche
riguardo la gestione della crisi sanitaria,
e per aver dovuto rimandare le Olimpiadi al 2021
sempre a causa del Covid-19.

Per la ripartenza economica,
Yoshihide Suga
ha promesso di proseguire
con la politica
di espansione monetaria e fiscale
iniziata da Shinzo Abe.

Il neo-premier nipponico
ha inoltre proposto l’approvazione
di un ulteriore finanziamento
per contrastare la recessione
provocata dal coronavirus.
Non si conosce ancora la cifra,
ma andrebbe a sommarsi
a 230mila miliardi di yen
(1,9 miliardi di euro)
già stanziati.

 ITALIA
 ITALIA

Incontro tra Mattarella e Steinmeier
Si è svolto a Milano
l’incontro tra il presidente della Repubblica
Sergio Mattarella
e il presidente tedesco Steinmeier.

Il presidente tedesco ha sottolineato
come il Recovery Plan
sia stato una decisione coraggiosa
che va però messa in pratica.

Il presidente Mattarella ha posto l’accento
sulle relazioni tra i due paesi
e su come questo rapporto
sia stato decisivo
nel prendere decisioni nell’UE.

All’incontro erano presenti
anche i sindaci
dei comuni tedeschi e italiani
gemellati tra loro.

I due presidenti hanno anche incontrato
dei pazienti italiani
che hanno avuto il Covid
e sono stati curati
in strutture sanitarie tedesche.
Erano presenti anche i medici e gli infermieri
che hanno curato questi pazienti.

milano.repubblica.it

milano.repubblica.it

ESTERI
ESTERI

Australia, sold-out in 10 minuti il “volo verso il nulla”
La compagnia aerea australiana Qantas,
recentemente in difficoltà
a causa della pandemia,
ha deciso di testare sul mercato
un nuovo tipo di prodotto.

Ideato per i più avidi viaggiatori,
il volo del 10 ottobre 2020
partirà da Sydney,
e farà ritorno sette ore dopo
nella stessa città.

L’itinerario,
a bordo di un Boeing 787 Dreamliner,
promette di sorvolare
alcune tra le principali
mete turistiche australiane:
tra di esse la Grande Barriera Corallina,
il Sydney Harbour,
e il monolite sacro
collocato nel cuore del deserto rosso.

Si tratta a tutti gli effetti
di un “volo verso il nulla”,
che aggira le restrizioni Covid-19
sui viaggi nazionali e internazionali
atterrando nella stessa città,
evitando così l’obbligo
di fare poi la quarantena.

Secondo un portavoce della Qantas,
il volo è stato “probabilmente
quello venduto il più velocemente
nella storia di Qantas”,
con biglietti tra i 572 dollari
e 2.754 dollari,
che includono un menu
firmato dal celebre chef Neil Perry.

 ITALIA
 ITALIA

 Paolobon140

Monza, ridotta la pena allo stupratore perché vittima “troppo disinvolta”
Era l’8 giugno 2019
in provincia di Monza
quando un uomo di 63 anni,
originario della Romania,
ha picchiato e violentato
la propria compagna di 43 anni
nella propria roulotte.

La lite è cominciata
a causa di alcuni presunti tradimenti
da parte della donna,
e ha presto visto l’uomo
diventare fisicamente violento:
prima l’ha minacciata con un coltello,
poi l’ha presa a pugni e schiaffi,
tirata per i capelli
e gettata a terra.

Alle suppliche della compagna,
l’uomo le risponde
“Di qua non esci viva”,
e la stupra violentemente finché,
alle 7 del mattino,
giungono sul luogo i carabinieri,
chiamati dalla figlia.

Qualche mese dopo,
il Tribunale di Monza
condanna il 63enne
a 5 anni di carcere.

Tuttavia, il 18 settembre 2020,
la Corte d’Appello di Milano
abbassa la pena
a 4 anni e 4 mesi,
visto il carattere “mite” dell’uomo
e la “condotta troppo disinvolta della donna”.
Pare infatti che lei avesse altre relazioni
che il compagno
“aveva passivamente subito
sino a quel momento”.

Otto mesi scontati quindi dalla pena
per un crimine eccezionalmente violento,
dove ancora una volta
la colpa sembra venire attribuita alla vittima.

milano.corriere.it

milano.corriere.it
 ITALIA
 ITALIA

 Sam Saunders

Nuove tutele per i rider
AssoDelivery e UGL hanno firmato
un contratto collettivo nazionale
con nuove tutele per i rider.

La prima è l’associazione
che rappresenta le principali aziende
di consegna del cibo a casa
– Deliveroo, Glovo, Just Eat,
Social Food e Uber Eats –
e il secondo è il sindacato
Unione Generale del Lavoro.

Si tratta del primo contratto nazionale
di questo genere in Europa.

L’accordo prevede
un compenso minimo di dieci euro
per ogni ora lavorata,
un’indennità integrativa
per il lavoro notturno, festivo
e in caso di maltempo,
e la copertura assicurativa per infortunio
e per danni a terzi.

I dispositivi di sicurezza
saranno a carico delle aziende,
come per esempio
divise ad alta visibilità e casco.

Il nuovo contratto collettivo
prevede inoltre l’impegno
da parte delle aziende
a non ricorrere a intermediari illegali
per il reclutamento dei lavoratori
e la lotta a qualsiasi forma
di lavoro irregolare.

Per la prima volta
un’organizzazione di datori di lavoro
riconosce diritti sindacali
a lavoratori autonomi.

 CULTURA & SOCIETA’
 CULTURA & SOCIETA’

 Davide Mauro

“Qui si fa l’Italia o si muore”
Giuseppe Garibaldi
è uno dei personaggi più importanti
del Risorgimento italiano,
un’epoca storica durante la quale
l’Italia ottiene l’indipendenza nazionale,
e si trasforma da monarchia
a Stato liberale e costituzionale.

È un generale e un uomo politico
che compie diverse azioni
per il proprio paese,
tra cui la famosa Spedizione dei Mille:
la grande impresa
che permette di unire
il Sud con il Nord
per dare origine al Regno d’Italia.
Più precisamente, la famosa Unità d’Italia
ha luogo il 17 marzo 1861.

Garibaldi è anche scrittore e poeta:
scrive tre romanzi
e compone alcuni versi
in lingua italiana e francese.

La figura di questo personaggio
è stata celebrata in diversi eventi,
sia in Italia che all’estero.

Significative sono alcune iniziative,
tra cui l’emissione
di un francobollo commemorativo.

Altrettanto importante
è la produzione di documentari per la televisione,
film storici e libri.

È possibile visitare a Roma,
al Gianicolo
(uno dei colli più famosi della città),
il monumento dedicato al Generale.

Donations help us pay our writers and editorial staff. Click here to show your support!
Donations
Click here
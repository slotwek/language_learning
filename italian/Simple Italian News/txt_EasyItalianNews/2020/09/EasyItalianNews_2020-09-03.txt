Listen online as you read:

ESTERI
ESTERI
Scozia, restrizioni Covid-19 a Glasgow
Nicola Sturgeon,
primo ministro scozzese,
il 1° settembre ha annunciato
un malaugurato ritorno
alle restrizioni sui contatti sociali
in alcune zone della Scozia.

Le restrizioni,
imposte a partire dal 2 settembre,
sono la conseguenza del graduale aumento
dei casi positivi al coronavirus
a Glasgow,
la città più grande e popolosa
della Scozia.

Un totale di 135 persone
su 314 casi totali registrati in Scozia
si trovano, infatti, a Glasgow,
dove le scuole sono state riaperte
ad agosto,
e il tasso d’infezione
pare avere raggiunto il doppio
della media nazionale.

Mentre a Glasgow è ora vietato
recarsi a casa di altre persone,
o ospitare qualcuno
nella propria abitazione,
il resto del Regno Unito
ha cominciato il mese di settembre
con 1200 contagi,
un numero elevato
rispetto al mese scorso,
ma in calo
se paragonato ai giorni precedenti.

ESTERI
ESTERI
Colonnello francese spiava per i russi dal comando Nato in Italia: arrestato
Una storia che sembra
la trama di un vecchio film
con protagonisti degli agenti segreti,
è quello che invece è accaduto
in una base Nato italiana.

Rischia fino a 15 anni di carcere
il tenente colonnello dell’esercito francese
colpevole di aver trasmesso informazioni ultrasensibili
a un agente dei servizi segreti russi.

Il militare era di stanza
in una base Nato in Italia,
precisamente presso l’Allied Joint Force Command,
vicino a Napoli.

Proprio in Italia
l’uomo sarebbe stato visto
prendere contatti con un agente russo
dell’intelligence militare.

L’ufficiale è stato incriminato
dieci giorni fa
ed è attualmente rinchiuso
nella prigione ‘La Santé’ a Parigi.

L’uomo, che ha circa 50 anni
ed è padre di cinque figli,
avrebbe dei parenti in Russia
e per questo parlerebbe correttamente il russo.

Il ministro delle Forze armate francesi,
Florence Parly,
avrebbe affermato che l’ufficiale
è “sotto procedimenti giudiziari”
per sospetta violazione
delle regole sulla sicurezza.

 ITALIA
 ITALIA

Riaprono le scuole: via ai corsi di recupero
In attesa della partenza
del nuovo anno scolastico
prevista per il 14 settembre,
dal 1° settembre sono iniziati
i corsi di recupero.

Il ministro Lucia Azzolina
ha inviato una lettera aperta
al personale
dove scrive:
“Quello che stiamo per vivere
è un inizio davvero particolare,
un capitolo nuovo e determinante
nella storia della nostra scuola”.

La mascherina sarà obbligatoria
negli spazi comuni
ma, almeno alle elementari,
non durante le lezioni;
alle superiori invece
si potrà non indossare la mascherina
solo “in situazione epidemiologica
di bassa circolazione virale”.

Sono stati intervistati alcuni ragazzi
che hanno iniziato i corsi di recupero
e alcuni di loro
non sopportano la mascherina
mentre altri dichiarano
di essersi ormai abituati a portarla.

ESTERI
ESTERI

Gli Usa non collaboreranno con il resto del mondo per sviluppo vaccino
Gli Usa non si uniranno
al progetto dell’Oms
per lo sviluppo
del vaccino anti-Covid.

Lo ha comunicato
un portavoce della Casa Bianca,
sostenendo che l’America
non intende collaborare con l’Oms
perché “corrotta
e influenzata dalla Cina”.

Secondo Donald Trump, infatti,
l’Organizzazione Mondiale della Sanità
sarebbe colpevole
di aver cercato di insabbiare
la situazione cinese
durante l’epidemia.

L’America non si unirà quindi
alla Covax,
il progetto che vede
oltre 170 paesi uniti
per collaborare allo sviluppo del vaccino.

Trump ha annunciato
che gli Stati Uniti
sono già in una fase avanzata
dello sviluppo.
Il presidente ha quindi promesso
che il vaccino arriverà
“entro fine anno
se non prima”.

 TECNOLOGIA
 TECNOLOGIA
Giappone, il successo dell’auto volante
Tramite un comunicato stampa ufficiale,
l’impresa giapponese SkyDrive Inc.
ha annunciato la riuscita
del primo volo di prova
su un auto volante
munita di pilota.

Ciò è avvenuto grazie alla realizzazione
della Sd-03:
un’auto elettrica in grado di atterrare
e decollare verticalmente.
Si tratta di uno dei pochi esemplari
ad aver compiuto con successo
un giro di prova
con un pilota a bordo.

Il pilota, in questo caso,
era seguito da un computer
che provvedeva ad assicurare
la sicurezza del test.

Il volo ha avuto luogo il 25 agosto
nello spazioso campo di prova Toyota
e, dopo essere decollata con successo,
l’auto ha fatto un giro attorno al campo
per quattro minuti.

La SkyDrive si dice soddisfatta,
e spera di poter commercializzare
esemplari come la Sd-03
nel 2023.

video.repubblica.it

video.repubblica.it
 CULTURA & SOCIETA’
 CULTURA & SOCIETA’
Charlie Hebdo pubblica vignette su Maometto
Charlie Hebdo ripubblica
le caricature su Maometto.
Alla vigilia dell’apertura del processo
relativo all’attentato del 2015,
il settimanale ha deciso
di rendere omaggio alle vittime
e sfidare di nuovo gli integralisti.

Il direttore del giornale ha affermato
“Non rinunceremo mai,
non chineremo mai la testa”.

Il giornale sarà in edicola
con il titolo “Tutto per questo”
e conterrà le vignette
che avevano scatenato gli attacchi.

Sono 12 vignette
pubblicate prima dal quotidiano danese
JyllandsPosten
e poi da Charlie Hebdo nel 2015.

In copertina inoltre,
ci sarà una caricatura di Maometto
disegnata da Cabu,
lo storico disegnatore della rivista
che fu ucciso durante gli attacchi.

 CULTURA & SOCIETA’
 CULTURA & SOCIETA’

I 150 anni di Montessori
Il 31 agosto 1870
nasceva Maria Montessori:
intellettuale, scienziata,
professoressa universitaria,
filantropa e femminista.

È forse la donna italiana
di maggior fama internazionale
grazie al suo metodo educativo
diffuso nelle scuole di tutto il mondo.

Il 150mo anniversario della sua nascita
coincide con un momento critico
per la scuola italiana:
la libertà del bambino
diffusa dal metodo montessoriano
oggi è messa seriamente in discussione
a causa delle misure di contenimento
contro la pandemia.

La Montessori esercitò
la sua scienza medica e pedagogica
dapprima con i bambini con ritardo mentale
poi l’applicò all’educazione infantile in genere
fin dai primi anni scolastici.

Durante il fascismo
si batté contro l’autoritarismo
e l’emarginazione ai danni dei più deboli,
considerati diversi,
inaugurando un metodo “basato
sulla piena espressione della creatività”
capace di formare i futuri adulti
come persone responsabili alla socialità.

Tra le celebrità cresciute
con il metodo montessoriano
ci sono Bill Gates,
il premio Nobel Garcia Marquez,
Zuckerberg e Jeff Bezos,
Jimmy Wales di Wikipedia,
Yo-Yo Ma, il violoncellista prodigio,
Mario Draghi e Beyoncé.

Donations help us pay our writers and editorial staff. Click here to show your support!
Donations
Click here
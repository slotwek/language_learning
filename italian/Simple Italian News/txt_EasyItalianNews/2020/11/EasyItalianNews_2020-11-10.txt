Listen online as you read:

ESTERI
ESTERI

 Michael Stokes

Biden è il nuovo presidente Usa
Dopo 3 giorni di incertezze
e un lungo spoglio
su cui ha avuto molto peso
il voto postale,
Joe Biden è il nuovo presidente
degli Stati Uniti d’America.

Lo stato chiave è stato
quello della Pennsylvania
che ha dato al candidato democratico
i 20 grandi elettori necessari
per superare la soglia dei 270
richiesti per la vittoria.

E’ il presidente più votato
nella storia americana,
con quasi 75milioni di voti.

Elezione da ricordare
non solo per il numero di voti ricevuti,
ma anche per la vicepresidente:
Kamala Harris è la prima donna
eletta per questa carica
nella storia degli Stati Uniti.

Prima di lei due donne,
Geraldine Ferraro e Sarah Palin,
erano state candidate alla vicepresidenza,
ma i candidati con cui correvano
non sono stati eletti.

SCIENZA
SCIENZA

Scienziato italiano cattura nella Via Lattea il primo segnale radio veloce
Scoperto al McGill Space Institute di Montreal,
dall’italiano Daniele Michilli
e dal suo gruppo di ricercatori
canadesi e americani,
il primo lampo radio veloce
nella nostra galassia.

Si tratta di un segnale radio
di brevissima durata,
intercettato nella Via Lattea:
è il più potente segnale radio
mai osservato nella nostra galassia
e proviene da una magnetar
(una stella di neutroni
con un campo magnetico molto intenso).

Gli Frb (Fast radio bursts)
sono lampi di onde radio
di pochi millesimi di secondo
che generalmente arrivano
da galassie lontane miliardi di anni luce.

Per vederli da così lontano
devono essere estremamente potenti,
ma a causa della distanza,
finora era stato difficile capire
che cosa desse origine a questi lampi.

Gli astrofisici ritengono
che nell’universo
siano emessi in media
5.000 lampi radio veloci al giorno.
La loro origine è, però,
ancora controversa.
Per spiegarne l’emissione,
in passato,
sono state persino chiamate in causa
civiltà aliene.

aerospacecue.it

aerospacecue.it

ESTERI
ESTERI

 1DmkIIN

La conferenza stampa di Trump tenuta per errore in un parcheggio
Sabato 7 novembre
Donald Trump ha annunciato
una conferenza stampa
con Rudy Giuliani
per commentare
l’andamento delle elezioni,
ormai alle battute finali.

Per un errore dello staff, però,
la conferenza,
che avrebbe dovuto svolgersi
al “Four Seasons”,
il famoso albergo di lusso,
è stata invece tenuta nel parcheggio
di un centro di giardinaggio
dal nome “Four Seasons Total Landscaping”.

Il “Four Seasons” in questione
è infatti un piccolo centro
che si occupa di giardinaggio
nella periferia di Philadelphia,
tra un sexy shop
e un forno crematorio.

L’episodio ha ovviamente suscitato l’ironia
della rete
e dei giornalisti presenti all’evento,
il cui slogan originale
è stato trasformato
da “Law and Order”,
a “Lawn and Order”.

Rudy Giuliani ha quindi tenuto
la sua conferenza stampa
dalla surreale location.

ESTERI
ESTERI

Trovato messaggio di un piccione viaggiatore di 100 anni fa
Una coppia di escursionisti
che faceva trekking
nella Francia orientale
ha trovato a terra una piccola capsula
per piccioni viaggiatori
contenente il messaggio
di un soldato prussiano
della prima guerra mondiale.

Il messaggio era stato inviato
da un soldato a un ufficiale superiore
oltre 100 anni fa,
e parla di manovre militari.

E’ stato ritrovato a Ingersheim.
oggi nella Francia dell’Est
ma che una volta
faceva parte della Germania.

Il ritrovamento è di grande valore storico
poiché illustra da vicino
la vita quotidiana
dei fanti della Grande Guerra
e le modalità di comunicazione
tra le trincea e i quartier generali.

La capsula ora è custodita
al vicino museo di Orbay,
dedicato a una della battaglie più sanguinose
della Prima Guerra Mondiale.

 CULTURA & SOCIETA’
 CULTURA & SOCIETA’

 MTV International

Il nuovo agente 007 sarà donna
Sta per uscire al cinema
“No Time To Die”,
il venticinquesimo film
sulle imprese di James Bond.

Il fatto straordinario
è che la protagonista
questa volta sarà una donna.
Il ruolo di Nomi, agente speciale
e collega di Bond,
sarà infatti interpretato
da Lashana Lynch,
attrice di colore poco più che trentenne
originaria di Londra.

Si tratta di una rivoluzione
perché fino ad oggi il ruolo di 007
è sempre stato affidato ad attori uomini,
a partire dal mitico Sean Connery,
morto di recente,
fino all’odierno Daniel Craig.

Molti dei fedelissimi
della saga cinematografica,
tratta dai romanzi di Ian Fleming,
si sono sfogati sui social
esprimendo riprovazione e ostilità.
Un commento per tutti:
“È sbagliato. Cosa ci sarà dopo,
Babbo Natale che diventa
un nano omosessuale
e Biancaneve un dittatore asiatico?”.

La Lynch ha scelto così di cancellare
i suoi profili sui social,
ma ha detto di essere consapevole
di far parte di un fatto rivoluzionario.

Il film diretto da Cary Fukunaga
uscirà al cinema
soltanto nell’aprile del 2021,
dopo i molti rinvii
dovuti all’emergenza sanitaria.

movieplayer.it

movieplayer.it
 SPORT
 SPORT

 Box Repsol

Moto Gp: Mir vince il Gp d’Europa
Si è corso a Valencia
il Gran premio d’Europa
valevole per il mondiale Moto GP.

La gara è stata vinta
dallo spagnolo Mir
che è sempre più leader del Mondiale
quando oramai mancano solo
due gare al termine della stagione.

Per Mir si tratta
della prima vittoria in carriera
in una gara di moto GP.

Il secondo classificato
è stato Alex Rins,
compagno di squadra di Mir,
e il terzo è stato Pol Espargaro.

Il migliore degli italiani
è stato Dovizioso su Ducati,
che si è dovuto accontentare
dell’ottavo posto.
Valentino Rossi, al ritorno in pista
dopo aver contratto il Covid,
si è ritirato per un problema tecnico
alla sua moto.

 CULTURA & SOCIETA’
 CULTURA & SOCIETA’

La terra delle meraviglie
Situata nell’Italia meridionale,
la Campania è una regione
in cui convivono mare,
natura, storia e cultura.

Napoli è la città più nota:
il suo centro storico
è come un “museo all’aperto”,
in cui è possibile visitare castelli,
chiese, palazzi storici,
e al loro interno
ammirare opere artistiche di valore.

Opere d’arte, affreschi e sculture
sono il segno distintivo
della Reggia di Caserta,
sito dichiarato patrimonio dell’UNESCO.

Archeologia e tradizione
costituiscono il fulcro
del Parco Nazionale del Cilento e del Vallo di Diano,
tra cui spicca Paestum:
sito che ospita tre templi dell’Antica Grecia.

Meta principale del turismo estivo
è la Costiera Amalfitana,
ricca di baie, spiagge,
borghi pittoreschi,
e caratterizzata da colori intensi
e profumi inebrianti
di aranci e di limoni.

Altre mete gettonate
sono le isole di Capri e Ischia,
i luoghi del relax,
del divertimento e del lusso.

La cucina campana utilizza
i prodotti della propria terra.
Vanta molti piatti tipici,
ma il più celebre è la pizza Margherita:
fatta con mozzarella,
pomodoro e basilico,
si dice fu inventata
in onore della regina Margherita di Savoia
in occasione della sua visita a Napoli.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Vaccino Moderna: efficace al 94%
Dopo l’annuncio di Pfizer
sul suo vaccino
ecco che anche Moderna
ne ha annunciato uno.

Il vaccino di Moderna,
stando a quanto hanno dichiarato,
ha un’efficacia pari al 94,5%.

Rispetto al vaccino di Pfizer
quello di Moderna non necessita
di particolari condizioni di stoccaggio
e distribuzione:
rimane infatti stabile
a temperatura tra i 2° i gli 8°
per circa 30 giorni.

Moderna, che richiederà all’FDA
un’autorizzazione all’uso per emergenza,
ha dichiarato che prevede di avere
20 milioni di dosi per gli USA
entro fine anno,
e tra 500 milioni
e un miliardo di dosi per tutti
nel 2021.

L’Unione Europea sta preparando
contratti con diverse aziende
per essere il più coperta possibile
una volta che l’EMA
avrà analizzato le ricerche
e dato la sua autorizzazione.

ESTERI
ESTERI

Usa, licenziato capo cybersicurezza
Donald Trump ha licenziato
il capo della cybersicurezza,
Chris Krebs,
che aveva respinto le affermazioni
relative a presunti brogli
nelle ultime elezioni presidenziali.

Il presidente ha infatti dichiarato
che le ultime dichiarazioni di Krebs
erano inesatte e poco accurate,
e per questo è stato licenziato
con effetto immediato.

Krebs, in un tweet, ha commentato:
“Abbiamo fatto bene,
difendere oggi, assicurare domani”
e ha aggiunto
che si aspettava il licenziamento.

Krebs è stato il primo direttore del CISA,
incarico voluto da Trump stesso,
e aveva il compito di bloccare
possibili intrusioni
nell’apparato elettorale.

Pare inoltre che la Casa Bianca
fosse particolarmente infastidita
dalla pagina web del CISA
chiamata “Rumors vs reality”
creata proprio per combattere
la disinformazione.

ECONOMIA
ECONOMIA

Amazon diventa anche farmacia online
Amazon lancia in America
“Amazon Pharmacy”,
la sua farmacia online,
che permetterà l’acquisto di farmaci
per i quali è necessaria
la prescrizione medica.

Già nel 2018
Amazon aveva comprato PillPack,
un sito specializzato
nella fornitura di medicinali
a pazienti con malattie croniche.

Pharmacy va ad ampliare l’offerta
promettendo forti sconti,
fino all’80%,
a chi acquisterà farmaci
senza assicurazione sanitaria.

Dopo l’annuncio,
i titoli azionari
dei colossi del settore farmaceutico
hanno avuto un calo vertiginoso.

Gli analisti temono infatti
che Amazon possa conquistare
un’altra grande fetta di mercato,
come è già successo
con centri commerciali
e negozi tradizionali.

Il vice presidente di Amazon Prime
ha dichiarato:
“Siamo consapevoli
dell’importanza di medicinali
a prezzi convenienti,
e riteniamo che gli abbonati Prime
vedranno un notevole valore”.

ESTERI
ESTERI

 Peretz Partensky

Turkmenistan: il presidente inaugura una statua d’oro di un cane
Il presidente del Turkmenistan,
Gurbangulij Berdymukhamedov,
ha inaugurato una statua gigantesca
ricoperta d’oro
raffigurante il cane pastore Alabai,
sua razza canina preferita,
che aveva già fatto inserire
nella lista dei patrimoni nazionali.

La statua si trova
in un quartiere residenziale
della capitale Ashgabat.
L’opera è alta sei metri
e poggia su un piedistallo a led,
sul quale vengono proiettate
immagini del cane
in varie situazioni.

L’inaugurazione si è svolta
tra danze e canti
in presenza del capo di stato.

Il Turkmenistan è un regime totalitario,
secondo soltanto
alla Corea del Nord.

La razza Alabai
viene largamente utilizzata
dai pastori del paese,
in quanto hanno una corporatura tozza
perfetta per proteggere pecore
e capre dai lupi.

Non è la prima volta
che il presidente fa ergere una statua,
infatti nel 2015 ha fatto costruire
una statua di se stesso
in sella a un cavallo Akhal-Tele.
Anche quest’opera
è stata ricoperta d’oro a 24 carati.

SCIENZA
SCIENZA

 Raphael.concorde

Ariel l’occhio europeo nello spazio
Nei prossimi mesi
l’ESA (Agenzia Spaziale Europea)
inizierà la realizzazione
del veicolo spaziale Ariel.
L’occhio di Ariel,
un telescopio in grado di raccogliere
la luce visibile e infrarossa
proveniente dai lontani sistemi planetari,
sarà realizzato in Italia.

Ariel osserverà
un campione di esopianeti,
cioè pianeti non appartenenti
al sistema solare,
realizzando il primo ‘censimento’
della composizione chimica
delle atmosfere planetarie,
fornendo indizi
per comprendere e affrontare
i quesiti riguardanti
l’origine della vita nell’Universo.

La missione Ariel
è stata sviluppata da un consorzio
di oltre cinquanta istituti
di 17 nazioni europee,
con un contributo della NASA.
L’Italia,
attraverso il lavoro
dell’Agenzia Spaziale Italiana,
è tra i principali contributori.

Ariel sarà lanciato con un razzo
dalla base di Kourou,
nella Guyana francese,
e messo in orbita
a 1,5 milioni di chilometri dalla Terra,
nella direzione opposta a quella del Sole.
Da questa posizione,
il telescopio avrà una visione chiara
di tutto il cielo
per scrutare in dettaglio esopianeti
già scoperti da altri osservatori.

 CULTURA & SOCIETA’
 CULTURA & SOCIETA’

Charles J. Sharp

Egitto, scoperti oltre cento sarcofagi di 2500 anni fa
Nella necropoli di Saqqara,
a sud del Cairo,
gli archeologi hanno riportato alla luce
un centinaio di sarcofagi,
che risalgono a oltre duemila anni fa.

La cosa straordinaria
è che i sarcofagi
sono in ottimo stato di conservazione.
Sono bare di legno sigillate
che custodiscono al loro interno
i resti di sacerdoti della XXVI dinastia,
e di alti funzionari.

Altri 60 sarcofagi,
ancora più antichi,
erano stati scoperti il mese scorso.

Oltre ai sarcofagi
la necropoli di Menfi
custodiva molte maschere funerarie
e una quarantina di statue di legno
di Batah Suker, divinità principale
a cui è dedicata la necropoli.

Questo inestimabile “tesoro”,
come lo ha definito Khaled el-Enani,
il ministro egiziano del Turismo e delle Antichità,
riposava in pozzi funerari
a 12 metri di profondità.

Saqqara si trova a 15 chilometri
a sud delle piramidi di Giza,
dove si trova il Grand Egyptian Museum (GEM).
Il museo però,
a causa di recenti incidenti,
sta ritardando l’apertura ufficiale,
ma qui verranno spediti
alcuni dei reperti di Saqqara,
per essere studiati ed esposti.

 CULTURA & SOCIETA’
 CULTURA & SOCIETA’

 Marieke Kuijjer

Vini italiani – Il Barolo
Il Barolo è un vino piemontese
e il suo nome deriva
dal paese dove è prodotto.

Questo vino è coltivato
sulle colline di Langa,
un grande territorio
che comprende undici comuni diversi.

Il Barolo è un vino rosso particolare
perché viene prodotto
da un solo tipo di uva:
il nebbiolo.

Questo vino si beve
quando si mangia la carne,
soprattutto quella selvatica,
tipica della zona dove viene prodotto.
Inoltre si beve anche
insieme al tartufo e ai formaggi.

Il barolo si usa
anche in due ricette,
tipiche del Piemonte:
il brasato e il risotto al barolo.

ricette.giallozafferano.it
winedharma.com
ricette.giallozafferano.it

winedharma.com
Donations help us pay our writers and editorial staff. Click here to show your support!
Donations
Click here
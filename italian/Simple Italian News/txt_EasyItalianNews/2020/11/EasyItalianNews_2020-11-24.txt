Listen online as you read:

 ITALIA
 ITALIA

 Erroscia

Nubifragio a Crotone
Una bomba d’acqua si è abbattuta
sulla città di Crotone
provocando gravi disagi alla città.

In circa due ore
sono infatti caduti
110 millimetri d’acqua
che hanno provocato l’allagamento
di diverse vie
e danni a negozi e abitazioni.

Le opere di soccorso dei vigili del fuoco
sono state rese difficoltose
dalle strade allagate.

Per la Coldiretti il maltempo
ha provocato danni
anche a molti ettari di campagna
mettendo così a rischio
una parte delle colture.

Il sindaco di Crotone
ha invitato a non uscire di casa
se non strettamente necessario.
Il presidente della Regione Calabria
ha annunciato che verrà dichiarato
lo stato d’emergenza.

ESTERI
ESTERI

La Cina firma il più grande patto commerciale del pianeta
Quindici economie dell’Asia e del Pacifico
hanno firmato il più grande patto
di libero scambio del mondo,
il Regional Comprehensive
Economic Partnership (RCEP).

A promuovere questo patto
è stata la Cina,
che ha escluso gli Stati Uniti.

L’accordo prevede l’eliminazione
dei dazi doganali tra i paesi membri
nell’arco di dieci anni,
oltre a nuove regole per il commercio di beni,
per gli appalti pubblici, gli investimenti
e l’e-commerce.

È la prima volta che Cina,
Giappone e Corea del Sud,
potenze storicamente rivali,
concludono un accordo commerciale.
Unici paesi non asiatici
firmatari dell’accordo
sono Nuova Zelanda e Australia.

Il patto coinvolgerà circa il 30%
dell’economia e della popolazione globale,
e raggiungerà 2,2 miliardi di consumatori.

“Il RCEP potrebbe aiutare Pechino
a ridurre la sua dipendenza
dai mercati e dalla tecnologia d’oltremare”
vista la progressiva crisi
dei rapporti Pechino-Washington
durante la presidenza Trump.
L’India non è presente,
ma è probabile che possa unirsi al RCEP
in un secondo momento.

Il neo eletto Joe Biden
per ora è impegnato
a risolvere l’emergenza Covid.
I commentatori tuttavia ritengono
che la sua presidenza
possa fare un passo in avanti
verso la distensione dei rapporti Usa-Cina.

 ITALIA
 ITALIA

 Maurizio Moro5153

Natale ai tempi del Coronavirus
Natale è sinonimo di tradizione.
Dai mercatini di Natale
allo shopping prima della Vigilia,
in tutta Italia dicembre
è un mese di festa.

Ogni regione ha piatti tipici
per festeggiare con familiari e amici,
ma nel 2020
dobbiamo accontentarci
del presepe e dell’albero di Natale.
Al massimo di un panettone
a domicilio.

Potremo fare il pranzo di Natale?
Solo con i parenti o anche con gli amici?
E i nonni?
Potremo andare a comprare i regali
da mettere sotto l’albero?

In questi giorni si è aperto
un dibattito nazionale:
se da un lato alcuni
vogliono salvare il Natale
nonostante gli ospedali siano in difficoltà,
per altri il governo
deve salvare l’economia.

Ecco le possibili nuove regole:
stop o riduzione del coprifuoco,
possibilità di raggiungere la famiglia
in altre regioni,
riapertura dei negozi,
chiusura dei mercatini di Natale,
messe a numero chiuso o in streaming.
Si raccomanda
di non riunirsi in più di 6
e di limitare gli spostamenti.

Un Natale 2020 più intimo
è il prezzo da pagare
per un Natale 2021 più festoso.
Magari con il vaccino!

ESTERI
ESTERI

 Zoharby

Australia: bagnante ucciso da uno squalo
Un nuovo attacco mortale
da parte di uno squalo
presso una spiaggia australiana.

Un uomo è stato ucciso
domenica mattina
da uno squalo di oltre 4 metri
presso la Cable Beach
del centro turistico di Broome
nel nord-ovest dell’Australia.

Solo nei mesi tra novembre e maggio
la spiaggia è controllata dai bagnini
perché in quel periodo in acqua
ci sono le velenosissime
meduse irukandi
oltre ai coccodrilli di acqua salata.

L’uomo di circa 60 anni
è stato riportato a riva
dove ha ricevuto i primi soccorsi
purtroppo inutili.

 CULTURA & SOCIETA’
 CULTURA & SOCIETA’

Scoperti corpi carbonizzati a Pompei
Durante gli scavi
presso Civita Giuliana,
a 700 metri da Pompei,
sono stati ritrovati i corpi
di due pompeiani in fuga,
travolti dalla famosa
eruzione del Vesuvio del 79 d.C.

E’ una scoperta stupefacente,
in quanto per la prima volta in 150 anni
è stato possibile realizzare
calchi precisi delle vittime.
Si tratta di un quarantenne
avvolto da un mantello di lana,
accompagnato dal suo giovane schiavo.

Si pensa si tratti di uno schiavo
perché il giovane ragazzo presenta
una serie di schiacciamenti vertebrali inusuali,
che fanno pensare
svolgesse lavori pesanti.

I calchi sono venuti perfettamente,
infatti si vede la posizione delle vittime
nel momento esatto
in cui furono investiti e uccisi
dai vapori bollenti dell’eruzione.

Nella stessa area di Civita Giuliana
erano già stati trovati nel 2017
un cavallo, un affresco e un graffito.

Viene confermata ancora una volta
la morte per shock termico,
che si vede dalla contrazione degli arti,
dei piedi e delle mani.

 CULTURA & SOCIETA’
 CULTURA & SOCIETA’

Harry Styles in abiti femminili per Vogue: scoppia la polemica
Tanto è bastato per far scoppiare
una bufera su Twitter:
l’ex voce dei One Direction,
ha indossato vestiti femminili
per Vogue.

Harry Styles,
già noto per aver cancellato
dal suo guardaroba la demarcazione
tra abiti maschili e femminili,
è il primo cover boy
per Vogue America.

La rivista gli ha dedicato
la copertina di dicembre,
dove l’artista è stato fotografato
in abiti da donna.
Un nuovo stile gender-fluid non gradito.
Candace Owens,
attivista nota negli ambienti conservatori,
sostenitrice di Trump
su Twitter scrive:
“Ridateci gli uomini virili”.

Immediata la reazione del web,
persone famose e non
si sono schierate
a favore dell’artista britannico.

La questione della virilità
e di cosa significhi essere uomo
ha dominato il feroce attacco
ai danni di Vogue America.

Alcuni tra i commenti sono stati:
“Dimmi perché la società
non può sopravvivere
senza uomini “virili?”
la forza bruta
non migliora la nostra esistenza.
L’intelligenza lo fa.
L’innovazione lo fa.
La creatività sì.
Queste cose non sono di genere.
Né sono determinate dall’abbigliamento”.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Egitto, arrestato direttore ONG per diritti umani
Gasser Abdel-Razak,
direttore esecutivo
di Egyptian Initiative for Personal Rights (Eipr),
una ONG per la protezione
dei diritti umani in Egitto,
è stato arrestato
dalle autorità egiziane
e, secondo alcune fonti,
è attualmente detenuto
in “una località sconosciuta”.

Si tratta della stessa ONG
con cui collaborava Patrick Zaky,
il ricercatore presso l’università di Bologna
che ormai da nove mesi
è in carcere in attesa di un processo.

In seguito a una riunione
con gli ambasciatori occidentali in Egitto
la settimana scorsa,
tre tra i membri più rilevanti dell’Eipr,
tra cui il direttore esecutivo,
sono stati arrestati.

In Egitto,
è lecito detenere un individuo
senza processo
fino a 200 giorni,
ed è cosi che il governo
spesso silenzia i critici del regime.

Gasser Abdel-Razak è stato accusato
di propaganda e collaborazione
con entità straniere contro lo stato.

L’ambasciatore italiano
ha scritto una lettera
al ministro degli Esteri locale,
sperando nel rilascio
dei tre individui arrestati.

 ITALIA
 ITALIA

Ancona, delicata operazione a un bambino sulle note di un pianoforte
All’ospedale materno-infantile Salesi di Ancona
il neurochirurgo Roberto Trignani
ha effettuato una delicatissima
operazione al cervello
su un bambino di 10 anni
per asportare un duplice tumore.

È stato un evento eccezionale
perché ad accompagnare
le quattro ore di intervento
c’era un pianoforte suonato dal vivo
dal biologo molecolare
e compositore Emiliano Toso.

Da anni Toso studia
gli effetti benefici della musica
sul benessere psicofisico della persona.

Trignani ha voluto mettere in pratica
gli studi di Toso
e dimostrare l’efficacia della musica come cura.
In sala operatoria Toso ha suonato
le sue composizioni
producendo toni a 432hz,
una frequenza insolita,
ma che ha permesso alle note
di raggiungere il cervello del bambino,
anche se in anestesia totale.

Trignani ha spiegato
che quando le note si interrompevano
il tracciato dell’encefalogramma
del piccolo paziente cambiava.
L’intervento è andato bene.

ESTERI
ESTERI

 Mbowasport

7 morti in Uganda a causa delle proteste
Sette persone sono morte
a Kampala,
capitale dell’Uganda,
a causa delle proteste scatenatesi
dopo l’arresto di Bobi Wine,
candidato alla presidenza
per il partito dell’opposizione.

L’ex musicista,
il cui vero nome è Robert Kyagulanyi,
è il principale sfidante del presidente
Yoweri Museveni,
che vanta una delle più lunghe
leadership africane.

Le forze di sicurezza
si sono scontrate
con i sostenitori di Wine,
e il pesante bilancio
è di 7 morti e 45 feriti.

Wine è stato arrestato
per violazione delle misure
contro il coronavirus
durante le riunioni
per la sua campagna elettorale.

ESTERI
ESTERI

  Iain Cameron
Radio francese pubblica i “coccodrilli” per sbaglio
Rfi, una radio francese,
a causa di un errore informatico
ha annunciato per sbaglio
la morte di molte persone famose.

Sul sito della radio, infatti,
sono stati pubblicati per errore
i loro “coccodrilli”,
ovvero i necrologi
che i giornali scrivono
in previsione di una morte
di una personalità importante.

E’ così stata erroneamente annunciata
la morte di personaggi
come la regina Elisabetta,
Pelé, Clint Eastwood,
ma anche importanti personaggi francesi
come Jean-Paul Belmondo e Alain Delon.

Il problema tecnico è stato risolto
nel giro di pochi minuti
e l’emittente radiofonica si è scusata
con le persone coinvolte
dichiarando di aver aperto un’inchiesta
per accertare eventuali responsabilità.

 CULTURA & SOCIETA’
 CULTURA & SOCIETA’

Morto a 138 anni l’uomo più vecchio del mondo
Ahmad Soufi,
un uomo di etnia curda,
è deceduto
all’età di 138 anni.

La notizia è stata diffusa
dall’agenzia di stampa ufficiale “Irna”,
che ha anche pubblicato una foto
del certificato di nascita dell’uomo
con la data del 28 febbraio 1882.

L’uomo, deceduto a Saqqez,
nel Kurdistan,
sarebbe stato quindi
il più vecchio del mondo.

Tuttavia, Ahmad Soufi
non era inserito nel registro
delle persone più anziane del mondo.
Il primato,
almeno ufficialmente,
appartiene quindi
alla giapponese Kane Tanaka,
che ha 117 anni.

Soufi è nato nello stesso anno
del presidente americano
Franklin D. Roosevelt.

 CULTURA & SOCIETA’
 CULTURA & SOCIETA’

 Miles Glendinning

Scozzese il vincitore del Booker Prize 2020
Il vincitore del celebre “Booker Prize”,
il premio letterario britannico
di fama mondiale,
è stato annunciato
la sera di giovedì 19 novembre.

A conquistare il titolo di vincitore,
e il premio di 50mila sterline,
è stato il romanzo “Shuggie Bain”
di Douglas Stuart.

Stuart, nato e cresciuto a Glasgow,
in Scozia,
racconta la storia di Shuggie,
un adolescente omosessuale
costretto a convivere
con un genitore alcolizzato,
tra depressione e droghe
nella Glasgow degli anni ’80.

La selezione finale di romanzi,
tra i quali si è distinto il romanzo di Stuart,
è stata la piu’ “diversa”
nei 51 anni del premio:
molti autori e autrici,
infatti, erano indiani,
africani e americani.

Nonostante l’evento
si sia tenuto online,
erano vari gli ospiti di rilievo:
tra questi,
gli scrittori best seller
Kazuo Ishiguro
e Margaret Atwood,
assieme all’ex-presidente degli Stati Uniti
Barack Obama
e alla duchessa di Cornovaglia.

thebookerprizes.com

thebookerprizes.com

 CULTURA & SOCIETA’
 CULTURA & SOCIETA’

 DanielHP

“Il barbiere di Siviglia” apre la stagione al teatro dell’Opera di Roma
Al Teatro dell’Opera di Roma
si torna in scena
con un nuovo allestimento
de “Il barbiere di Siviglia”,
il titolo più famoso di Gioachino Rossini.
Alla direzione dell’Orchestra
del Teatro dell’Opera
il suo direttore musicale Daniele Gatti.

Una produzione
in chiave “cinematografica”,
sotto la direzione di Mario Martone,
il Teatro è stato trasformato in un set:
così sarà presentato
il nuovo progetto anti-Covid.
Il barbiere di Siviglia
è la terza produzione d’opera
in forma scenica
pensata in chiave anti-Covid
dal Teatro dell’Opera.

Grazie al nuovo allestimento,
ideato e realizzato in questo momento difficile
e che permetterà agli artisti
di esibirsi in presenza
e al pubblico di seguire da casa,
si potrà tornare idealmente a Teatro,
ammirare i protagonisti dello spettacolo,
i costumi, le scenografie e le luci
ascoltando i brani
eseguiti dall’Orchestra.

Lo spettacolo sarà trasmesso
da Rai Cultura sabato 5 dicembre.
Una rappresentazione dell’opera unica,
come il tempo
nel quale stiamo vivendo.

Donations help us pay our writers and editorial staff. Click here to show your support!
Donations
Click here
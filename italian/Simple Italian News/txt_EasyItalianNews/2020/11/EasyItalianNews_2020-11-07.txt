Listen online as you read:

 ITALIA
 ITALIA

 Dedda71

Sì della Camera al disegno di legge contro l’omotransfobia
La Camera dei Deputati
ha approvato il “ddl Zan”,
il disegno di legge
di Alessandro Zan del Partito Democratico.

Il ddl prevede il contrasto
alla discriminazione e alla violenza
per motivi legati al sesso,
all’orientamento sessuale
e all’identità di genere,
e introduce anche il reato di “abilismo”,
cioè la discriminazione
nei confronti di persone con disabilità.

Con 265 voti a favore
e 193 contrari,
ora il disegno può passare
al Senato della Repubblica,
dove però la maggioranza
ha meno seggi rispetto alla Camera.

I deputati dell’opposizione di centro-destra
hanno protestato
gridando “libertà, libertà”.
Secondo loro la legge può generare
il “reato di opinione”.

Anche la CEI,
la Conferenza dei vescovi cattolici italiani,
ha espresso il suo dissenso verso il ddl:
la Chiesa cattolica infatti
ha posizioni intransigenti
sull’omosessualità
e le persone transgender.

Se la legge passerà anche al Senato,
è prevista l’istituzione
della Giornata nazionale
contro l’omofobia, la lesbofobia,
la bifobia e la transfobia
il 17 maggio.

ESTERI
ESTERI

 SUHEJLO

Kosovo, presidente arrestato e accusato di crimini di guerra
Hashim Thaci,
presidente del Kosovo,
si è dimesso dalla carica
giovedì 5 novembre
in seguito alla conferma delle accuse
di crimini di guerra
e contro l’umanità.

Egli è attualmente in stato di fermo
nel carcere del Tribunale dell’Aja,
ove ha ora sede
il Tribunale speciale per il Kosovo,
presieduto da giudici
di varie nazionalità.

Thaci verrà giudicato
in merito al suo ruolo
in quanto membro
dell’Esercito di liberazione del Kosovo
negli anni 1998 e 1999
durante la guerra con la Serbia,
dalla quale la Repubblica del Kosovo
si è proclamata indipendente
nel recente 2008.

Le accuse di crimini contro l’umanità
e di crimini di guerra,
tra le quali vi sono incluse
accuse di omicidio e tortura,
sono 10 in totale.

Thaci, presidente dal 2016,
ha commentato le sue dimissioni spiegando:
“Non mi è stato consentito
di comparire davanti al tribunale
in qualità di presidente,
per cui, per proteggere l’integrità dello Stato,
presento la mia rinuncia”.

ESTERI
ESTERI

Il New Jersey legalizza l’uso ricreativo della marijuana
Il New Jersey ha approvato
l’uso ricreativo
della marijuana.

Tramite un referendum
gli elettori hanno votato
per legalizzare la cannabis
per chi ha più di 21 anni.

Adesso gli stati americani
in cui è consentito
l’uso ricreativo della marijuana
sono saliti a 15;
36 quelli dove è consentito l’uso
per ragioni mediche.

Anche altri 3 stati
hanno approvato
lo stesso referendum:
Arizona, Montana
e Sud Dakota.

In Oregon, invece,
il possesso di piccole quantità
di droghe pesanti
non sarà più punito
con l’arresto.
Si verrà invece multati
e indirizzati
verso un programma di screening
per la tossicodipendenza.

Questa misura è stata adottata
per permettere di accedere
ai programmi di disintossicazione
senza rischiare l’arresto
e il carcere.

Tutti i programmi
saranno finanziati
con i proventi della vendita
della marijuana legale.

ESTERI
ESTERI

 Sarah McBride

Stati Uniti, prima persona transgender eletta al Senato
Sarah McBride,
30enne originaria di Wilmington,
nello stato del Delaware,
è ufficialmente la prima senatrice
dichiaratamente transgender
degli Stati Uniti.

McBride è stata eletta
con l’86% dei voti
anticipati a distanza,
ed è cosi entrata a far parte
del Senato americano
per il Delaware.

Ringraziando i suoi elettori sui social,
McBride ha commentato
“Chiunque si preoccupi
che la propria realtà
e i propri sogni
si escludano a vicenda,
sappia che il cambiamento è possibile.
Sappia che la sua voce è importante.
Sappi che puoi farlo anche tu”.

AMBIENTE
AMBIENTE

Uragano Eta in Sudamerica
E’ arrivato martedì 3 novembre
l’uragano Eta
presso le coste del Nicaragua.

Adesso declassato
a depressione tropicale,
continua la sua progressione
distruggendo numerosi villaggi
sul suo cammino.

Più di 50 persone, infatti,
sono morte
nei villaggi indigeni
del nord del Guatemala
a causa delle frane
e degli smottamenti
causati dalla tempesta.

Gli esperti prevedono
un suo rafforzamento
nelle prossime ore,
con un pericolo soprattutto
per Cuba, Florida
e Giamaica.

 CULTURA & SOCIETA’
 CULTURA & SOCIETA’

 Daniel Case

Annullata la prima alla Scala
La stagione teatrale alla Scala
si sarebbe dovuta inaugurare
il 7 dicembre
con “Lucia di Lammermoor”
di Donizetti.

Era prevista anche
la presenza di pubblico
sia per la prima
che per le repliche successive.

Ma a causa del Coronavirus
è stato deciso di annullare
la rappresentazione.

A darne notizia
è stato il Consiglio d’amministrazione della Scala
con un comunicato:
“Nell’attuale quadro epidemiologico
e normativo
non sussistono le condizioni
per realizzare una produzione
aperta al pubblico
del livello e con le caratteristiche
richieste per l’inaugurazione
di una Stagione”.

Il Consiglio sta lavorando per realizzare
un evento diverso
sempre in data 7 dicembre
e che possa raggiungere un’ampia platea:
al vaglio un possibile evento in streaming.

 CULTURA & SOCIETA’
 CULTURA & SOCIETA’

 Vincenzo Capuano

UNESCO: candidata la festa di Sant’Antuono in Campania
Nella regione Campania sta per arrivare
un altro riconoscimento ufficiale.
Oltre alla pizza napoletana,
la maschera di Pulcinella
e il culto di San Gennaro,
si affaccia la Festa di Sant’Antuono,
storico evento che si tiene ogni anno
a Macerata Campania (Caserta).

Un rito che si ripete ormai
da oltre 700 anni,
la festa in onore di Sant’Antuono
è caratterizzata da quattro momenti
legati alla devozione
e alla tradizione folkloristica:
il fuoco (Cippo di Sant’Antuono),
la sfilata dei Carri di Sant’Antuono,
i fuochi pirotecnici figurati
e la riffa.

Potrebbe presto partire l’iter
per la candidatura di questa festa
nella lista dei beni immateriali dell’Unesco.
Se ci sarà una valutazione positiva,
la documentazione verrà inviata al Ministero
e al Comitato Italiano Unesco
per un ulteriore giudizio,
e quindi a Parigi
per la valutazione conclusiva.

Nel frattempo, nell’Inventario
del Patrimonio culturale immateriale campano
ci sono già altri 58 beni immateriali.

L’Inventario regionale
è stato istituito nel 2017,
e ha lo scopo di salvaguardare
e valorizzare il patrimonio culturale immateriale
che altrimenti rischia
di andare dimenticato e disperso.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Corona virus: nuovi casi in tutto il mondo
Il numero dei contagi da Corona virus
continua a crescere rapidamente
propagandosi nel mondo*.

Si registra la prima vittima
nel Regno Unito:
si tratta di una donna di 70 anni,
con problemi di salute pregressi
e contagiata all’interno del paese.
Il totale dei contagi
in Gran Bretagna
sale così a 116.

In Francia invece
i casi di Coronavirus
sono oltre 400,
mentre le vittime salgono
da 4 a 7.

A New York il numero di contagi è triplicato
arrivando a 22,
numero che è destinato a salire
visto il maggior numero di test
che ora vengono eseguiti.

La California, Washington e la Florida
hanno dichiarato lo stato di emergenza.
La decisione è stata presa
mentre il numero delle vittime in Usa
è arrivato a 11.

Sono saliti a 400
i casi accertati in Germania,
mentre in Olanda arrivano a 82.

La Grecia annuncia 21 nuovi casi,
si tratta di passeggeri
che si trovavano tutti
all’interno dello stesso bus
proveniente da Israele.

In Corea del Sud i contagi
superano quota 6.000.
Confermato un terzo caso in Brasile.
e un terzo anche in Cile.
Si registra infine
il primo caso di coronavirus
anche in Sudafrica.

*dati aggiornati al 5/3/20

ESTERI
ESTERI

Una valanga in Georgia causa tre morti
Un gruppo di sei sciatori
è stato travolto da una valanga
sulle montagne della Georgia,
nella regione di Svanezia.

Si trovavano sulla cima
del monte Tetnuld,
una zona vietata
perché considerata pericolosa
proprio perché ad alto rischio di valanghe.

Tre dei sei sciatori
sono stati recuperati dai soccorsi
già senza vita.
Un’altra persona è gravemente ferita,
con fratture multiple,
mentre gli altri due risultano sani.

La stampa italiana all’inizio
aveva pubblicato la notizia
della morte di tre sciatori italiani,
ma poi il Ministero degli Esteri spagnolo
ha confermato che le vittime
sono tutte originarie della Spagna.

La zona montuosa georgiana
era già stata protagonista
di una tragedia:
qualche settimana fa
è morto un turista ucraino
sempre a causa di una valanga.

repubblica.it

repubblica.it
 ITALIA
 ITALIA

 Roberto Ferrari
Brucia casa dell’ex marito su consiglio della cartomante
A Catania
una donna ha bruciato
la casa dell’ex marito
su consiglio della cartomante.

L’uomo aveva lasciato la moglie
a settembre,
e lei, presa dallo sconforto,
aveva chiesto aiuto a un’amica,
che le ha letto i tarocchi
e consigliato di bruciare
la casa dell’uomo.

Secondo la cartomante
con questo gesto
l’uomo sarebbe tornato sui suoi passi.

La donna ha dato fuoco alla casa
con l’aiuto della stessa cartomante
e di un altro uomo.

I tre sono stati immortalati
dalle telecamere di sicurezza
all’esterno dell’abitazione
e sono stati arrestati.

palermo.repubblica.it

palermo.repubblica.it
ESTERI
ESTERI

 Ministerio de Relaciones Exteriores

Morto l’ex segretario ONU Perez
Javier Perez de Cuellar,
ex segretario generale dell’ONU,
è deceduto all’età di 100 anni.

La scomparsa di Perez
è stata comunicata dal figlio.

Dopo una lunga carriera diplomatica
iniziata nel 1944,
Perez è stato segretario
delle Nazioni Unite
dal 1982 al 1991.

E’ stato mediatore
del cessate il fuoco
tra Iran e Iraq nel 1988.

Di origini peruviane
si era candidato alla presidenza
del paese sudamericano
nel 1995,
ma fu sconfitto da Fujimori.

È stato poi presidente del consiglio del Perù
e ministro degli esteri
dal 2000 al 2001.

 ITALIA
 ITALIA

Commenti sessisti e cultura: succede al Petruzzelli di Bari
In seguito a numerose lamentele
e denunce
per comportamenti discriminatori
al Teatro Petruzzelli di Bari,
arrivate alla sede regionale di Cisal in Puglia,
il segretario regionale del sindacato,
Pietro Venneri,
ha deciso di intervenire
scrivendo al Sovrintendente
del Teatro Petruzzelli di Bari,
Massimo Biscardi.

Nella lettera, Venneri spiega
la grave situazione in atto
tra i dipendenti della Fondazione Petruzzelli,
dove si sono verificate
molte discriminazioni,
tanto nei confronti delle donne,
quanto delle persone omosessuali.

Inoltre, i fatti sono aggravati
dal “clima di impunità
percepito da queste persone,
nonostante le decine di segnalazioni”.

In risposta alla denuncia della Cisal,
la Fondazione Petruzzelli
ribadisce di aver sempre lavorato
nel rispetto delle diversità,
e promette sanzioni
in base ai risultati
di un’indagine interna,
già avviata.

D’altra parte, il capogruppo regionale
di Fratelli d’Italia,
Ignazio Zullo,
chiede che si accerti
quanto denunciato dalla Cisal.

bari.ilquotidianoitaliano.com

bari.ilquotidianoitaliano.com
 CULTURA & SOCIETA’
 CULTURA & SOCIETA’

 Yne Van De Mergel

Conferenza Coronavirus, suona canzone di Lady Gaga
Nel corso di una conferenza stampa
organizzata dalla Regione Liguria
per discutere l’emergenza
costituita dal coronavirus,
un telefono – per errore
non messo in silenzioso –
ha squillato.

Oltre un milione di persone
hanno visto in diretta,
e poi condiviso,
la reazione dei presenti
quando la suoneria ‘Stupid Love’,
di Lady Gaga,
ha interrotto la conferenza.

Lady Gaga stessa
ha condiviso il video,
commentando
“Ed è per questo
che faccio musica.”

Il governatore
della Regione Liguria,
in risposta,
ha scritto su Instagram
“Il potere della musica…
Lady Gaga ci ha strappato un sorriso
in questi giorni di tensione”,
invitando poi la cantante
a visitare presto la Liguria,
magari nel corso
del suo tour italiano.

SCIENZA
SCIENZA

Harvard, studente scopre buco nero
Branden Allen,
uno studente di Harvard,
era intento a studiare i dati
della missione Osiris-Rex della Nasa,
quando per caso
ha scoperto un buco nero.

La missione,
ideata da studenti
e personale di Harvard
e del MIT,
è giunta nell’orbita
dell’asteroide Bennu
alla fine del 2018,
dopo essere stata lanciata
nel settembre del 2016.

Allen stava studiando l’asteroide quando,
nelle immagini presentate,
ha notato un bagliore
non facente parte dei cataloghi.

Il bagliore a raggi X
che emette il buco
è dovuto alla radiazione
che la materia crea
quando viene risucchiata.

Il buco nero,
che ora porta il nome
di Maxi J0637-043,
è capace di risucchiare
qualsiasi cosa incontri
data la sua considerevole
forza di gravità.

Si pensa che esso
sia collocato a 30 mila anni luce
dal Sole,
nella costellazione Colomba.

 CULTURA & SOCIETA’
 CULTURA & SOCIETA’

James Bond, l’uscita di ‘No Time to Die’ posticipata a causa del Corona virus
Gli studi di produzione MGM
e Universal Pictures
hanno deciso
di posticipare l’uscita
dell’ultimo film di James Bond.

A causa dell’attuale emergenza
legata al Corona virus,
il film uscirà novembre
e non ad aprile
come previsto.

Il film è il 25esimo
della saga dell’agente segreto,
e l’ultimo in cui Bond
sarà interpretato da Daniel Craig.

La decisione degli studi di produzione
arriva dopo che i fan,
con una lettera ai produttori,
hanno chiesto
il rinvio del film.

Nella lettera si legge:
“È solo un film.
La salute e il benessere dei fan
in tutto il mondo
e delle loro famiglie
è più importante”.
La richiesta
è stata quindi accolta
e l’uscita del film
è stata posticipata.

La notizia è stata diffusa
attraverso il profilo Facebook ufficiale
della saga.

Donations help us pay our writers and editorial staff. Click here to show your support!
Donations
Click here
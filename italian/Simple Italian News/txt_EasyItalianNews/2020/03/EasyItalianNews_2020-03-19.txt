Listen online as you read:

ESTERI
ESTERI

 Mueller/ MSC

L’Europa chiude le frontiere
Per far fronte all’emergenza Coronavirus
l’Europa ha preso la decisione
di chiudere le proprie frontiere
per 30 giorni.

Ad annunciarlo è stata
la presidente della Commissione europea
Ursula Von der Leyen
dopo una videoconferenza
con i leader del G7.

Le persone che non fanno parte
di paesi Schengen,
non potranno entrare in Europa
a eccezione di medici o ricercatori
che combattono il Covid-19.

Sospesi anche i viaggi non essenziali
nell’Unione Europea,
ma verrà permesso ai cittadini europei
di rientrare nel proprio paese,
e la circolazione a chi trasporta merci.

ESTERI
ESTERI

 CraftyCaedus

San Patrizio, cancellate le parate ma i monumenti si illuminano di verde
Il 17 marzo si celebra San Patrizio,
il patrono dell’Irlanda.

Tuttavia quest’anno
le parate di festeggiamento
sono state cancellate,
i pub irlandesi
hanno chiuso al pubblico,
e molte celebrazioni in famiglia
sono state rinviate
a causa dell’emergenza internazionale
del Coronavirus.

E’ stata inoltre cancellata
la tradizionale parata
di Dublino,
a causa della natura contagiosa
di un evento
che vede coinvolte
migliaia di persone ogni anno.

Secondo la stessa logica
sono state cancellate
anche altre parate di festeggiamento
a Londra,
Boston, e New York.

Nonostante ciò,
numerosi monumenti in Irlanda
e in oltre 50 altri paesi,
dal ponte Clifton di Bristol
a Trafalgar Square di Londra,
sono stati illuminati di verde
per festeggiare la data.

Il dipartimento del Turismo irlandese
ha espresso il desiderio
che il progetto “porti speranza
alle persone in tutto il mondo”.

ESTERI
ESTERI

 Cancillería Ecuador

Re Felipe di Spagna rompe con il padre Juan Carlos
Il re di Spagna Felipe
con un comunicato ufficiale
ha dichiarato che il padre
non percepirà più la pensione
di circa 200.000 euro l’anno.

Nel comunicato inoltre
dichiara di rinunciare
ai soldi delle fondazioni del padre
di cui è beneficiario.

La motivazione data
è che l’origine dei soldi
“potrebbe non essere in consonanza
con i criteri di rettitudine e integrità
che presiedono alla sua attività
costituzionale e privata
e che devono ispirare
l’attività della Corona.”

Questa decisione giunge
dopo che la magistratura spagnola
ha aperto un’inchiesta
su una donazione di 100 milioni di euro
su un conto off shore
che Juan Carlos avrebbe ricevuto
dal re saudita.

 ITALIA
 ITALIA

 Branko Radovanović

Italia, il 20 marzo radio unificate per trasmettere l’inno di Mameli
Il 20 marzo alle ore 11 del mattino
tutte le radio italiane,
nazionali e locali,
su tutte le piattaforme
anche digitali,
trasmetteranno contemporaneamente
l’inno nazionale di Mameli
e tre dei brani più popolari
in Italia.

A quasi 100 anni
dalla prima trasmissione radiofonica,
questa iniziativa è un gesto di incoraggiamento
nei confronti degli italiani
che stanno affrontando
la sfida al Coronavirus,
un modo per sentirsi uniti
anche a distanza.

È un evento storico:
infatti non è mai accaduto
che tutte le radio si unissero
in un’unica voce
per lanciare lo stesso messaggio.

Gli italiani sono invitati a sintonizzarsi
sulla propria emittente preferita,
uscire sui balconi
o affacciarsi alle finestre.

L’appuntamento del 20 marzo
segue i flash mob sui balconi
dei giorni passati
“che hanno riempito di musica
i quartieri delle città”,
e le proiezioni di film
sulle facciate dei palazzi,
come grandi cinema all’aperto,
organizzate in alcuni comuni italiani.

ECONOMIA
ECONOMIA

Amazon assume 100mila persone
A causa del Coronavirus
si è registrato
un aumento di acquisti su Amazon
che di conseguenza
ha disposto nuove assunzioni.

Il Coronavirus sta modificando
le abitudini di consumo
degli americani.
Si è infatti ridotto
l’afflusso di clienti nei negozi “fisici”
a favore di un aumento
degli ordini online.

Il colosso delle vendite online,
per questo motivo,
assumerà 100mila persone
negli Stati Uniti
tra addetti ai magazzini
e alle consegne.

La società si impegna inoltre
a stanziare 350 milioni di dollari
per l’aumento degli stipendi
a livello globale.

In Italia nel frattempo,
nel centro di distribuzione di Piacenza,
è in corso uno sciopero
a causa della mancata applicazione
del protocollo di sicurezza
per il Covid-19.

 CULTURA & SOCIETA’
 CULTURA & SOCIETA’

Coronavirus: anche la Tv Usa si ferma
Anche la televisione si ferma
a causa dell’emergenza Coronavirus.

Gli show televisivi più famosi,
come il talk show di Jimmy Fallon,
American Idol,
America’s Got Talent
e Saturday Night live,
sono stati sospesi.

Anche le grandi produzioni
di livello globale
si sono arrese.

Serie tv come Grey’s Anatomy,
NCIS e The Walking Dead
subiranno uno stop
di due o tre settimane,
stando a quanto comunicato
dalle case di produzione.

Persino l’uscita
dell’ultima stagione
di “Stranger Things”,
la serie culto del momento,
subirà dei ritardi.

Ma l’evento epocale
sembra essere
la sospensione delle riprese
della soap più celebre del mondo:
‘Beautiful’.

La famosa telenovela, infatti,
non si era mai fermata
dal 1987.
Dopo 33 anni,
a partire da aprile,
la messa in onda
non potrà più essere garantita.

gds.it

gds.it

 CULTURA & SOCIETA’
 CULTURA & SOCIETA’

Esce la classifica della Balcony Music ai tempi del Coronavirus
E’ stata pubblicata,
in seguito ai flash mob quotidiani
che vedono coinvolti
i balconi di tutta Italia,
la classifica della ‘Balcony Music’.

A causa della quarantena
imposta in tutta Italia
a causa dell’emergenza Covid-19,
il popolo italiano
si è riversato sui balconi
delle proprie abitazioni
per condividere con il vicinato
alcuni tra i brani
a tema nazionalistico
più gettonati del momento.

Attualmente in testa alla classifica
si piazza l’inno ‘Fratelli d’Italia’,
seguito da ‘Azzurro’
di Paolo Conte,
e Rino Gaetano
con il famoso brano
‘Il Cielo è Sempre Più Blu’.

La classifica continua
con brani regionali tradizionali:
tra i più popolari
vi sono ‘Romagna Mia’
dall’Emilia Romagna,
‘O mia bela Madunina’
da Milano,
e ‘Abbracciame’
da Napoli.

Svariati altri testi
di noti cantautori italiani
concludono la classifica,
tra essi si distinguono
personaggi come Ligabue
e De André.

Donations help us pay our writers and editorial staff. Click here to show your support!
Donations
Click here
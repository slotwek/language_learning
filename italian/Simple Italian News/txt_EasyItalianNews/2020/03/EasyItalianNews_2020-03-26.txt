Listen online as you read:

ESTERI
ESTERI

Dalla Russia 9 jet di aiuti in arrivo
Anche la Russia
entra nella lista dei paesi
che hanno deciso
di aiutare l’Italia.

Vladimir Putin,
dopo aver contattato
il premier Conte,
ha iniziato le operazioni
per inviare medici e attrezzature
con una flotta di 9 aerei.

Un contingente di medici,
diverse attrezzature mediche
e 10 milioni di mascherine,
arriveranno in Italia
una volta ultimate
le operazioni di carico.

Sulle fiancate dei camion russi
usati per trasportare
il materiale medico,
sono stati disegnati dei cuori
con i colori della bandiera italiana.

Sulle casse del materiale, invece,
è stato stampato:
“Dalla Russia con amore”
come il titolo del celebre film
di James Bond.

Il primo aereo della flotta
è già arrivato in Italia,
accolto dal ministro degli Esteri
Luigi Di Maio.

 ITALIA
 ITALIA

Primi pazienti nel reparto aperto con le donazioni
È operativo il nuovo reparto
di terapia intensiva
dell’ospedale San Raffaele
di Milano.

Sono stati accolti infatti
i primi 3 pazienti.

Il reparto è stato costruito
in 10 giorni
grazie ai soldi della raccolta fondi
lanciata sul sito GoFundMe
dall’influencer Chiara Ferragni
e dal marito rapper Fedez.

In pochi giorni la raccolta
ha superato i 4 milioni di euro
grazie a più di 200.000 mila donazioni.

In totale il reparto è dotato
di 14 posti letto
ed è stato realizzato in uno spazio
che prima era il centro sportivo dell’ospedale.

Sono in corso i lavori
per un secondo reparto
accanto a quello già costruito
per creare ulteriori posti.

milano.repubblica.it

milano.repubblica.it
ESTERI
ESTERI

Il Colorado abolisce la pena di morte
Il Colorado diventa il 22esimo stato
ad abolire la pena di morte.

Dopo diversi tentativi falliti,
la legge per l’abolizione
era stata approvata a gennaio dal Senato
e a febbraio dalla Camera
del Colorado.

Il governatore Jared Polis,
ha quindi firmato
un disegno di legge
che converte la pena di morte
di 3 detenuti
del braccio della morte
in una condanna all’ergastolo.

Nel comunicato si legge:
“La pena di morte
non può essere,
né mai è stata,
una pena equa
nello stato del Colorado”.

Anche l’Unione Europea
ha accolto positivamente la decisione,
ricordando che
il numero dei paesi
che non applica la pena di morte
da almeno 10 anni
è salito a 160.

Il Colorado aveva reintrodotto
la pena di morte
negli anni Settanta,
ma da allora
era stata eseguita
una sola condanna.

ESTERI
ESTERI

Ue, comincino i negoziati per l’adesione di Albania e Macedonia del Nord
E’ stato dato il via libera
all’inizio dei negoziati che,
se conclusi con successo,
porteranno all’adesione dell’Albania
e della Macedonia del Nord
all’Unione Europea.

L’intesa è stata raggiunta
durante il consiglio degli affari generali
dopo un periodo di opposizione
da parte di Francia,
Danimarca e Olanda.

Ursula von der Leyen,
presidente della Commissione europea,
ha espresso la sua felicità
commentando “eccellente notizia
per i Balcani occidentali
e per l’Ue”.

David Sassoli,
il presidente dell’Europarlamento,
ha aggiunto:
“l’Europarlamento
ha sempre sostenuto
il futuro europeo
dei Balcani occidentali.
Abbiamo bisogno di forti legami
con i nostri vicini,
ora più che mai”.

L’accordo verrà ora confermato
in maniera definitiva
dal Consiglio Europeo
giovedì 26 marzo.

 ITALIA
 ITALIA

 Bruno Cordioli

Vinitaly rimandato ad aprile 2021
Vinitaly, la grande fiera
dedicata ai vini italiani,
è stata rimandata al 2021.

È la prima volta che accade
nella storia della manifestazione,
ma è un atto dovuto,
vista l’emergenza sanitaria.

È stata una decisione difficile:
prima lo slittamento da aprile a giugno,
poi l’idea di fare un’edizione autunnale.
Ma infine l’ente Veronafiere,
ha deciso responsabilmente
di annullare l’edizione corrente,
la 54esima,
del famoso appuntamento internazionale
e rimandarlo al prossimo anno.

Per limitare i danni economici
di questa doverosa decisione,
l’impegno della fiera ora si concentra
sugli appuntamenti nel resto del mondo:
Vinitaly Chengdu,
Vinitaly China Road Show,
Wine South America (settembre 2020),
Vinitaly Russia (ottobre 2020),
Vinitaly Hong Kong (novembre 2020),
Wine To Asia (novembre 2020).

ECONOMIA
ECONOMIA

Amazon: solo beni di prima necessità
Dal 22 marzo Amazon
ha deciso di sospendere
in Italia e in Francia
la vendita di prodotti non necessari
in questo momento di emergenza.

L’enorme aumento degli acquisti on line
in questi giorni
di forzata reclusione domestica
rende necessaria questa decisione
da parte della società di Seattle.

Saranno disponibili
nei negozi on line
soltanto i beni di prima necessità,
come gli alimentari,
i prodotti per l’igiene personale e domestica,
libri e prodotti utili per il lavoro da casa.

Resteranno fuori tutti gli altri prodotti,
compresi videogiochi,
dispositivi elettronici,
DVD e CD.
Questi continuano a essere disponibili on line,
ma solo dai venditori terzi
che devono occuparsi a loro spese
delle spedizioni.

La decisione di Amazon
vuole tutelare
sia i propri lavoratori,
per ridurre il carico di lavoro,
sia i propri utenti,
per diminuire i tempi di attesa
delle merci indispensabili.

I primi a fare le spese di questa riduzione
sono i venditori cinesi
che coprono circa il 45%
dell’offerta di prodotti
sul mercato italiano e francese.

tech.fanpage.it

tech.fanpage.it

 CULTURA & SOCIETA’
 CULTURA & SOCIETA’

Morta l’attrice Lucia Bosè
L’attrice italiana Lucia Bosè
è morta in Spagna
all’età di 89 anni
per una polmonite.

A darne notizia il figlio,
il cantante Miguel Bosè,
con un annuncio su Twitter.

Lucia Bosè,
nata Lucia Borloni,
vince il concorso di Miss Italia
nel 1947:
quella vittoria e l’incontro
con il grande regista Luchino Visconti
segnano l’inizio della sua carriera
nel mondo dello spettacolo.

Negli anni ’50,
oltre che con Visconti,
lavora anche con Antonioni,
Cocteau e Bunuel,
ma la sua carriera si interrompe nel 1955
per il matrimonio
con il torero spagnolo Dominguin
con il quale ha tre figli.

Dopo la fine del matrimonio
la sua carriera riprende
e lavora con artisti come Fellini
e i fratelli Taviani.

Nel 2000 apre in Spagna
un museo dedicato agli angeli.

La sua ultima apparizione in Italia
è stata alla festa del cinema
di Roma nel 2019.

Donations help us pay our writers and editorial staff. Click here to show your support!
Donations
Click here
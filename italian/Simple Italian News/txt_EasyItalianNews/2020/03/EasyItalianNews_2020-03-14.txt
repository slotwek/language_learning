Listen online as you read:

ESTERI
ESTERI

Coronavirus, superato l’apice in Cina e in Corea
Mi Feng, portavoce
della Commissione sanitaria
nazionale cinese,
ha annunciato il 12 marzo
che l’apice dell’epidemia Covid-19
in Cina è ormai superato.

Con soli 8 nuovi casi di contagio
riportati a Wuhan
l’11 marzo,
e 7 nel resto della Cina,
Feng ha detto che la situazione
– recentemente definita pandemica –
in Cina è “a livelli molto bassi”.

Il quadro generale
sembra migliorare
anche in Corea del Sud,
dove il 12 marzo
sono stati individuati
114 contagiati,
la cifra più bassa rilevata
nelle ultime due settimane.
Mentre i contagi contano
7869 individui,
il Korea Centers for Disease Control
and Prevention
ha registrato 66 morti in totale.

Il paese ha annunciato
che sono imminenti
controlli aggiuntivi
per tutti gli individui
in arrivo dall’Europa.

 ITALIA
 ITALIA

 Pietro NAJ-OLEARI, European Parliament

Italia, il governo approva 25 miliardi di euro per emergenza Coronavirus
“Nessuno perderà il lavoro
per il coronavirus”.
Così il governo
ha rassicurato gli italiani.

È stato approvato un piano economico
di 25 miliardi di euro
per sostenere l’economia nazionale,
duramente colpita dall’epidemia.

La maggior parte delle attività
commerciali e industriali
infatti è stata sospesa
fino a quando l’emergenza da contagio
non sarà rientrata.

Il governo dunque
si assume la responsabilità
dei danni economici
provocati da questo arresto forzato.

Inoltre la presidente dell’Unione Europea
Ursula Von der Leyen
ha promesso che l’Ue non considererà
il denaro pubblico usato dall’Italia
per l’emergenza Coronavirus
come parte del deficit,
evitando alle casse della nazione
il superamento del livello massimo di debito
consentito ai paesi membri Ue.

Il primo ministro Conte
ha dichiarato che i 25 miliardi
servono per una cassa integrazione speciale
destinata ai lavoratori
delle aziende costrette a chiudere,
per le ore di congedo parentale
necessarie ai genitori con i figli a casa
perché le scuole sono chiuse,
e infine per sospendere
le rate dei mutui sulla prima casa
per 18 mesi.

ESTERI
ESTERI

Grecia, campo segreto per respingere i profughi
Arriva dal “The New York Times”
la notizia che vede la Grecia
responsabile della segregazione
dei profughi in arrivo
in un campo segreto di isolamento.

I migranti sono rimandati in Turchia
senza poter chiedere asilo
o parlare con un avvocato.
Vengono trattenuti
in questo luogo segreto,
maltrattati e privati di ogni diritto.

La Grecia così agisce
in pieno contrasto
con la legge internazionale,
che invece protegge le persone
che fuggono dalle guerre
e da situazioni catastrofiche.

La notizia è confermata
da immagini satellitari del luogo
dove i profughi sono tenuti nascosti
prima di essere rispediti
in Turchia.

François Crépeau, ex operatore Onu
per i diritti umani
e oggi professore di diritto internazionale,
sostiene che il campo segreto
sia un “black site”:
nel linguaggio militare è una località
dove si fanno operazioni
in violazione dello stato di diritto.

Inoltre c’è la testimonianza
di Somar al-Hussein,
un ingegnere curdo-siriano
che ha subito la segregazione forzata
e il respingimento in Turchia.

Intanto continuano le violenze
al confine greco-turco
contro gli arrivi dei siriani
e l’assenza di una risposta “umanitaria”
da parte della comunità internazionale.

 ITALIA
 ITALIA

Istat, occupazione italiana ai massimi
Il tasso di disoccupazione in Italia
nel 2019
è sceso al 10%,
diminuendo dello 0,7%
rispetto all’anno precedente.

L’Istat, l’Istituto nazionale
di statistica,
ha pubblicato dati
che indicano che gli individui
occupati a tempo pieno
sono rimasti costanti,
aumentando solo dello 0,2%,
“quasi arrestandosi”
per la prima volta dal 2015.
Invece 9 su 10
dei nuovi occupati
sono impiegati a tempo parziale.

Questi infatti hanno avuto
un incremento del 3,8%.
Tuttavia, una gran parte
dei lavoratori a tempo parziale
non lo fa per scelta,
ma si tratta di part-time involontario.

Nonostante ciò,
prima del disastro
dovuto alll’emergenza Corona virus,
i dati suggerivano
un quadro ottimista:
l’occupazione italiana
aveva raggiunto il 59,0%,
superando persino
il picco raggiunto del 2008.

 CULTURA & SOCIETA’
 CULTURA & SOCIETA’

 Mark Dixon

Super Bernie World, videogame su Bernie Sanders
Il senatore Bernie Sanders
in corsa per la presidenza
degli Stati Uniti d’America,
è diventato il protagonista
di un videogame.

Il videogame si chiama
“Super Bernie World”
e si ispira a Super Mario Bros
della Nintendo.

Super Bernie World è un platform
in stile NES
disponibile su Steam.
Al posto di Mario,
il famoso idraulico,
c’è il senatore Sanders che,
invece di raccogliere funghi,
si nutre del formaggio del Vermont
per ottenere più potenza.

Anche i nemici sono stati scelti
in modo accurato.
I goombas indossano cappellini
con la scritta MAGA
(Make America Great Again),
lo slogan della campagna di Trump.

I Koopa dovrebbero invece rappresentare
il senatore Mitch McConnell.

 SPORT
 SPORT

	Krzysztof Golik
Federica Brignone vince la Coppa del Mondo generale di sci
Federica Brignone ha vinto
la Coppa del Mondo generale di sci
davanti a Schiffrin e Vlhova.

L’azzurra è la prima donna italiana
a vincere il prestigioso trofeo.

La vittoria è giunta
dopo che le ultime 3 gare in programma
sono state cancellate
in seguito all’allarme Coronavirus.

La classifica resta quindi
quella che si era delineata
prima delle ultime gare previste.

Nel corso della stagione
Federica Brignone è stata capace
di vincere 5 gare
e di andare a podio 11 volte
mantenendo una grande costanza.
Ha vinto anche
la Coppa di gigante
e quella di combinata.

La Brignone ha definito la vittoria
una grande emozione
e l’avverarsi del sogno di una vita.

 SPORT
 SPORT

 Department of Foreign Affairs and Trade

F1: Gp d’Australia cancellato
Il Gran Premio d’Australia
di Formula 1
è stato cancellato.
La notizia arriva
da FIA e Formula 1,
che ne hanno dato comunicazione
dopo una riunione
con i rappresentanti dei maggiori team.

Dopo la notizia
di alcuni possibili casi di coronavirus
tra i membri di alcuni team,
i vertici della Formula 1
hanno dovuto prendere una decisione
basata sulla valutazione dei rischi.

Un’addetta del team McLaren
è infatti stata trovata positiva
al Covid-19.

Il team ha quindi comunicato
la sua rinuncia
a correre il Gran Premio.

Persino i piloti,
tra cui Hamilton,
Vettel e Raikkonen,
hanno dichiarato
di essere contrari
allo svolgimento dell’evento
in un momento così delicato.

Sull’account Twitter @F1 Media
è stato quindi pubblicato
questo messaggio:
“FIA e Formula 1 si coordinano
con tutte le autorità competenti
sui passi successivi.
La nostra priorità
è la sicurezza di tifosi,
squadre e tutto il personale in gara”.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
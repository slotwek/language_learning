Listen online as you read:

ESTERI
ESTERI

Stati Uniti, riapre Disney World Florida
Due dei sei parchi Disney World di Orlando,
il Magic Kingdom
e l’Animal Kingdom,
dopo una chiusura di quattro mesi
a causa del Covid-19,
hanno deciso di riaprire al pubblico,
nonostante molte contee
e città della Florida
abbiano deciso di muoversi
nella direzione opposta,
ripristinando le misure di lockdown.

Sono cinque giorni ormai
che le infezioni quotidiane da Coronavirus
negli Stati Uniti
superano i 60.000 casi,
e hanno portato il Nord America
a classificarsi come il più colpito al mondo
dalla pandemia,
secondo le stime
della Johns Hopkins University.

Mentre i parchi Epcot
e Disney Studios
hanno deciso di posticipare la riapertura
fino al 15 luglio,
i due parchi in apertura
hanno implementato una serie
di misure di sicurezza
per prevenire la diffusione del virus.

Si potrà accedere al parco divertimenti
solo prenotando in anticipo,
facendosi misurare la temperatura corporea,
e facendo uso di mascherine.
Infine, tutte le famose parate Disney
sono state cancellate
per l’immediato futuro.

video.repubblica.it

video.repubblica.it

ESTERI
ESTERI

Il Sudafrica ha vietato alcol e sigarette durante il lockdown
Il presidente sudafricano
ha imposto il coprifuoco
e vietato la vendita
di sigarette e alcolici
in tutto il paese.

In questo modo,
il governo ritiene
di poter alleggerire
il carico di lavoro degli ospedali.

Il consumo di alcolici sarà consentito
soltanto nelle proprie abitazioni
e proibito in pubblico
e nei locali.

Queste misure
sono state duramente criticate
sia dall’opposizione
che dai produttori di alcol
e di sigarette.

Secondo molti
questa manovra
non farà altro che aggravare
la situazione economica del paese.

Il presidente Cyril Ramaphosa
ha commentato così la sua decisione:
“Ci stiamo dirigendo
verso il picco delle infezioni,
è vitale che non sovraccarichiamo
le nostre cliniche e ospedali
con problemi
che possono essere evitati”.

Il Sudafrica è infatti
il paese africano con più contagi,
con oltre 250mila casi
attualmente ancora in aumento.

ESTERI
ESTERI

 Michael Büker

A 25 anni dal massacro di Srebrenica
L’11 luglio del 1995
i soldati serbi di Ratko Mladić
entrarono a Srebrenica,
area protetta dall’ONU,
e catturarono migliaia
di rifugiati bosniaci musulmani
in fuga dalle zone di guerra.

In pochi giorni circa 8.000 uomini
e ragazzi musulmani
furono deportati e massacrati
e i loro cadaveri furono gettati
in fosse comuni nascoste.

Si è trattato
del “peggior massacro in Europa
dopo la fine della Seconda guerra mondiale”.

Nella guerra civile in Bosnia,
si combatté un conflitto
“di natura etnica e religiosa”:
da una parte l’estremismo nazionalista serbo,
da quella opposta i musulmani bosniaci
e i cattolici croati.
Molte delle vittime ancora oggi
attendono un’identificazione.

Ci sono voluti più di vent’anni
per individuare i responsabili
degli orribili crimini di questa guerra.
Le condanne per genocidio
sono arrivate a coinvolgere gli alti vertici,
tra cui il generale Ratko Mladić
e il presidente serbo
Slobodan Miloŝević.

Ad oggi, però,
“delle 8372 vittime
sono circa 1700 quelle i cui resti
non sono stati ancora ritrovati”.

ESTERI
ESTERI

 Shuichi Aizawa

Ubisoft: manager si dimettono per accuse di molestie
Ubisoft, colosso dei videogiochi,
ha annunciato le dimissioni
di alcuni suoi alti funzionari
a causa di un coinvolgimento
in un caso di molestie sessuali.

Le dimissioni, fa sapere l’azienda,
sono successive a un’accurata indagine
su comportamenti inappropriati
e accuse di cattiva condotta.

Le accuse erano arrivate
da dipendenti ed ex dipendenti
tramite social network.

Hanno lasciato i loro incarichi:
Serge Hascoet, direttore creativo
e numero due della compagnia,
Cecile Cornet, direttore delle risorse umane,
e Yannis Mallat, amministratore delegato
della filiale canadese.

Yves Guillemot, CEO
e co-fondatore di Ubisoft,
ha dichiarato: “Ubisoft ha fallito
nel garantire un ambiente di lavoro sicuro
e accogliente.
Questo è inaccettabile”.

multiplayer.it

multiplayer.it

ESTERI
ESTERI

 Doctor Deepali

Chef stellato sfama milioni di persone in India durante il lockdown
Vikas Khanna, noto chef indiano,
aiutato dalle donazioni di alimenti
da parte di diverse aziende
in tutta l’India,
ha creato 58 luoghi
di distribuzione di cibo,
per offrire pasti caldi ai bisognosi.

Il team dello chef ha donato
a più di 200 mila persone a Mumbai
dei “kit festivi”
con riso, lenticchie,
farina, frutta, verdura, tè,
caffè, zucchero, pasta,
olio e frutta secca.
L’iniziativa di Khanna
ha distribuito sette milioni di pasti a maggio,
mentre a giugno
è riuscito a distribuirne 17 milioni,
in 125 diverse città.

Gli aiuti sono indirizzati
ai lavoratori migranti,
alla comunità transgender,
ai pazienti affetti da lebbra,
ai residenti in case di riposo
e agli orfanotrofi.

Vikas Khanna afferma
che nulla può eguagliare
la sensazione di aver nutrito
le persone bisognose
durante questa crisi senza precedenti.
È “un’esperienza che va oltre
ogni possibile risultato personale”.

economictimes.indiatimes.com

economictimes.indiatimes.com
ESTERI
ESTERI

 `avivi

Tel Aviv, migliaia in piazza per aiuti governativi
Sono migliaia le persone
radunatesi in piazza a Tel Aviv,
la capitale israeliana,
per protestare contro
la mancanza di aiuti governativi
per superare la crisi economica
provocata dal Coronavirus.

Le proteste hanno radunato,
secondo la polizia,
oltre 30 mila persone.
Gli organizzatori stimano
un numero più alto,
vicino a 80mila partecipazioni,
con rappresentanti
delle varie categorie:
tra di essi vi erano infatti
cittadini normali,
ristoratori,
organizzatori di eventi sportivi,
e del mondo dello spettacolo.

Durante la prima ondata
di Coronavirus in Israele,
il tasso di disoccupazione
è aumentato di oltre il 20%,
e si teme che una seconda ondata
sia alle porte.
Infatti, solo venerdì scorso
sono stati rilevati
oltre 1500 nuovi contagi,
un numero vicino
alla cifra stabilita dal governo
per rinnovare le misure di lockdown.

I manifestanti
si sono dichiarati pronti
a scendere di nuovo in piazza
se le loro richieste di aiuti
non saranno accolte.

 CULTURA & SOCIETA’
 CULTURA & SOCIETA’

 David Adam Kess

Curiosità sulla pasta e le sue origini
La pasta è il simbolo del nostro Paese.
La pasta è famiglia, è cultura,
è buon cibo.
Ma quante cose
non sappiamo sulla pasta?

1. La pasta discende della lasagna,
o meglio dalle “lagane”,
un piatto che risale all’Impero Romano.

2. Gli arabi hanno inventato
la pasta secca:
la pasta veniva fatta essiccare al sole
per renderla più duratura.

3. La pasta era un alimento per ricchi
e veniva consumato
con carne, verdure,
ma anche con ingredienti dolci
come zucchero, miele,
latte e cannella.

4. Con il pomodoro,
la pasta è arrivata
anche alle persone più povere,
che la mangiavano con le mani.

5. Anticamente l’impasto
veniva lavorato con i piedi,
però il metodo è stato sospeso
per motivi igienici.

6. Napoli è conosciuta
come “la Città dei Maccheroni”.
A metà dell’800 i pastifici
erano più di cento
e producevano oltre mille quintali
di pasta al giorno.

7. Il pacchetto trasparente
consente di verificare
la qualità della pasta,
se poi l’imballaggio è riciclabile,
è perfetto!

 SPORT
 SPORT

Sorteggio di Champions League
È stato sorteggiato
il tabellone di quarti,
semifinali e finale
di Champions League.

La competizione riprenderà ad agosto,
quando verranno giocate
le partite degli ottavi
ancora da disputare.

La Juventus di Sarri
deve giocare il ritorno con il Lione,
con i francesi avanti
di 1-0 dopo l’andata.
Se i bianconeri dovessero qualificarsi
incontrerebbero la vincente
di Real Madrid-Manchester City.

Il Napoli invece,
se dovesse superare gli ottavi
contro il Barcellona,
ai quarti incontrerebbe
una tra Chelsea e Bayern Monaco.

L’Atalanta, già qualificata ai quarti,
dovrà invece affrontare
i campioni di Francia del PSG.

Il sorteggio ha posizionato
Juventus e Napoli
nello stesso lato del tabellone,
quindi le due squadre italiane
potrebbero incontrarsi in semifinale
mentre l’Atalanta
non incontrerebbe le italiane
prima di un’ipotetica finale.

Donations help us pay our writers and editorial staff. Click here to show your support!
Donations
Click here
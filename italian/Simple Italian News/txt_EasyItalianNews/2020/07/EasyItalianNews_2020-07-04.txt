Listen online as you read:

ESTERI
ESTERI
Francia, primo ministro presenta le dimissioni
Edouard Philippe,
il primo ministro francese,
ha presentato le dimissioni
il 3 luglio 2020.

Dopo tre anni
al capo del governo,
non sono chiare le motivazioni
dietro alla sua decisione,
ma un comunicato stampa ufficiale
ha annunciato che essa
è stata accettata da Macron.

A pochi giorni
dalle elezioni comunali francesi,
che hanno rieletto Philippe a Le Havre
– dove probabilmente farà ritorno -,
sono varie le ipotesi
che tentano di spiegare
le dimissioni inaspettate.

E’ stato comunicato
che Macron sta già pianificando
un nuovo esecutivo,
probabilmente con l’obiettivo
di rispondere
“alle nuove priorità politiche”.

Si ipotizza infatti
che l’evento rientri
in un piano di Macron
per ottenere un nuovo governo
con un orientamento più di sinistra,
data la popolarità del partito
Europe Ecologie-Les Verts (EELV),
il partito dei Verdi,
alle ultime elezioni.

 ITALIA
 ITALIA
Ritrovato 16enne scomparso
Una bella notizia
che dà speranza
a molte persone:
è stato ritrovato un ragazzo
scomparso da 8 anni.

Il ragazzo era scomparso
all’età di 16 anni
ed è ora stato ritrovato a Genova.

Aveva scelto di vivere in strada,
abbandonando tutti.
Il ragazzo,
che abitava in provincia di Roma,
era uscito di casa 8 anni fa
per andare a scuola
e non era mai più tornato.

Determinante, per il ritrovamento,
l’aiuto della trasmissione
“Chi l’ha visto”,
che da diversi anni si occupa
di persone scomparse.

Grazie alle segnalazioni dei telespettatori
e a piccoli indizi,
è stato possibile rintracciare il giovane.

ESTERI
ESTERI

 I. Maxwell
Arrestata Ghislaine Maxwell, compagna di Epstein
Ghislaine Maxwell,
compagna e braccio destro
di Jeffrey Epstein,
è stata arrestata dall’FBI.
Epstein, il finanziere multimilionario
condannato nel 2008 in Florida
per prostituzione minorile,
e arrestato per l’ultima volta
nel 2019
con l’accusa federale di traffico di minori,
si è suicidato in carcere l’anno scorso.
Da quel momento
la Maxwell è scomparsa dai radar.

Solo ora, il 2 luglio,
è stata arrestata
nella sua residenza
in New Hampshire.

Ghislaine Maxwell,
figlia del magnate Robert Maxwell,
apparteneva all’elite britannica,
e aveva presentato Jeffrey
a personaggi rilevanti
quali Bill Clinton
e Andrea d’Inghilterra.

Secondo i racconti delle vittime,
Ghislaine era responsabile
del reclutamento delle ragazze
per i massaggi intimi
e le orge di Epstein,
e si occupava
sia di addestrarle adeguatamente,
che di tener conto dei pagamenti.

Ghislaine è comparsa davanti a un giudice
in seguito alle accuse
-ancora non note-
presentate da Audrey Strauss,
procuratore federale di Manhattan,
e subito dopo è stata trasferita
in una prigione locale.

 ITALIA
 ITALIA
Uomini e donne a pari stipendio: Ferrari premiata
Ferrari è la prima azienda
in Italia
ad aver ottenuto
la certificazione ‘Equal Salary’
per la parità di retribuzione
tra uomini e donne.

Il riconoscimento
è stato assegnato
dopo uno studio di 8 mesi
da parte della società di revisione PwC.

Le donne,
che all’interno dell’azienda,
rappresentano il 14%
dei dipendenti totali,
percepiscono infatti
la stessa retribuzione
dei loro colleghi maschi
che svolgono le stesse mansioni.

L’Amministratore Delegato di Ferrari
ha dichiarato:
“Siamo fieri di ricevere
questa certificazione
che rappresenta
il nostro percorso
verso un ambiente di lavoro
inclusivo
e rispettoso delle differenze.”

AMBIENTE
AMBIENTE
Elefanti morti in Botswana
Negli ultimi due mesi
in Botswana
sono morti circa 350 elefanti
per cause ancora sconosciute.

Gli elefanti morti
sono sia maschi che femmine
e di tutte le età.

La maggior parte di essi
è stata ritrovata
presso delle pozze d’acqua:
tra le possibili cause ipotizzate
un avvelenamento
oppure una malattia silenziosa.

Il direttore dell’ ong ‘National Park’
ha dichiarato che “una moria del genere
non si vedeva da tempo,
forse non si era mai vista.
A parte nei periodi di siccità,
non c’è mai stato
un numero di morti così elevato”.

Per gli scienziati
è un “disastro ambientale”
anche perché il turismo ecologico
rappresenta circa il 10% del Pil
del paese.

Verranno effettuati dei test
sui corpi degli animali
per determinare la causa
della loro morte.

 CULTURA & SOCIETA’
 CULTURA & SOCIETA’
Napoli celebra Pino Daniele con un maxi murale
Sarà il noto street artist Jorit
a disegnare il volto di Pino Daniele
sulla facciata del ‘Palazzo Alto’
delle Ferrovie dello Stato,
che dalla stazione di Napoli Centrale
sovrasta piazza Garibaldi.

I lavori per la realizzazione dell’opera
iniziano in questi giorni
e saranno completati
entro settembre 2020.

L’immagine scelta
sarà svelata
durante la sua messa in opera.
Il viso di Pino sarà marchiato
con due strisce rosse sulle guance
come segno della comune appartenenza
di ogni individuo
alla ‘Human Tribe’,
a prescindere dalle identità culturali.

Lo street artist è già noto
per le gigantografie iperrealistiche
di volti di personaggi famosi
su pareti di grandi fabbricati.

“Pino Daniele fa parte del patrimonio
non solo artistico
ma anche culturale
e ‘umano’ di Napoli.
Grazie a questo progetto
– dice Jorit –
in rappresentanza del popolo napoletano
ci sarà proprio lui
a salutare e accogliere
quanti ogni giorno arrivano
e partono
dalla stazione di piazza Garibaldi”.

 CULTURA & SOCIETA’
 CULTURA & SOCIETA’

Gucci su “Vogue Italia”, prima modella con sindrome di down
Ellie Goldstein è la prima modella
con la sindrome di Down
a posare per Gucci.

È inglese, ha 18 anni
e presta il suo volto
per la campagna “beauty”
del nuovo mascara “L’Obscur”.
L’annuncio è arrivato da Gucci
sul suo canale Instagram.

Ora Ellie è tra le protagoniste
degli scatti fotografici
di David PD Hyde
per uno speciale su “Vogue Italia”.

Alessandro Michele,
il direttore creativo
della casa di moda fiorentina
continua a stupire
e a riscuotere ampi consensi
con le sue scelte audaci,
controcorrente
e all’insegna della sostenibilità:
“Ho progettato il mascara L’Obscur
per una persona autentica
che usa il trucco
per raccontare la propria storia di libertà,
a modo suo”.

Quanto alla giovane Goldstein,
studia arti dello spettacolo
al Redbridge (Essex)
ed è sotto contratto
con l’agenzia di modelli
Zebedee Management,
che lavora esclusivamente
con persone disabili.

 CULTURA & SOCIETA’
 CULTURA & SOCIETA’
La polenta
Una tradizione lunga secoli
Nasce intorno al Cinquecento
come piatto molto povero e semplice.
È la polenta, tipica del Nord Italia
ma conosciuta e preparata
anche nel resto della Penisola.

Gli ingredienti necessari per prepararla
sono farina di mais,
acqua, sale
e olio di oliva.

Il piatto si caratterizza
per il suo colore giallo intenso.
Solitamente, la polenta
si prepara in casa
seguendo la ricetta originale.

In altri casi, esiste la polenta istantanea:
è precotta,
e il tempo di cottura è minore.
È possibile comprarla nei supermercati.

La polenta viene messa
su una tavola di legno
e si serve con un cucchiaio
o tagliata a fette.
In alcune zone d’Italia
viene utilizzata anche come pane.

Esistono diverse versioni del piatto:
polenta con salsa di pomodoro e salsicce,
polenta con i formaggi
(soprattutto gorgonzola e parmigiano),
polenta con i funghi,
e anche polenta fritta
e polenta cotta al forno.

Piccola curiosità:
esiste anche la polenta bianca,
fatta con farina di mais bianca.

Donations help us pay our writers and editorial staff. Click here to show your support!
Donations
Click here
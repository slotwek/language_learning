Listen online as you read:

ESTERI
ESTERI

Test sull’uomo per vaccino Usa per Coronavirus
Un altro vaccino per il Coronavirus
arriva alla fase 3,
la più avanzata
della sperimentazione clinica.

Il farmaco è dell’azienda americana Moderna
in collaborazione con l’Istituto Nazionale
per le Malattie Infettive degli Stati Uniti,
diretto da Anthony Fauci.

Secondo l’Organizzazione Mondiale della Sanità
si tratta del quinto vaccino anti Covid-19
che raggiunge la fase 3 della sperimentazione,
che verrà condotta
su un grande numero di persone.

I test saranno somministrati
in 89 località degli Stati Uniti
su circa 30.000 volontari sani,
che riceveranno due dosi del vaccino
a distanza di 28 giorni,
oppure due dosi di placebo.

Anthony Fauci commenta:
“Non posso garantire il successo,
per questo si fanno i test clinici.
Ma le premesse sono buone”.

Se il vaccino dimostrerà
di essere sicuro,
l’azienda prevede di consegnare
almeno 500 milioni di dosi l’anno,
ma probabilmente fino a un miliardo,
a partire dal 2021.

 ITALIA
 ITALIA

 Pietro NAJ-OLEARI, European Parliament

Italia, chiesta la proroga dello stato di emergenza
Il 31 Gennaio 2020
l’Italia aveva dichiarato
lo stato di emergenza
fino al 31 Luglio 2020.

Dopo attente valutazioni
il governo ha richiesto
di prorogarlo al 31 Ottobre.

La maggioranza è d’accordo
mentre le opposizioni
sono nettamente contrarie,
ma il presidente Conte
ha già ottenuto l’approvazione del Senato.

Lo stato di emergenza prevede
alcune specifiche possibilità.
La prima è la possibilità
di istituire nuove “zone rosse”
in caso di nuovi focolai di covid-19.

Per quanto riguarda la scuola,
il provvedimento permetterà di acquistare
tutti i dispositivi necessari
in maniera più rapida e agile.

Sarà possibile inoltre
bloccare i voli da e per
i paesi ritenuti a rischio.
E anche prolungare
il lavoro da casa
ed evitare così il rientro negli uffici.

ESTERI
ESTERI

Perù, 900 donne scomparse durante il lockdown
Il coronavirus non ha portato
solo problemi economici
e sanitari,
ma anche numerosi problemi meno evidenti
e riguardanti soprattutto
la sicurezza delle donne.

Da quando è iniziato il confinamento,
in Perù sono sparite
oltre 900 ragazze
e si teme che possano essere morte.

La notizia è stata diffusa
dalle autorità del paese,
dove esiste un enorme problema
di violenza domestica.

Il 70% delle donne scomparse
sarebbe minorenne.
In Perù prima del lockdown
sparivano 5 donne al giorno,
ma il numero è salito a 8
con il confinamento.

voce.com.ve

voce.com.ve
ECONOMIA
ECONOMIA

Ryanair perde 185 milioni in un trimestre
La compagnia aerea irlandese Ryanair
ha chiuso il primo trimestre
dell’anno fiscale 2020-2021
con una perdita netta
di 185 milioni di euro
a causa dell’impatto
della pandemia di coronavirus
sul settore dei trasporti aerei.

La società di Dublino
aveva chiuso lo stesso periodo dell’anno precedente
con un utile netto
di 243 milioni di euro.
La compagnia low cost
definisce il trimestre
come “il più difficile”
dei suoi 35 anni di storia.

La compagnia ha dichiarato
di aspettarsi una perdita più contenuta
per il secondo trimestre
grazie al graduale ritorno ai voli
dal 1° luglio.

La società ha affermato
che le misure di riduzione dei costi
sono state implementate con successo
e che vede opportunità
di espandere la propria rete
mentre altre compagnie aeree
riducono la capacità.

Ha inoltre dichiarato
che prevede di operare
al 40% del programma normale a luglio,
passando al 60% ad agosto
e circa al 70% a settembre.
Il traffico per il 2021
scenderà del 60%
da 149 milioni di passeggeri
a 60 milioni.

messaggeroveneto.gelocal.it

messaggeroveneto.gelocal.it
AMBIENTE
AMBIENTE

L’orso M49 è fuggito di nuovo
L’orso bruno M49
è nuovamente fuggito
dal centro faunistico di Castellaner
dopo aver divelto
una rete elettrificata.

Il presidente della provincia di Trento
ha dichiarato che,
a differenza di quanto accaduto
durante la prima fuga,
questa volta l’orso ha un radio collare
e pertanto è più facilmente rintracciabile.

L’orso si trova sul monte Marzola
e viene sorvegliato dalla forestale:
la zona è impervia
e non è facile da raggiungere.

Intanto dei tecnici
si sono recati nella struttura del Castellaner
per accertare eventuali mancanze.

La prima fuga dell’orso
durò 10 mesi:
gli ambientalisti chiedono
che venga lasciato in libertà
vista la facilità di controllo
data dal radio collare.

AMBIENTE
AMBIENTE

 Alan Chia

Arriva il Lego sostenibile, in bioplastica
Con 60 miliardi di mattoncini
prodotti ogni anno,
Lego è un marchio leader
nell’industria dei giocattoli.

Il colosso danese è riuscito
a resistere all’avvento
dell’intrattenimento digitale,
ma da qualche tempo
si trova a dover affrontare
una nuova sfida,
quella di produrre mattoncini
senza utilizzare derivati del petrolio.

Dal 2012 l’azienda
ha stanziato ben 150 milioni
per provare a sostituire
i derivati chimici
della plastica dei mattoncini
con materiali bio.
L’obiettivo è farcela
entro il 2030.

La coltivazione che sembra
essere in grado
di dare le maggiori garanzie
a fronte di un minore impatto ambientale
è la canapa,
che risulta essere
una bioplastica molto resistente.

C’è poi un altro fronte aperto
nella rivoluzione ecologica di Lego,
quello degli imballaggi.
Attualmente la maggior parte del packaging
è a base di cartone
o di carta riciclabile,
provenienti da fonti sostenibili
certificate dal Forest Stewardship Council,
ma la multinazionale danese
vuole riuscire a produrre,
entro il 2025,
imballaggi totalmente riciclabili.

 CULTURA & SOCIETA’
 CULTURA & SOCIETA’

 シャター

Trittico di Banksy venduto all’asta
Il trittico di Banksy
chiamato “Mediterranean Sea View”
finora esposto al Walled Off Hotel,
l’albergo che Banksy
ha aperto a Betlemme,
rappresenta la crisi umanitaria in Europa,
in particolare l’immigrazione,
le traversate e le tragedie
che avvengono nel Mediterraneo.

La casa d’aste Sotheby’s
ora lo ha venduto
per 2.235.000 sterline
e il ricavato sarà devoluto
all’ospedale Basr di Betlemme,
in Cisgiordania,
per la costruzione di una nuova unità
per curare l’ictus
e acquistare attrezzature
per la riabilitazione dei bambini.

I tre quadri
sono stati dipinti nel 2017,
e ritraggono il mare
da tre diverse angolazioni,
giubbotti di salvataggio arancioni
e ciambelle salvagente,
gabbiani, scogli appuntiti sulla riva:
tutte allusioni
alle vite perse nel Mediterraneo
durante la crisi europea dell’immigrazione.

Donations help us pay our writers and editorial staff. Click here to show your support!
Donations
Click here
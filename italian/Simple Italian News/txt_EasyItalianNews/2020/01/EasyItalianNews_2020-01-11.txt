Listen online as you read:

 ITALIA
 ITALIA

 Alessandro Vecchi

Allarme smog nel Nord Italia
“Una cappa di smog
avvolge la pianura padana”.

Da giorni infatti
una corrente anticiclonica di alta pressione
e la nebbia
stanno investendo le città italiane
del Nord
favorendo così la concentrazione
delle polveri sottili nell’atmosfera.

A Torino le autorità municipali
hanno imposto il blocco della circolazione
per le vetture diesel
euro 4 ed euro 5.

Le altre città coinvolte
dall’ondata d’inquinamento
sono le lombarde Milano,
Mantova e Cremona,
e le venete Padova,
Treviso, Venezia,
Rovigo e Vicenza.

Secondo gli esperti
respirare polveri sottili
causa malattie
e indebolimento al sistema osseo.
Per contrastare l’effetto nocivo
di queste sostanze
bisognerebbe aumentare le zone verdi
presenti nelle aree metropolitane,
come suggerisce la Coldiretti:
“Un ettaro di piante
in un anno elimina
circa 20 chili di polveri
e smog”.

ESTERI
ESTERI

Brexit, appartenenza a Erasmus+ da rinegoziare
L’8 gennaio il parlamento britannico
ha votato contro
la “New Clause 10”,
un disegno di legge
che avrebbe imposto al governo
di continuare le negoziazioni
per l’inclusione del Regno Unito
nel programma Erasmus+.

Tale bocciatura
ha scatenato violente polemiche
sui socialmedia
da parte di studenti
e accademici.

Il programma Erasmus+
dal 1987 dà la possibilità
a studenti universitari europei
di frequentare
un periodo di studio riconosciuto
in un’università estera.

Tuttavia,
la bocciatura del disegno di legge
non significa che il Regno Unito
abbandonerà definitivamente
il programma di scambio:
sarà probabilmente possibile
continuare a negoziare
anche dopo
che andrà in vigore la Brexit.

Chris Skidmore,
sottosegretario all’Istruzione britannico,
ha dichiarato su Twitter
che la partecipazione del paese
a Erasmus+
“farà parte dei nostri negoziati futuri
con l’Unione europea.
Diamo grande valore
agli scambi internazionali
tra studenti”.

 ITALIA
 ITALIA

Brindisi, donna uccisa da colpo di pistola in casa
Una donna di 46 anni
è stata uccisa
da un colpo di pistola
sparato per errore
nella sua casa.

E’ successo a Ostuni,
Brindisi,
intorno alle 23
del 9 gennaio.

La polizia ha subito fermato
il marito della donna
per interrogarlo.

Secondo il racconto dell’uomo,
il colpo sarebbe partito per sbaglio
mentre stava pulendo
la sua pistola.

L’arma in questione
è risultata
detenuta illegalmente.

La polizia,
dopo aver effettuato
le prime analisi,
sta verificando
la versione del marito.

ESTERI
ESTERI

 MSVG

Sparatoria in Canada
Una sparatoria in centro a Ottawa,
in Canada,
ha provocato la morte
di una persona
e il ferimento di altre tre.
Una delle tre persone ferite
è un minorenne.

La polizia ha messo in sicurezza
la zona di Gilmour Street
dove è avvenuta la sparatoria,
e continua a essere alla ricerca
del sospettato.

Non sono ancora chiari
i motivi del gesto.

 TECNOLOGIA
 TECNOLOGIA

Ces 2020, esseri umani artificiali “nuova forma di vita”
Neon,
il progetto di Star Labs di Samsung
presentato al CES 2020 di Las Vegas
dal 7 all’11 gennaio,
sembra in grado di rivoluzionare
il mondo della ”umanità artificiale”.

Si tratta di esseri umani digitali
che saranno in grado
di mostrare emozioni
e di creare ricordi,
collaborando con l’uomo
o semplicemente fungendogli da amico,
grazie a una tecnologia
che si serve
di reti neurali artificiali.

Il video di presentazione del progetto
ha esibito un numero di individui Neon,
di tecnologia così avanzata
da rendere difficile distinguerli
da veri esseri umani.

Secondo Pranav Mistry,
direttore generale di Star Labs,
si tratterebbe
di “una nuova forma di vita”.

ludotech.blog.rainews.it

ludotech.blog.rainews.it

 CULTURA & SOCIETA’
 CULTURA & SOCIETA’

 Mark Jones

Harry e Meghan rinunciano allo status di reali
Il principe Harry e Meghan Markle
hanno annunciato,
in un comunicato su Instagram,
la volontà di “fare un passo indietro”
dal loro status di membri reali “senior”,
e quindi essere più indipendenti
e poter lavorare.

La coppia sottolinea
che continuerà a rispettare
gli impegni presi
con la regina e le istituzioni,
dividendo il suo tempo
tra Regno Unito e Nord America.

Secondo fonti ufficiose del palazzo,
i reali sarebbero offesi
e irritati dal comunicato
diffuso dai due sposi,
soprattutto per il fatto che,
sempre secondo le fonti,
non sarebbe stato concordato prima
con la famiglia reale.

Molti quotidiani
hanno paragonato la vicenda
a quella del re Edoardo VIII.
Quasi un secolo fa,
nel 1936,
il re Edoardo VIII confermò
la sua volontà di sposare
la divorziata americana Wallis Simpson.
Dopo l’annuncio,
anche a causa
dei rigidi protocolli monarchici,
il re decise di abdicare
iniziando il suo esilio,
prima alle Bahamas
e poi in Francia.

La vicenda è raccontata
in maniera romanzata
anche nella terza stagione
della popolare serie Netflix
“The Crown”.

 CULTURA & SOCIETA’
 CULTURA & SOCIETA’

Justin Bieber: ho la malattia di Lyme
La popstar Justin Bieber
con un post su Instagram
ha rivelato di avere
la malattia di Lyme.

“Molte persone continuavano a criticarmi
convinte che fossi sotto metanfetamine”
ha scritto il cantante canadese.

Nel post ha dichiarato
di avere anche avuto
una forma di mononucleosi cronica
che ha colpito la sua pelle
e le funzioni del cervello.

Bieber ha dichiarato
che il suo percorso contro la malattia
verrà raccontato
nel suo imminente documentario
su Youtube.

“Sono stati due anni duri”
ha scritto nel post
“ma tornerò meglio di prima”.

La malattia di Lyme
è una malattia infettiva
trasmessa dalle zecche.

Donations help us pay our writers and editorial staff. Click here to show your support!
Donations
Click here
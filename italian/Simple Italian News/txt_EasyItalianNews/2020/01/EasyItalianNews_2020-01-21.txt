Listen online as you read:

 ITALIA
 ITALIA

40.000 sardine in piazza a Bologna
A una settimana
dal voto delle Regionali,
le Sardine sono tornate in piazza
per una grande manifestazione
a Bologna.

Domenica 19 gennaio
dalle 14.00 alle 23.00,
artisti, cantanti
e personaggi vari
si sono alternati sul palco
di piazza VIII Agosto
dando vita a una grande festa
di musica, spettacolo
e politica,
in opposizione al sovranismo
e come chiara indicazione
di un nuovo risveglio del senso civico.

La piazza era stracolma,
40mila persone,
giovani studenti
insieme a pensionati,
famiglie con bambini,
senza nessuna bandiera di partito,
a sostegno di un nuovo modo
di fare politica.

Mattia Santori co-fondatore
del movimento delle Sardine,
commenta: “Il buon senso,
la parola, il non urlare
possono ancora pagare.
[…] Oggi attraverso l’arte
abbiamo fatto politica
e se continuiamo così
il populismo e il sovranismo
hanno già perso.
Siamo qui a Bologna per dire
che un’alternativa c’è”.

bologna.repubblica.it

bologna.repubblica.it

ESTERI
ESTERI

 Murray Foubister

Australia, dopo gli incendi scatta l’emergenza temporali
E’ ancora emergenza clima
in Australia.

Questa volta
per le piogge torrenziali
e il rischio inondazione.

L’ufficio meteorologico
ha infatti lanciato
un’allerta temporale
per i prossimi giorni.

La situazione australiana,
già critica a causa
dei devastanti incendi,
rischia quindi
di peggiorare ulteriormente.

Le zone più colpite
sono Victoria,
il New South Wales,
dove 69 roghi sono ancora attivi,
e il Queensland,
che ha avvisato
del forte rischio inondazione
la popolazione della Gold Coast.

 ITALIA
 ITALIA
Basilicata: ultrà investito da tifosi rivali
Un uomo è morto
e altre quattro persone
sono rimaste ferite
dopo che una rissa
tra tifosi avversari
è sfociata in tragedia.

In Basilicata
un tifoso del Vultur Rionero
è stato investito
da una macchina con a bordo
3 tifosi del Melfi.

In totale sono state arrestate
25 persone coinvolte.
L’uomo alla guida dell’auto
è accusato di omicidio,
gli altri 24 di violenza privata
e possesso di oggetti volti a offendere.

Il presidente della regione Basilicata
ha così commentato:
“Una domenica di sport e festa
è stata distrutta dalla follia
di un gruppo di facinorosi violenti
che sotto il manto della tifoseria
si lasciano andare
ad atti di violenza
che sono delinquenziali”.

napoli.repubblica.it

napoli.repubblica.it

ESTERI
ESTERI

 Nesnad

Hawaii, sfrattato uccide due agenti
Alle Hawaii,
un uomo ha accoltellato una persona
e ucciso 2 poliziotti
a colpi di pistola.

Dopo le aggressioni
l’uomo avrebbe anche
incendiato un’abitazione,
scatenando un incendio
che si è propagato
alle case vicine.

E’ accaduto a Diamond Head,
vicino a Waikiki.

Secondo le prime ricostruzioni,
l’uomo avrebbe accoltellato
il suo padrone di casa
dopo aver ricevuto da questo
lo sfratto.

La polizia sarebbe quindi accorsa
per l’aggressione
del padrone di casa, ma,
al loro arrivo,
l’uomo ha aperto il fuoco
contro gli agenti,
uccidendoli.

L’aggressore ha quindi incendiato
la sua stessa abitazione.

Non è ancora chiaro
se lui stesso
si trovasse all’interno dell’abitazione
durante l’incendio.

 ITALIA
 ITALIA

 Francesco Gasparetti

Salvini rischia il processo per il caso Gregoretti
La Giunta delle immunità del Senato
esprimerà il proprio voto
in merito all’autorizzazione
a procedere giuridicamente,
cioè se processare o meno,
l’ex ministro Matteo Salvini
per il caso Gregoretti.

Si tratta dei fatti
accaduti nell’estate 2019,
quando, per la seconda volta,
l’ex ministro Salvini
ha negato lo sbarco
di circa 130 migranti
a bordo della nave Gregoretti,
lasciandoli in stallo
davanti al porto
per quattro giorni consecutivi.

Secondo il tribunale dei Ministri
questo gesto
ha pregiudicato la sicurezza
e la libertà dei migranti,
come accade nel reato di “sequestro”,
e Salvini potrebbe rischiare
una condanna a molti anni di carcere.

ESTERI
ESTERI

Per gli Usa l’Italia è a “rischio medio” terrorismo
Il Dipartimento di Stato degli Usa
ha pubblicato recentemente
un aggiornamento del “travel advisory”,
una sorta di bollettino
ad uso dei viaggiatori statunitensi
che si recano all’estero per turismo.

L’Italia, insieme con Francia,
Germania e Regno Unito,
rientra nel livello 2 di sicurezza
per il pericolo terrorismo,
il Dipartimento invita i turisti
a “esercitare un’aumentata cautela”,
cioè a “fare attenzione
quando [si va] nei luoghi turistici
e nei luoghi pubblici affollati”.

In realtà questo livello
non cambia per l’Italia
da almeno due anni
e l’aggiornamento è un atto di routine
che avviene ogni sei mesi.

Secondo fonti dell’intelligence italiana
il “travel advisory” corrisponde
alla sezione “Viaggiare sicuri”
del sito del nostro Ministero degli Esteri.

Il sistema americano prevede
quattro livelli di sicurezza:
il livello 1 è il meno rischioso
e vi rientrano paesi come il Canada,
mentre il livello 4
è il più pericoloso
ed è stato assegnato a paesi
come Yemen e Sudan,
dove i turisti sono caldamente invitati
a non programmare viaggi.

 CULTURA & SOCIETA’
 CULTURA & SOCIETA’

 Northern Ireland Office

Harry e Meghan non più altezze reali
Buckingham Palace ha accolto
la richiesta di Harry e Meghan
di fare un passo indietro
e in un comunicato ha annunciato
che i due non avranno più
il titolo di altezze reali.

Manterranno invece
il titolo di Duchi del Sussex.
I due non riceveranno più fondi pubblici
e restituiranno i 2,5 milioni di sterline
della ristrutturazione di Frogmore Cottage.

Non è chiaro invece
chi si occuperà
della loro sicurezza.

In occasione di un evento di beneficenza
Harry ha parlato per la prima volta
dopo il comunicato:
“Il Regno Unito è la mia casa
e un luogo che amo.
Questo non cambierà mai,
ma io e Meghan non avevamo altra scelta”.

Donations help us pay our writers and editorial staff. Click here to show your support!
Donations
Click here
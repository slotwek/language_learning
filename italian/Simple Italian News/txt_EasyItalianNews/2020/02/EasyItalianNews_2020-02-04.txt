Listen online as you read:

ESTERI
ESTERI

L’addio del Regno Unito all’Europa
“È il momento di cambiare”,
con queste parole
il primo ministro Boris Johnson
ha salutato il nuovo giorno
dell’Inghilterra fuori dall’Unione Europea.

A mezzanotte del 31 gennaio
il premier affermava:
“Sorge l’alba […] su un nuovo atto
della nostra grande storia nazionale”.

Ci sono voluti più di tre anni
per raggiungere l’obiettivo,
a partire dal referendum del 2016.

Nella notte del “giorno zero”
alcuni inglesi hanno festeggiato,
altri no,
qualcuno ha espresso
la propria posizione attraverso i social.

In una stazione della metro di Londra,
su un tabellone elettronico,
è apparsa la scritta:
“Londra è aperta,
oggi e sempre”.

Il futuro riserva un negoziato
che, entro il 31 dicembre,
dovrà stabilire le relazioni
nel dopo uscita,
soprattutto quelle commerciali,
con gli altri 27 membri,
e i rapporti con i nuovi partners commerciali
non Ue.

C’è poi la questione
del controllo dell’immigrazione
e molte altre problematiche
che preoccupano
gli altri membri dell’Unione Europea.

 ITALIA
 ITALIA

Un team di ricercatrici e ricercatori italiani ha isolato il coronavirus in Europa
Tre ricercatrici italiane
hanno isolato il coronavirus
nel Laboratorio di Virologia
dell’Istituto Spallanzani di Roma.
È la prima volta in Europa
e la terza nel mondo.

Si tratta di Maria Rosaria Capobianchi:
67enne nata a Procida,
laureata in scienze biologiche
e specializzata in microbiologia.

Al suo fianco c’era Francesca Colavita,
una giovane ricercatrice
arrivata nel laboratorio
dopo diverse missioni in Africa
per rispondere all’emergenza Ebola.

E poi Concetta Castilletti,
nata nel 1963
e chiamata “mani d’oro”,
specializzata in microbiologia e virologia.

Oltre alle tre donne
il merito del risultato
va anche a Fabrizio Carletti,
esperto nel disegno dei nuovi test molecolari
e ad Antonino Di Caro,
che si occupa dei collegamenti sanitari internazionali.

Il virologo Giovanni Maga
ha detto che ora si ha in mano
uno “strumento preziosissimo
per valutare nuovi farmaci
e mettere appunto vaccini,
capire meglio la trasmissione del virus
e la sua resistenza all’ambiente esterno”

ESTERI
ESTERI

Usa 2020, senatrice repubblicana: pronti a impeachment per Biden
La senatrice repubblicana Joni Earnst
si è detta pronta
ad avviare la procedura di impeachment
per Joe Biden,
se questo dovesse vincere
la corsa alla presidenza.

Alla vigilia
delle primarie democratiche
in Iowa,
i repubblicani hanno infatti
preso di mira Biden.

Sarebbero pronti
ad accusarlo di impeachment
per il suo lavoro in Ucraina,
quando era vicepresidente
alla Casa Bianca.

Secondo i repubblicani,
Biden sarebbe intervenuto
per fare allontanare
il procuratore ucraino
che indagava sull’azienda
per cui lavorava il figlio,
Hunter Biden.

 ITALIA
 ITALIA

Bomba day a Venezia
Domenica 2 Febbraio a Venezia
è stato il “bomba day”.
E’ stato disinnescato
un ordigno bellico
della seconda guerra mondiale.

Tremila residenti sono stati evacuati
per sicurezza.
E’ stata sgomberata
un’area di 1816 metri
intorno al luogo del ritrovamento dell’ordigno.
Nel corso della mattinata
è stata interrotta la circolazione
nell’area di sicurezza.
Fermi anche i treni.

La bomba pesava 226,80 Kg
e conteneva 127 Kg di Tnt.
Era stata scoperta il 15 gennaio
durante alcuni lavori.

Sono stati prima eliminati gli inneschi
e poi è stata trasportata in mare aperto.
Lì sono state applicate
cariche di esplosivo
che sono state fatte scoppiare sott’acqua
e che hanno distrutto l’ordigno,
rimasto inesploso per 75 anni.

ESTERI
ESTERI

Florida: sparatoria dopo un funerale
In Florida,
nella località di Riviera Beach,
2 persone hanno perso la vita
in una sparatoria
che ha avuto luogo
dopo un funerale.

Un uomo ha sparato
13 colpi
per cause ancora ignote.

E’ successo nella chiesa cristiana
di Victory City.

Oltre alle 2 vittime,
un uomo e un 15enne,
altre due persone
sono rimaste ferite.

Si tratta di una donna
e di un giovane,
subito ricoverati in ospedale.

La polizia sta ancora
cercando l’aggressore.

AMBIENTE
AMBIENTE

“Fridays For Future” diventa marchio
Greta Thunberg ha annunciato
che gli slogan “Fridays For Future”,
“Skolstrejk for klimatet”
(sciopero della scuola per il clima)
e il suo stesso nome,
verranno registrati come marchi
per proteggerli
dal loro utilizzo improprio
a scopi commerciali
da parte di persone estranee al movimento.

È quello che sta succedendo,
secondo l’attivista 17enne,
che dichiara:
“Gli slogan sono utilizzati
per scopi commerciali
senza alcun consenso,
[per] operazioni di marketing,
di vendita di prodotti,
[o da] persone che raccolgono denaro
in mio nome e in quello del movimento”.

Per questo motivo la famiglia Thunberg
ha creato una Fondazione
che si occuperà di gestire
tutte le risorse economiche
derivanti dall’attività militante di Greta.

Per alcuni l’annuncio di Greta
sta invece “tradendo”
lo spirito disinteressato
del movimento per il clima,
diventando “testimonial” di se stessa,
una scelta che confonde
gli obiettivi della protesta
con questioni di copyright.

 SPORT
 SPORT

 Carine06

Djokovic vince gli Australian Open
Novak Djokovic ha vinto
il suo ottavo Australian Open
battendo in finale
l’austriaco Thiem.

Il serbo ha vinto in rimonta
in 5 set:
dopo aver vinto il primo set
si è ritrovato in svantaggio
di due set.

Djokovic è riuscito però a rimontare
vincendo il quarto e il quinto set
e conquistando così lo Slam
numero 17 in carriera.

Per Thiem si è trattata
della terza finale Slam persa,
la prima sul cemento.

“Mi congratulo con Thiem,
è stato un match molto duro”
ha dichiarato il serbo
che ha poi invitato all’unità
visto l’inizio difficile del 2020
caratterizzato dagli incendi in Australia.

Djokovic ha anche ricordato
Kobe Bryant,
di cui era amico.

sport.sky.it

sport.sky.it
Donations help us pay our writers and editorial staff. Click here to show your support!
Donations
Click here
Listen online as you read:

 CULTURA & SOCIETA’
 CULTURA & SOCIETA’

14 febbraio: San Valentino
Il 14 febbraio
si è festeggiato San Valentino,
il santo protettore degli innamorati.

Non è chiaro perché il 14 Febbraio
sia considerata
la festa degli innamorati,
ma potrebbe derivare dal fatto
che a Roma,
proprio in questo giorno
si festeggiavano i Lupercalia,
i festeggiamenti legati alla fertilità.

Non si conosce molto
del santo Valentino,
sappiamo che era un sacerdote
e che morì come martire a Roma
nel III secolo.

San Valentino rimase poco conosciuto
fino a quando Geoffrey Chaucer
scrisse “di antiche leggende”
in cui il santo veniva associato
a racconti d’amore.
Da quel momento storie e racconti
su San Valentino
si sono moltiplicati.

Per San Valentino 2020
un regalo arriva da parte di Banksy,
famoso street artist britannico,
che ha donato a Bristol
un nuovo murales:
una bambina con una fionda,
e di fronte a lei una macchia rossa di petali.

C’è chi pensa si tratti
di un cuore infranto,
altri di Cupido fatto in mille pezzi
a forma di petalo
dal colpo che la bimba ha lanciato
con la fionda.

 ITALIA
 ITALIA

 Michele Ferraris
Ricostruzione ponte Genova, il primo passo
A due anni dal crollo
del ponte Morandi a Genova,
una prima importante tappa
nelle opere di ricostruzione
è stata compiuta in questi giorni.

La prima maxi trave
del nuovo viadotto
sul fiume Polcevera
è stata montata
tra i pilastri 8 e 9.

La trave è lunga cento metri
e le sue duemila tonnellate di acciaio
ora sono a quaranta metri di altezza.

Il montaggio era previsto
già due giorni prima.
Ma i tecnici hanno capito
che per pochi centimetri in più
la trave non sarebbe entrata tra i montanti.
Così l’operazione è stata rimandata
alla notte del 12 febbraio.
Ma un forte vento e il buio
hanno interrotto i lavori.

Infine la mattina del 13 febbraio
si sono concluse le operazioni.

Le autorità genovesi hanno commentato
con soddisfazione ed entusiasmo
questo passo.

 ITALIA
 ITALIA

Chiusa l’indagine Alitalia: 21 indagati
Si è conclusa l’indagine
sulla gestione di Alitalia
che ha portato all’iscrizione di 21 persone
nel registro degli indagati.

I reati a loro contestati
sono quelli di bancarotta fraudolenta aggravata,
false comunicazioni sociali
e ostacolo alle funzioni di vigilanza.

Tra le 21 persone indagate
sono presenti
l’attuale Amministratore Delegato di Unicredit
Jean Pierre Mustier,
la vice presidente di Confindustria
Antonella Mansi
e Luca Cordero di Montezemolo.

A loro sono stati notificati
gli avvisi di conclusione delle indagini.

Le indagini sono state condotte
dal Nucleo della polizia economico finanziaria
del Comando provinciale
della Guardia di Finanza di Roma.

AMBIENTE
AMBIENTE

 Tobias b köhler

Europa, ritornano i treni notturni per ridurre le emissioni
Già da qualche mese
hanno riaperto alcune
tra le tratte ferroviarie notturne europee:
chiunque potrà quindi scegliere il treno
piuttosto che l’aereo
per i viaggi intra-europei.

Dall’Austria al Belgio,
o da Malmo a Londra,
l’azienda ferroviaria austriaca Obb
e quella svedese Trafikverket
hanno ricominciato a offrire
servizi ferroviari notturni
dall’inizio dell’anno nuovo,
includendo anche destinazioni italiane.

Un viaggio singolo da Vienna a Bruxelles
parte da un costo di 29.90 euro,
mentre una cuccetta
costa dai 49.90 euro in su.

Rieder, un portavoce della Obb,
ha commentato che “al giorno d’oggi
si può davvero volare
da un qualsiasi punto dell’Europa all’altro,
ma ora stanno venendo fuori
delle alternative.
E quando ci sono,
la gente le usa.”
Infatti, pare che i viaggiatori contemporanei
diano sempre più importanza
al mezzo di trasporto
utilizzato per spostarsi.

Nello scorso anno,
è diventato popolare
il termine svedese “flygskam”,
che si traduce approssimativamente
nel concetto di “vergogna di volare”.

SCIENZA
SCIENZA

 Andre Recnik

Rilevati segnali dallo spazio profondo ogni 16 giorni
Alcune osservazioni,
compiute tra il 16 settembre 2018
e il 30 ottobre 2019,
hanno rilevato
la periodica presenza
di Fast Radio Bursts:
impulsi di onde radio
provenienti dallo spazio
che si manifestano singolarmente
per pochi millisecondi,
o in sequenze.

Grazie al Chime Telescope,
è stato possibile individuare
un regolare periodo di ripetizione:
i Fast Radio Bursts, infatti,
sono stati fin’ora rilevati
una o due volte all’ora
per quattro giorni,
cessando poi
durante i 12 giorni seguenti.

Nonostante ancora non sia chiara
la fonte di questi segnali,
sono state presentate varie ipotesi
dagli scienziati dietro allo studio
pubblicato su Arxiv.

Una di queste
attribuisce le onde radio
a una interconnessione
tra la sorgente e un altro oggetto
collocato in un sistema binario.

Comprendere la natura
di questi impulsi
e la loro origine
potrebbe aumentare la precisione
con cui la distribuzione di materia
nello spazio
è stata mappata fino ad ora:
un passo enorme
per la scienza.

 SPORT
 SPORT

 Edwin van Nes

Annullato il GP di Formula 1 in Cina
Il campionato di Formula 1
non è ancora iniziato
ma il calendario delle gare
ha già subito delle modifiche.

La Fia ha infatti annunciato
che la quarta gara
che si sarebbe dovuta svolgere in Cina
il prossimo 19 aprile,
è stata annullata
per via del Coronavirus.

In una nota della Federazione
si legge che la richiesta di annullamento
è stata accolta “al fine di garantire
la salute e la sicurezza
degli addetti ai lavori
e degli appassionati.”

Nella nota si legge anche
che la situazione verrà monitorata
e che se ci fossero le condizioni
la gara potrebbe essere inserita
più avanti nel calendario.
Tra le possibili nuove date
ci sono il 4 ottobre o il 22 novembre.

 CULTURA & SOCIETA’
 CULTURA & SOCIETA’

 Skoll World Forum

Peter Gabriel compie 70 anni
Il 13 febbraio 1950
a Chobham, in Inghilterra,
nasceva Peter Gabriel.

Nel 1969, a soli 19 anni,
esordiva con il suo gruppo,
i Genesis.

Da subito si distingue
come “giovane intellettuale del rock”.
Con il suo gruppo conquista la scena
del rock progressivo inglese.

Dopo anni di grandi successi
assieme ai suoi compagni,
decide di proseguire come solista.

Il suo genio musicale
cresce e si estende
a più generi musicali.

E intanto si impegna in politica
e partecipa a molte campagne
di Amnesty International
in difesa dei diritti umani.

Amante della natura, vegetariano,
padre di quattro figli,
anni fa ha comprato un albergo in Sardegna
dove si è sposato.

Phil Collins, suo compagno
dai tempi dei Genesis,
gli ha fatto da testimone.

Oggi, a 70 anni,
continua a creare musica
e gestisce la sua casa discografica,
la Real World,
Insieme con l’amico di sempre Brian Eno,
e grazie alla sua azienda,
la Od2,
ha investito nella ricerca musicale digitale
e nella diffusione della musica
attraverso Internet.

 SPORT
 SPORT

 C.R.

Coppa Italia, Inter – Napoli 0-1
Il Napoli riscatta
la sconfitta con il Lecce
e batte l’Inter
nella gara d’andata
delle semifinali di coppa Italia.

Gattuso, l’allenatore del Napoli,
aveva preparato la partita
nei minimi particolari.

Il modulo previsto
ha avuto successo
e il miglior risultato
si è senza dubbio avuto
nei primi 45 minuti
quando il Napoli si è raccolto
nella sua metà di campo,
impedendo a Lukaku e Lautaro
di avvicinarsi al pallone.

Il goal della vittoria
arriva proprio quando l’Inter
stava provando a prevalere.

L’allenatore del Napoli è soddisfatto,
ma afferma di voler migliorare
la fase di non possesso,
che ritiene punto dolente
per la sua squadra.

sport.sky.it

sport.sky.it
Donations help us pay our writers and editorial staff. Click here to show your support!
Donations
Click here
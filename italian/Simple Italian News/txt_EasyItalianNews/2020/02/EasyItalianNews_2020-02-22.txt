Listen online as you read:

ESTERI
ESTERI

Trump in India, il paese si ripulisce
Il presidente americano Donald Trump
sarà in visita in India
il 24 e 25 febbraio.
Per l’occasione il paese
si sta “ripulendo”.

Ad Ahmedabad è stato costruito un muro
per nascondere uno slum.
Il muro, a cui lavorano molti operai
24 ore su 24,
sarà lungo 400 metri
e alto 2,
e servirà a nascondere una baraccopoli
che ospita 800 famiglie.

Il governo ha inoltre
sfrattato 45 famiglie
che vivono in uno slum
nei dintorni dello stadio Motera
in Gujarat.
Lo stadio ospiterà l’evento
“Namaste Trump”.

Ad Agra,
dove il presidente si fermerà
per visitare il Taj Mahal,
oltre ai preparativi
per le misure di sicurezza,
si sta procedendo a lavare le strade,
ripulire gli alberi dalla polvere
e ridipingere i negozi
tutti dello stesso colore.

Persino il fiume Yamuna sarà ripulito,
con l’immissione di oltre 14.000 litri
di acqua pulita
per eliminare il cattivo odore
causato dall’enorme inquinamento.

 ITALIA
 ITALIA

Turista italiano muore travolto da massi a Petra
Alessandro Ghisoni,
ingegnere 32enne di Piacenza
è morto a Petra,
in Giordania.

È stato colpito alla testa
da un masso staccatosi
dalla parete rocciosa
dell’antico sito archeologico,
patrimonio dell’Unesco.

Due medici presenti
nel gruppo di turisti
lo hanno subito soccorso,
ma il giovane ha smesso di respirare
a bordo dell’ambulanza
mentre veniva portato in ospedale.
Si trovava a Petra in viaggio
con la moglie e i cognati.

Il distacco di massi
sembra dovuto alle abbondanti piogge
di questa stagione.

Già nel 2018 si era verificata
una forte inondazione.
All’epoca le guide
e gli operatori del sito
erano riusciti a mettere in salvo i turisti.
Li avevano portati fuori dai canyon
e dalle strette vallate
dove sono custodite
le tombe e templi,
e li avevano fatti salire
sui sentieri più alti.

Per Ghisoni invece
i soccorsi non sono bastati.
Il suo corpo tornerà in Italia
dopo l’autopsia.

ESTERI
ESTERI

Germania, due sparatorie a Hanau
A Hanau, una cittadina vicino Francoforte,
9 persone sono state uccise
e altre 5 sono rimaste ferite
in due sparatorie.

Tobias Rathien,
estremista di destra,
avrebbe aperto il fuoco
contro 2 locali
in cui si fuma il narghilè,
frequentati da turchi
e curdi.

Secondo le prime ricostruzioni
il movente del gesto
sarebbe di natura xenofoba.

Rathien, infatti,
ha lasciato un video
in cui spiega la necessità
di “annientare popoli ed etnie
che non possiamo più espellere
dalla Germania”.

Dopo gli attentati
è subito partita
la caccia all’uomo
da parte delle forze dell’ordine.

Il killer è stato ritrovato
senza vita
nella sua abitazione.
Insieme al suo corpo
i poliziotti hanno trovato
anche quello della madre.

La cancelliera Angela Merkel
ha commentato così l’accaduto:
“Un giorno orribile
per il paese”.

 ITALIA
 ITALIA

A Napoli comincia la demolizione della Vela Verde di Scampia
A Napoli è iniziato l’abbattimento
della Vela A di Scampia,
detta “Vela verde”,
che durerà 40 giorni.

Si tratta di uno dei quattro grandi palazzi
considerati simbolo di degrado
della periferia di Napoli.

Le Vele di Scampia furono costruite
tra il 1962 e il 1975
per diventare un complesso residenziale
con spazi comuni
destinati alla socializzazione
e al benessere degli abitanti
ma il progetto non fu mai realizzato.

Invece, diventarono il centro
del narcotraffico di Napoli,
gestito dalle organizzazioni camorriste.

L’autore di “Gomorra”,
Roberto Saviano,
spiega che abbattere le Vele
è un gesto simbolico
che ricorda il fallimento
di più progetti:
quello iniziale, di costruire un quartiere nuovo,
e quello poi di restituire queste strutture
alla comunità,
togliendole ai traffici criminali.

Di fatto solo una Vela verrà ristrutturata,
mentre le altre
sono state già demolite
o lo saranno in futuro.

Molte persone
si sono riunite in loco
per festeggiare la demolizione.

ESTERI
ESTERI

Portogallo, il Parlamento approva eutanasia e suicidio assistito per i malati terminali
Il parlamento di Lisbona
ha approvato
cinque proposte di legge
per depenalizzare l’eutanasia.

I testi passeranno in commissione
per poi tornare alla Camera
per il voto finale.

La legge prevede
che “una persona che soffre
di una malattia grave,
invalidante o incurabile
può essere aiutata a morire
se lo vuole,
per evitare sofferenze indicibili”.

Tutte le proposte
dovranno comunque essere approvate
da due medici
e da un comitato etico.

Durante la discussione in Parlamento,
centinaia di persone,
soprattutto cattolici,
hanno protestato
fuori dall’edificio.

Gli oppositori
sperano di raccogliere
60.000 firme
per il referendum necessario
per bloccare l’iter legislativo.

 ITALIA
 ITALIA

Abbonamenti tv pirata: per la prima volta rischiano i clienti
Un’indagine della Guardia di Finanza
sugli abbonamenti tv pirata
ha prodotto un risultato
senza precedenti.

Infatti sono stati individuati
più di 200 clienti
che hanno usufruito
di abbonamenti tv illegali
e sono stati denunciati.

È la prima volta in Italia
che i clienti rischiano una pena:
in caso di condanna infatti
potrebbero subire la confisca
di televisore,
smartphone e tablet,
una multa di 25.000 euro
e fino a 8 anni di carcere.

L’obiettivo degli investigatori
è quello di smantellare
questi abbonamenti tv pirata
che sfruttano la tecnologia Iptv
per distribuire on line
i dati delle principali tv a pagamento.

Il responsabile della Federazione
per la tutela dei contenuti
audiovisivi e multimediali
ha dichiarato che il fenomeno
della fruizione dei contenuti pirata
è in aumento.

 SPORT
 SPORT

Champions league: Atalanta-Valencia 4-1
Notte da sogno per l’Atalanta
in Champions League:
all’esordio agli ottavi
i bergamaschi hanno infatti
battuto il Valencia.

L’Atalanta si è imposta
con il punteggio di 4-1.

Il vantaggio arriva
dopo un quarto d’ora
grazie alla rete di Hateboer,
e poco prima dell’intervallo
Ilicic porta i bergamaschi sul 2-0.

Nella ripresa continua
il buon momento dei nerazzurri,
che riescono a siglare il poker
prima con Freuler
e poi di nuovo con Hateboer.

Il Valencia ha comunque il merito
di continuare a crederci,
e al 66’ accorcia le distanze.

Il 10 marzo l’Atalanta cercherà
di emulare il Leicester
e qualificarsi da debuttante in Champions
ai quarti di finale.

Donations help us pay our writers and editorial staff. Click here to show your support!
Donations
Click here
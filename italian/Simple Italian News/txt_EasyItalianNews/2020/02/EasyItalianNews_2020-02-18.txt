Listen online as you read:

ESTERI
ESTERI

Trump fa giro della pista di Daytona
Donald Trump ha aperto
la 62° edizione
della 500 miglia di Daytona,
la più popolare
gara di Nascar americana.

Il presidente ha completato
un giro della pista
a bordo della sua limousine blindata
davanti a oltre
100mila spettatori.

Trump, nelle vesti di Grand Marshal,
il gran cerimoniere,
ha pronunciato
il discorso d’apertura della gara
chiamando i tifosi “patrioti”.

Ha poi affermato:
“I fan della Nascar
sanno che non importa chi vince,
quello che importa è Dio,
la famiglia e il Paese”.

Ha poi concluso il discorso
pronunciando la tipica frase
che da il via alla corsa:
“Signori, accendete i motori”.

ESTERI
ESTERI

 Maxime Raynal

Tempesta Dennis su Nord Europa e Regno Unito
Dopo Ciara e Ines
è arrivato il ciclone Dennis.

Il cuore del ciclone
si è formato poco a sud dell’Islanda:
lì i venti arrivavano a soffiare
a 150 km/h.

Dall’Islanda la furia si è abbattuta
sul Regno Unito,
il nord della Francia,
il Mare del Nord,
la Scandinavia e il Mar Baltico.

Nel Regno Unito sono stati cancellati
centinaia di voli,
molti ponti e strade
sono stati chiusi al traffico
per evitare danni peggiori.

Pioggia e vento si abbattono
sulle coste dell’Irlanda,
della Scozia
e soprattutto del Galles.

Il rischio di inondazioni e blackout
è altissimo proprio nelle zone
già colpite da Ciara,
tra cui il West Yorkshire,
nel nord dell’Inghilterra.

Il fronte principale si sposterà
verso il Belgio,
l’Olanda e il nord della Francia
e della Germania.

Per ora Dennis ha causato
due vittime tra la popolazione.

 ITALIA
 ITALIA

 Gianni Franco
Donna investita e uccisa da auto guidata da figlia quindicenne
Una donna di 41 anni,
originaria di Chieti
ma residente a Giulianova Lido, Teramo,
è stata investita e uccisa
dalla sua stessa auto
guidata dalla figlia quindicenne.

Secondo le prime ricostruzioni,
la ragazza si sarebbe messa alla guida
contro il volere della madre.

A causa di una manovra improvvisa
e involontaria,
la figlia della vittima
avrebbe travolto la madre
in retromarcia,
schiacciandola contro il muro.

La ragazza,
ancora in stato di shock,
è stata quindi interrogata
dai carabinieri di Giulianova.

Vista la natura involontaria dell’accaduto
non ci saranno
provvedimenti legali
a carico della figlia.

ESTERI
ESTERI

 Il Malatestiano

Patrick George Zaki resta in carcere in Egitto
Patrick George Zaki,
arrestato il 7 febbraio a Mansura,
in Egitto,
non è stato liberato dal carcere.

Lo studente egiziano di 27 anni
frequenta l’università di Bologna.
Era rientrato nel suo paese,
quando la polizia lo ha catturato
e sottoposto a un “illegale
e prolungato sequestro”,
secondo quanto affermano
gli avvocati del giovane
e la stessa Amnesty International.

Sono cinque i capi d’accusa
contro di lui,
tra cui “tentativo di rovesciare il regime”,
uso dei social media
contro la sicurezza nazionale
e “propaganda eversiva”.

Durante la detenzione
Patrick George ha subito torture
e trattamenti umilianti.
Il ricorso degli avvocati di Zaki
contro la sua custodia cautelare di 15 giorni
decisa l’8 febbraio
è stato però respinto.

Resta l’udienza del 22 febbraio
per decidere se prorogare o meno
la detenzione del giovane
di altri 15 giorni.

La comunità internazionale,
presente all’udienza
con rappresentanti dell’Ue
e di Usa e Canada,
sta osservando il procedimento
a garanzia di legalità.

Intanto sono in programma in Italia
manifestazioni di sostegno
alla liberazione di Zaki.

 CULTURA & SOCIETA’
 CULTURA & SOCIETA’

 Scottish Beauty Blog

Morta suicida Caroline Flack
La presentatrice tv britannica
Caroline Flack
è morta suicida.

È stata la famiglia della donna
a comunicare il decesso
tramite un avvocato
chiedendo “il rispetto della privacy
in questo difficile momento”.

La donna era la conduttrice
del popolare reality show
‘Love Island’.

Caroline Flack si apprestava ad andare
al processo per aggressione
ai danni del fidanzato,
che la accusava di violenza privata.

In passato le erano stati attribuiti flirt
sia con il principe Harry
che con Harry Stiles degli ‘One direction’,
che all’epoca della relazione
aveva 17 anni.

 CULTURA & SOCIETA’
 CULTURA & SOCIETA’

David Shankbone

Elton John interrompe il concerto
Elton John è stato costretto
a interrompere il suo concerto
in Nuova Zelanda
a causa della polmonite.

L’artista, verso la metà dell’esibizione,
si è fermato,
e, scusandosi,
ha detto di non riuscire a cantare
perché malato di polmonite.

Nonostante la malattia
ha potuto eseguire
alcuni grandi classici,
ma poi ha dovuto rinunciare.

Un grande applauso
ha accompagnato il cantante
mentre lasciava il palco.

Sui social l’artista ha ringraziato
tutti i suoi fan
e tutti coloro che avevano partecipato
al concerto,
affermando che,
sebbene lo stesso giorno del concerto
gli fosse stata diagnosticata la polmonite,
era determinato a offrire
una bella esibizione.

 SPORT
 SPORT

 John Urquhart

Il Manchester City escluso per due anni dalle coppe europee
La Uefa ha comunicato
di aver deciso di sanzionare
il Manchester City
con due anni d’esclusione
dalle coppe europee
e con una multa di circa
30 milioni di euro.

Le sanzioni giungono perché,
secondo la Uefa,
il club inglese avrebbe violato
le norme relative
al fair play finanziario.

Secondo l’indagine Uefa
il City avrebbe usato soldi
provenienti dall’azienda del proprietario
registrandole però
come entrate di sponsorizzazioni.

Il club in una nota
ha annunciato che farà ricorso al TAS,
il Tribunale Arbitrale dello Sport,
e ha accusato la Uefa
di non essere imparziale.

Il City potrebbe rischiare
anche penalizzazioni
in Premier League.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Gary Riggs

Primarie Iowa: vince Buttigieg
Sono iniziate in USA
le primarie democratiche
che determineranno
chi sfiderà Donald Trump
nelle elezioni di novembre.

Il primo stato a votare
è stato l’Iowa,
e a regnare è stato però
soprattutto il caos
legato ai risultati:
c’è stato infatti un problema
nel trasmettere i dati
della app usata per votare.

Di conseguenza c’è voluto
più del previsto
per avere i risultati,
al punto che 36 ore dopo il voto
solo il 71% dei seggi
è stato scrutinato.

A sorpresa in testa c’è Pete Buttigieg,
il candidato più giovane,
con il 26%,
davanti a Bernie Sanders con il 25%
e Elizabeth Warren con il 20%.

Il grande sconfitto è Joe Biden,
solo quarto con il 13%.

 ITALIA
 ITALIA

 Comune di Torino

Caso Regeni, i genitori in udienza in Commissione parlamentare
Claudio Regeni e Paola Deffendi,
i genitori di Giulio Regeni,
sono stati ascoltati per la prima volta
dalla Commissione d’inchiesta parlamentare italiana
che vuole far luce
sulla morte del figlio Giulio.

Il giovane ricercatore universitario
è stato torturato
e ucciso in Egitto
tra il gennaio e il febbraio del 2016.

Da allora a oggi
non c’è stato alcun sviluppo
nelle indagini
da parte delle autorità egiziane.

Per questo motivo i Regeni
chiedono il ritiro
dell’ambasciatore italiano al Cairo,
che da tempo non li informa
sulle indagini egiziane.

Da 4 anni la coppia
non ha mai smesso di chiedere
verità e giustizia
sul sequestro
e l’uccisione del figlio.

Le loro parole di fronte alla Commissione
sono state dure e dirette:
“L’ambasciatore italiano al Cairo
evidentemente ha altri obiettivi
rispetto alla verità e alla giustizia,
e invece si impegna
in affari commerciali
tra Italia ed Egitto”.

 ITALIA
 ITALIA

’Ndrangheta, arrestato il latitante Domenico Romeo
Domenico Romeo è stato arrestato
dopo mesi di latitanza.

Era il contabile del clan
degli Alvaro di Sinopoli,
facente capo alla ’ndrangheta.

Nel luglio del 2019
la Guardia di Finanza di Genova
aveva scoperto il suo ruolo
nel traffico internazionale di cocaina,
aggravato dalle finalità mafiose,
ma all’epoca
Romeo era riuscito a sfuggire
alla cattura.

A dirigere il traffico di stupefacenti,
secondo l’accusa,
c’era Antonio Alvaro,
40enne appartenente a una influente
cosca della ’ndrangheta.

“L’uomo era stato individuato
a Bogotà, in Colombia,
mentre contrattava l’acquisto
di un grandissimo quantitativo di cocaina
da far arrivare in Italia,
probabilmente a Genova”.

A distanza di qualche mese
i carabinieri e i finanzieri di Reggio Calabria
hanno scoperto il suo nascondiglio
a Sant’Eufemia Aspromonte
e lo hanno arrestato.
Ci viveva insieme con la moglie
e i figli.

ESTERI
ESTERI

 Joel Alvarez (Joels86)

Bolivia, Morales candidato a elezioni
L’ex presidente boliviano,
Evo Morales,
è stato registrato
come candidato senatore
a Cochabamba.

Lo ha annunciato a La Paz
il Movimento al socialismo (Mas).
La notizia
è stata poi confermata
dal portale Erbol
e dal quotidiano El Deber.

Morales è attualmente rifugiato
in Argentina,
dopo che la sua rielezione
nell’ottobre del 2019
aveva scatenato
una protesta di massa
nel paese.

La candidatura dell’ex presidente
ha suscitato
parecchi interrogativi.

Il suo legale,
Patricia Hermosa,
era infatti stata arrestata
prima di poter consegnare
i documenti
per la candidatura di Morales.

Tuttavia, Leonardo Loza,
il maggiore coltivatore di coca
in Bolivia
e membro del Mas,
ha comunicato
che l’iscrizione di Morales
è stata regolarmente presentata.

 ITALIA
 ITALIA

Lodi, incidente sul lavoro: ventenne muore schiacciato da tir
Un operaio di 20 anni
è morto a Tavazzano con Villavesco,
in provincia di Lodi.

Il giovane,
di origini indiane,
era residente
in provincia di Sondrio.

L’operaio è stato schiacciato
da un tir
che effettuava una manovra
in un’azienda di logistica,
la Pallex.

A guidare il camion
era il padre del ragazzo,
che ha immediatamente
allertato il 118.

Quando sono arrivati i soccorsi, però,
per il ragazzo
era già troppo tardi.

Non sono ancora chiare
le dinamiche dell’incidente.
Sembra che il ragazzo
fosse sceso dal camion
per aiutare il padre
nella manovra
e che sia quindi stato schiacciato
contro la piattaforma
delle ribalte.

I tecnici dell’Ats
e i carabinieri di Lodi
stanno cercando di ricostruire l’accaduto.

milano.repubblica.it

milano.repubblica.it
 ITALIA
 ITALIA

Carnevale di Ivrea: la Vivandiera si dimette per le molestie subite
Federica Di Matteo,
scelta per interpretare la Vivandiera
all’interno delle manifestazioni
del Carnevale di Ivrea,
si è dimessa dall’incarico.

La donna ha denunciato
le molestie e avances
ricevute via whatsapp
da Alberto Bombonato,
che interpreta il Generale del Carnevale.

La Fondazione che organizza il Carnevale
ha destituito così l’uomo
dal suo incarico
ridando la carica di Generale
a chi l’aveva interpretato
lo scorso anno.

Questo il comunicato ufficiale della Fondazione
“Le voci insistenti
di eventuali comportamenti inappropriati
di Bombonato
hanno creato,
all’interno della città di Ivrea,
un clima non sereno
che rende insostenibile
il proseguimento della campagna
da parte del Generale”.

torino.repubblica.it

torino.repubblica.it

 TECNOLOGIA
 TECNOLOGIA

Intelligenza artificiale: il futuro delle aziende
Lo dice un rapporto realizzato da IBM:
il 2020 sarà l’anno di svolta
per le aziende
grazie all’intelligenza artificiale.

Nel sondaggio di IBM
sono stati coinvolti
i manager di oltre 4500 aziende
tra Stati Uniti, Cina
ed Europa (anche Italia).

I risultati della ricerca
dicono che nei prossimi 12-24 mesi
fino al 90% delle aziende
adotterà tecnologie di IA.

Il direttore del Laboratorio Software IBM Italia,
Walter Aglietti,
ha detto che in Italia
“le aziende sono passate
dal chiedere cos’è l’IA
a come applicarla al proprio contesto”.
Ma la ricerca ha evidenziato
dei problemi specifici
nel mercato italiano:
la frammentazione dei dati
e la necessità di competenze
affinché siano compresi,
comunicati e recepiti.

A livello globale
3 aziende su 4 utilizzano l’IA
in qualche misura.
D’altro canto Microsoft
ha appena annunciato
l’avvio di un programma quinquennale
del valore di 40 milioni di dollari
per sostenere aziende e organizzazioni
ad affrontare le sfide
in ambito medico e sanitario.

Si chiama “AI for Health” e ha l’obiettivo di dare
alle organizzazioni no-profit,
alle università
e agli istituti di ricerca
accesso alle tecnologie più avanzate di IA
per accelerare i risultati
e avvicinarsi alle cure.

Donations help us pay our writers and editorial staff. Click here to show your support!
Donations
Click here
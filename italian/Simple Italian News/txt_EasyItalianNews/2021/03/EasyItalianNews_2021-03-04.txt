Listen online as you read:

 ITALIA
 ITALIA

 Luca Galli

Comincia Sanremo 2021: 11 milioni i telespettatori
Hanno superato gli 11 milioni
i telespettatori che la sera del 2 marzo
si sono riuniti davanti ai propri schermi
per guardare la prima serata
di Sanremo 2021.

Sanremo, altrimenti chiamato
‘Festival della canzone italiana’,
è un festival musicale
che si svolge ogni anno
dal 1951.
Quest’anno,
il 46.4% dei telespettatori di tutta Italia
ha seguito la prima serata dello spettacolo.

La classifica degli artisti esibitisi finora
vedrebbe la cantante Annalisa
al primo posto in classifica,
seguita dalla celebre Noemi.

Gli ospiti speciali della serata
sono stati Zlatan Ibrahimovic
e Alessia Bonari,
l’infermiera la cui foto
con il viso segnato dalla mascherina
è diventata virale.
Ridurre il contagio da Coronavirus
è stato un tema importante del festival,
che segna ormai un’anno
da quando l’Italia ha registrato i primi casi.

Un’altra tematica affrontata
è stata quella del femminicidio,
e Loredana Bertè si è esibita
in onore delle numerose donne vittime.

ESTERI
ESTERI

 Dickelbers

Olanda: ordigno esplode vicino a centro screening Covid
A Bovenkarpsel,
in Olanda,
un ordigno è esploso
vicino a un centro
di screening Covid.

L’esplosione è avvenuta
alle 6:55 del mattino,
vicino al centro di analisi
dei tamponi.

Secondo il rapporto della polizia
non ci sono feriti.
L’ordigno, infatti,
avrebbe mandato in frantumi
alcuni finestre
degli edifici vicini,
ma non avrebbe causato
gravi danni.

La zona è stata isolata
e la polizia sta indagando.

Il portavoce delle forze dell’ordine,
Menno Hartenberg,
ha dichiarato:
“Qualcosa del genere
non accade per caso,
ma deve essere
posizionato appositamente”.

 ITALIA
 ITALIA

Maxi inchiesta anti-mafia sulle scommesse online
Una maxi inchiesta condotta
dalla Direzione distrettuale antimafia sicula
ha portato all’ordinanza di arresto cautelare
di 23 persone
sparse per l’Italia e l’Europa
in relazione all’infiltrazione mafiosa
nell’ambito delle scommesse illegali online.

La penetrazione di Cosa Nostra
nel gioco online
era ormai nota da tempo,
e l’operazione ha permesso di infliggere
un colpo sostanziale
all’organizzazione mafiosa.

I 23 individui contro i quali
è stata emanata un’ordinanza
di custodia cautelare
si trovavano in Sicilia,
Emilia Romagna, Puglia,
Germania, Polonia e Malta.
I reati ai quali dovranno rispondere
sono, per ora,
quelli di esercizio abusivo di gioco e scommesse,
evasione fiscale,
truffa aggravata e autoriciclaggio,
il tutto aggravato dal fatto
che queste attività
sarebbero state volte a favorire
gli interessi del clan mafioso
Santapaola-Ercolano.

L’operazione ha permesso alle autorità
di sequestrare 80 milioni di euro
in soldi, terreni
e società.

ESTERI
ESTERI

Indonesia, eruzione del vulcano Sinabung
Sull’isola di Sumatra,
in Indonesia,
l’eruzione del vulcano Sinabung
ha creato un’enorme colonna di fumo.

E’ stato chiesto ai residenti
di mantenere una distanza
di 5 km dal cratere.

L’area è comunque disabitata da tempo
a causa dell’aumento
dell’attività del vulcano.

Sinabung è un vulcano
di 2460 metri
che è rimasto inattivo
per secoli fino al 2010,
anno in cui un’eruzione
ha ucciso 2 persone.

Dopo un altro periodo di inattività
è tornato attivo nel 2014,
quando ha ucciso 16 persone,
e altre 7 nel 2016.

ESTERI
ESTERI

 Ian Poellet

I nativi americani si riprendono la loro terra
Diverse popolazioni di nativi americani,
tra cui i Klamath dell’Oregon,
gli Oneida del Winsconsin
e gli Yurok della California,
si sono ricomprati i loro territori
(oppure parte di essi)
che erano diventati proprietà
del governo federale.

Una riconquista complessa
che consiste in un iter molto lento,
iniziato circa cinquant’anni fa.
Diverse iniziative,
che hanno richiesto
non solo grosse risorse economiche
ma soprattutto un supporto tecnico e legale
per gestire le transazioni,
hanno portato i nativi americani
alla riappropriazione delle loro terre.

Spesso questi terreni sono finiti
in mano a società
che li hanno completamente trasformati,
danneggiandoli anche dal punto di vista naturalistico.
Altre volte queste popolazioni
sono state raggirate dai governi
per farsi cedere le loro proprietà,
in cambio di accordi
che non sono stati mai rispettati.

Le cosiddette “riserve indiane”
ne sono una prova:
posti in cui sono stati confinati i nativi americani,
e poi un po’ alla volta completamente azzerati,
lasciando così tante persone senza una terra
e di conseguenza
senza una propria identità.

Adesso però siamo davanti a una svolta:
riprendere finalmente possesso
delle terre dei loro antenati,
significa per queste popolazioni
avere di nuovo una terra a cui appartenere.

 CULTURA & SOCIETA’
 CULTURA & SOCIETA’

 Vegafi

Golden Globe 2021, “Nomadland” miglior film drammatico
L’edizione 2021 dei Golden Globes,
è stata presentata a distanza
da Tina Fey e Amy Poehler
su un tappeto rosso virtuale
a causa della pandemia.

I vincitori sono apparsi
in collegamento video
dalle loro abitazioni.

Chloé Zhao ha vinto il premio
per il miglior film drammatico,
“Nomadland”, moderno western
che vede protagonista
la bravissima attrice Frances McDormand
nel ruolo di Fern:
una donna che sceglie la vita nomade
in una società in crisi
e in un momento difficile
della propria vita.

Il film ha già vinto il Leone d’Oro
alla 77esima edizione
del Festival di Venezia.
e il “People’s Choice Award”
al Festival di Toronto.
Ora la giovane regista cinese
è in corsa per gli Oscar.

In questa 78esima edizione
dei Golden Globe
anche l’Italia ha ottenuto
un importante successo:
la cantante Laura Pausini
ha vinto il premio per la miglior canzone
con “Io sì”,
composta da Diane Warren
per il film “La vita davanti a sé”
di Edoardo Ponti,
figlio di Sophia Loren.

 CULTURA & SOCIETA’
 CULTURA & SOCIETA’

 Sannita (ICBSA)

Morto il dj Claudio Coccoluto
Si è spento all’età di 59 anni,
dopo una lunga malattia,
il famoso dj Claudio Coccoluto.

Coccoluto era un dj da oltre 40 anni
ed era considerato
uno dei migliori al mondo.

Aveva iniziato la sua carriera
in una emittente radiofonica,
Radio Andromeda,
e da lì in poi ha proseguito
esibendosi nei locali.

È stato il primo dj europeo
a suonare al Sound Factory Bar
di New York.

Ha lavorato per diversi anni
a Radio Deejay
e aveva anche fondato un club,
il Goa a Roma.

Molte le parole di cordoglio
giunte da colleghi.
Anche il ministro della Cultura
ha voluto ricordare l’artista scomparso.

Donations help us pay our writers and editorial staff. Click here to show your support!
Donations
Click here
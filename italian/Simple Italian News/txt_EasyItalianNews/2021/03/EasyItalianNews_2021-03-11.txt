Listen online as you read:

ESTERI
ESTERI

 Ricardo Stuckert/PR

Brasile, annullate le condanne di Lula
Un giudice della corte suprema brasiliana
ha annullato tutte le condanne
che erano state inflitte a Lula,
l’ex presidente del Brasile,
che torna per cui eleggibile
alle presidenziali del 2022.

Lula, 75 anni,
si era sempre dichiarato innocente.
Bolsonaro,
il presidente attualmente in carica,
ha contestato la decisione.

L’inchiesta che aveva portato
alla condanna di Lula,
ruotava attorno
alla proprietà di un attico
in una delle più prestigiose
località balneari.

L’immobile sarebbe stato donato
dal colosso delle costruzioni OAS
in cambio di lucrose commesse.

La sentenza di condanna
aveva sbarrato a Lula
la partecipazione
alle elezioni presidenziali
del 2018.
Secondo un sondaggio,
se avesse partecipato,
sarebbe stato il favorito.

ESTERI
ESTERI

 Ggia

Scontri ad Atene, un poliziotto gravemente ferito
In Grecia,
circa 5mila persone
si sono radunate
nella piazza principale di Nea Smyrna
per protestare
contro la violenza della polizia.

L’origine della protesta
è un video,
diventato virale,
in cui si vede un poliziotto
che picchia un uomo
con il manganello
durante una pattuglia
per far rispettare
le norme anti covid.

I manifestanti hanno lanciato
pietre e molotov
contro una stazione di polizia,
dando vita a uno scontro.

Secondo le prime ricostruzioni,
3 agenti sarebbero rimasti feriti;
Uno di questi
in maniera grave alla testa,
ma non sarebbe
in pericolo di vita.

Il primo ministro Mitsotakis,
in un comunicato,
ha commentato:
“Spero che le tristi immagini di violenza
che abbiamo visto questa sera
ad Atene
siano le ultime.
Non permetterò a nessuno
di dividerci”.

ESTERI
ESTERI

Russia, Twitter parzialmente censurato
Twitter è sotto accusa in Russia
per non aver cancellato
informazioni giudicate illegali
dalle autorità del paese.
Per questo verrà imposto al social
un rallentamento della velocità di funzionamento
volto a “proteggere i cittadini russi”.

E’ stato annunciato il 10 marzo
da Roskomnadzor,
un organo della Federazione Russa
che si occupa della supervisione
dei mezzi di connessione
e comunicazione di massa.
Secondo Roskomnadzor,
“il rallentamento sarà realizzato
sul 100% degli apparecchi mobili
e sul 50% di quelli fissi”.

Il rallentamento dei servizi internet
è associato,
in alcuni paesi del mondo,
con pratiche di censura di informazione.
Secondo vari accademici,
rallentare il funzionamento di un sito web
è un modo efficace
per allontanare coloro che lo consultano
in modo sporadico o disinteressato
senza effettivamente introdurre
un metodo di censura totale,
che potrebbe influire negativamente
sull’opinione pubblica.

La decisione segue infatti
il ruolo giocato da utenti su Twitter,
Facebook, e Google
nell’organizzare e incrementare
la partecipazione
alle proteste pro-Navalny
dell’ultimo mese.

ESTERI
ESTERI

 Taylor Fennell

Arkansas, aborto illegale anche in caso di stupro o incesto
Lo stato americano dell’Arkansas
ha approvato la legge sull’aborto
più restrittiva degli Stati Uniti.
Firmato dal governatore
pro-vita Asa Hutchinson,
il decreto vieta l’aborto
in tutti i casi
tranne quando sia necessario
per salvare la vita della madre.

Il provvedimento è simile
a quello approvato a febbraio
in South Carolina,
che prevede il divieto
dopo le sei settimane dal concepimento,
facendo un’eccezione
se la gravidanza è il risultato
di incesto o violenza sessuale,
oppure se mette in pericolo
la vita della madre.

Queste eccezioni, però,
non sono tutte previste
dai legislatori dell’Arkansas,
dove la pena per chi viola la legge
arriva ai 100 mila dollari
oppure fino ai 10 anni di carcere.

I sostenitori di questa legge
sembrano avere l’obbiettivo
di far discutere il decreto
a livello della Corte Suprema,
per avere la possibilità
di rendere illegale l’aborto
in più stati del paese.

SCIENZA
SCIENZA

Hoinga, la più grande Supernova a raggi X
Scoperta la più grande supernova
mai osservata in cielo,
chiamata Hoinga dagli scienziati.
Grazie a un telescopio a raggi X
è stato identificato un relitto,
frutto dell’esplosione di una stella
giunta al termine della sua vita.

La scoperta è stata confermata
nei dati radio d’archivio
ed è frutto di una collaborazione scientifica
del gruppo di eROSITA
con ricercatori australiani.

Tale collaborazione è stata creata
per esplorare la nostra Galassia
a differenti lunghezze d’onda,
da quelle radio a bassa frequenza
fino ai più forti raggi X.

Nel gruppo che ha partecipato alla scoperta
c’è anche un ricercatore italiano,
Luciano Nicastro
dell’Istituto Nazionale di Astrofisica (INAF)
a Bologna.

Il telescopio a raggi X eROSITA
riesce a scandagliare il cielo
con molta precisione ogni sei mesi
e permette, grazie alla sua sensibilità,
di osservare oggetti e fenomeni
che altrimenti sarebbero difficili
da vedere.

Grazie a questo prezioso strumento
i ricercatori contano di trovare
altri resti di supernovae
che finora sono sfuggiti
ad altri telescopi.
I numeri sono impressionanti:
nella nostra Galassia
pare ci siano 1.200 supernovae osservabili,
ma ne sono state trovate finora
solo 300.

 CULTURA & SOCIETA’
 CULTURA & SOCIETA’

Il Covid rallenta la parità di genere
La pandemia ha allungato i tempi
per raggiungere la parità di genere:
dal 2120 al 2171.

La ricerca “If not now, when?”
è stata realizzata
da Accenture e Quilt.AI
insieme a Women20 (W20).
Lo studio ha preso un campione
di 7.000 persone
in diversi paesi europei e del mondo
per capire quali sono
le conseguenze del Covid-19
sull’uguaglianza di genere.

Tra le categorie analizzate
ci sono: salute, educazione,
livello di occupazione,
inclusione digitale
e inclusione finanziaria.

È risultato che le donne
sono più colpite dalla pandemia
rispetto agli uomini.
Gli stipendi delle donne
sono diminuiti del 63%
e inoltre hanno il 79% di probabilità in più
di essere licenziate.

Il 50% del campione femminile
lamenta una maggiore tensione
e un maggiore stress,
legati alla cura di figli e familiari
e alle necessità domestiche.

ec.europa.eu

ec.europa.eu
 CULTURA & SOCIETA’
 CULTURA & SOCIETA’

 Mark Jones

L’intervista di Harry e Meghan
È andata in onda l’intervista
che Harry e Meghan
hanno concesso a Oprah.

Tra le rivelazioni più scottanti
c’è sicuramente il fatto
che stando a quanto dichiarato,
quando la duchessa era incinta di Archie,
un membro della famiglia reale
si era mostrato preoccupato
del colore della pelle del bimbo.

Hanno inoltre dichiarato
che c’era invidia
per la popolarità di Meghan
e per questo lei era confinata
in una residenza separata.

Nell’intervista hanno inoltre affermato
che erano già sposati
prima del matrimonio
trasmesso in diretta tv:
pochi giorni prima infatti
l’arcivescovo di Canterbury
aveva celebrato le nozze
in forma privata.

La Duchessa ha anche detto
che le è stata negata
l’assistenza psicologica
che aveva richiesto.

Hanno invece avuto parole d’affetto
nei confronti della regina
e del principe Filippo.

I media britannici
si sono schierati contro la coppia
mentre quelli americani
a loro favore.

Donations help us pay our writers and editorial staff. Click here to show your support!
Donations
Click here
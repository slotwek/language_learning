Listen online as you read:

ESTERI
ESTERI

 Bengt Nyman

Attacco in Svezia
A Vetlanda, in Svezia,
otto persone sono state accoltellate
in quello che sembra essere stato
un attacco terroristico.

Almeno due delle persone ferite
sono in gravi condizioni,
i feriti sono stati portati
in ospedale.

Il responsabile dell’attacco
sarebbe un ragazzo
di circa vent’anni
che è stato ferito
e fermato dalla polizia.

L’attacco è avvenuto
nel centro della città
ma ancora non si conoscono i motivi
che hanno spinto il giovane
ad agire.

Inizialmente la pista terroristica
era stata esclusa
ma poi è stata nuovamente
presa in considerazione.

Il ragazzo era già noto
alle forze dell’ordine
per reati minori.

 ITALIA
 ITALIA

 Paolobon140

Milano, focolaio Covid-19 al Teatro della Scala
38 casi positivi al Coronavirus
sono stati individuati
al Teatro della Scala di Milano.

Il Teatro ha comunicato
che si tratta di 35 ballerini
e 3 membri della direzione,
intenti nelle prove necessarie
per accompagnare
i capolavori di Kurt Weill
questo mese.

Fortunatamente i danzatori
non erano ancora entrati in contatto
con l’orchestra,
Questo ha evitato
un ulteriore aumento di contagi.
Le prove,
in vista di una prossima
trasmissione streaming,
sono state temporaneamente sospese.

Dati i 50 contagi
verificatisi a novembre scorso
durante le prove
di un gruppo di coristi,
la direzione sta esercitando
la cautela necessaria
e ha sottoposto
tutti gli operatori teatrali
a tamponi regolari.

ESTERI
ESTERI

Terremoto e allerta tsunami in nuova Zelanda
La nuova Zelanda è stata colpita
da forti terremoti
che hanno provocato
un’allerta tsunami.

Due scosse,
una di magnitudo 8.1
e una di magnitudo 7.3,
sono state registrate
al largo della costa.

Gli abitanti delle zone costiere
sono stati evacuati
per un possibile tsunami
registrato dagli istituti di ricerca.
Sulle coste, infatti,
avrebbero potuto impattare
onde di oltre 3 metri.

Fortunatamente l’allarme tsunami
è rientrato
e i cittadini sono potuti tornare
alle loro case.

In Nuova Caledonia, però,
l’allerta è ancora in vigore
e la protezione civile ha raccomandato
di non riversarsi in strada
perché l’onda anomala
è ancora attesa
e potrebbe penetrare
fino all’interno del territorio.

 ITALIA
 ITALIA

 Syrio

Flash mob al maschile contro il femminicidio a Milano
Nel corso di un anno
di parziale lockdown in Italia,
il numero di femminicidi
ha continuato ad aumentare
ad una velocità preoccupante.

Dopo un tweet di Milena Gabanelli,
giornalista e conduttrice televisiva,
nel quale si domandava le ragioni
dietro al silenzio maschile
sui crimini legati
alla violenza di genere,
Filippo Barberis ha deciso
di organizzare un flash mob intitolato
“Uomini che amano le donne”.

Barberis è capogruppo del PD
nel Consiglio comunale di Milano,
e in quanto tale
ha radunato i membri del suo partito
in una protesta simbolica.
L’evento,
tenutosi in Piazza San Fedele a Milano,
ha visto una parata di uomini
portare in piazza
un numero di sedie vuote,
ciascuna con sopra il nome
di una donna uccisa
dall’inizio del 2021.

Barberis ha spiegato:
“Come uomini dobbiamo impegnarci
in prima persona
nel contrastare
ogni forma di violenza di genere.
Non c’è prevenzione più efficace
del cambio di atteggiamento culturale
da parte degli uomini”.

milano.repubblica.it

milano.repubblica.it
 TECNOLOGIA
 TECNOLOGIA

 Jared Krahn

Razzo Starship esplode
Il prototipo SN10
del razzo Starship di SpaceX
è riuscito ad atterrare in Texas
esplodendo però a terra.

Il prototipo è decollato
da Bocca Chica, in Texas,
ha raggiunto i 10 Km di dislivello,
obiettivo prefissato,
e ha iniziato la discesa.

Il razzo è riuscito ad atterrare
inizialmente senza incidenti
per poi esplodere
dopo pochi secondi.

È il terzo tentativo fallito
del miliardario Elon Musk
che vorrebbe inviare
una navicella su Marte,
anche se inizialmente
il razzo potrebbe essere più utile
per viaggi più ravvicinati,
soprattutto sulla luna.
È su questo veicolo
che il miliardario Yusaku Maezawa
dovrebbe fare il giro della luna
in teoria nel 2023.

ECONOMIA
ECONOMIA

Svizzera: il cioccolato è in crisi
Uno dei cibi più amati al mondo
da golosi e stressati,
sta vivendo un periodo di crisi.

Il cioccolato in Svizzera
non piace più agli autoctoni.
Le ultime tendenze del comfort food
si dirigono verso
nuovi cibi più salutari.

Il cibo consolatorio per eccellenza
sta subendo gli effetti del Covid:
a causa dei lunghi periodi di chiusura,
i prezzi di molti alimenti più salutari
sono crollati:
pensiamo ad esempio
a frutti come l’avocado.

Ciò ha rallentato
le vendite del cioccolato.
I mastri cioccolatai svizzeri
hanno dichiarato
che i consumi nel loro paese
sono crollati,
riducendosi al minimo degli ultimi 40 anni:
in questo periodo
il consumo annuale
di cioccolato in Svizzera
è di 10 chilogrammi a persona.
Un livello così basso
non si raggiungeva dal 1982.

La federazione nazionale elvetica
dei produttori di cioccolato, la Chocosuisse,
ha dichiarato che le industrie
hanno ridotto la loro produzione del 10%
e le esportazioni sono crollate dell’11,5%.

Molte società rimangono comunque
ottimiste sul futuro.
Si prevede che nei prossimi due anni
ci sarà una crescita media annua
del 5-7% delle vendite.

 CULTURA & SOCIETA’
 CULTURA & SOCIETA’

 Briséis

Riapre il Mausoleo di Augusto
Nel 2007 il Mausoleo di Augusto
è stato chiuso per eseguire
gli studi archeologici necessari
al grande progetto
di recupero e restauro
ad opera dell’Ente pubblico
“Roma Capitale”,
del Ministero dei Beni Architettonici e Culturali
e della Fondazione Tim.

Dopo 14 anni di lavori,
il 1° marzo il monumento funerario
del primo imperatore romano
ha riaperto al pubblico.

Nel corso dei secoli
è stato gravemente danneggiato,
e ha vissuto molte vicissitudini,
cambiando proprietari
e destinazioni d’uso.

L’inizio della sua costruzione
risale al 28 a.C.
dopo che Augusto
era stato ad Alessandria d’Egitto.
Lo stile architettonico di quella città
gli aveva dato l’idea
di come costruire il suo sepolcro.

All’inizio del Novecento
è diventato proprietà del Comune di Roma,
sotto forma di sala per concerti
con il nome di “Augusteo”.

Il Mausoleo è il più grande
edificio funerario dell’antichità
di forma circolare
sinora conosciuto.
Fino al 21 aprile la visita
sarà gratuita per tutti,
ma le prenotazioni
sul sito mausoleodiaugusto.it
sono già tutte esaurite.

siviaggia.it

siviaggia.it
Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Tensione tra Biden e Putin
In un’intervista al canale Abc News,
Joe Biden ha affermato
che Vladimir Putin
“pagherà le conseguenze”
per aver cercato di favorire
la vittoria di Donald Trump
alle elezioni del 2020.

Secondo i servizi segreti americani, infatti,
la Russia si è intromessa
nella campagna elettorale del 2020
con l’obiettivo di screditare Biden
e aiutare Trump.

Inoltre Biden ha confermato al giornalista
di ritenere il presidente russo
un “assassino”
per come è stata trattata
la vicenda dell’oppositore Aleksei Navalny,
il suo tentato avvelenamento
da parte dei funzionari
della sicurezza russa
e la sua attuale carcerazione.

La risposta del Cremlino
è stata di richiamare a Mosca
il proprio ambasciatore negli Stati Uniti.

Questa vicenda dimostra
come la linea diplomatica
di Washington verso Mosca
abbia preso una direzione ben diversa
dalla prudenza eccessiva
di Donald Trump,
che per alcuni
era piuttosto ambigua.

 ITALIA
 ITALIA

AstraZeneca “sicuro ed efficace”, in Italia si riprende subito
L’Agenzia Europea per i Medicinali
ha rilasciato una dichiarazione
la sera del 18 marzo
sui rischi legati
al vaccino di AstraZeneca,
ormai bloccato da alcuni giorni
in vari paesi europei.

Emer Cooke,
il direttore esecutivo dell’agenzia,
ha dichiarato:
“Siamo arrivati a una conclusione:
il vaccino AstraZeneca è efficace
contro il coronavirus
e i benefici
sono ampiamente superiori ai rischi,
non sono emersi legami
tra il vaccino
ed eventi tromboembolici.”

Il direttore ha aggiunto
che il vaccino è “sicuro ed efficace”,
promettendo inoltre
che verranno svolti ulteriori studi
su altri possibili rischi collaterali.

I 25 casi di trombosi verificatisi
tra le 20 milioni di persone vaccinate, infatti,
sarebbero una percentuale più bassa
rispetto a quella riportata
dal resto della popolazione.

Mario Draghi,
presidente del Consiglio,
ha annunciato che il programma italiano
riprenderà l’utilizzo
del vaccino di AstraZeneca
a cominciare da venerdì 19 marzo.

ESTERI
ESTERI

 Emnamizouni

Spagna, Parlamento legalizza l’eutanasia
La Camera dei Deputati spagnola
ha approvato con 202 voti favorevoli
e 141 contrari
una innovativa legge
che legalizza l’eutanasia.
Quest’ultima entrerà in vigore
entro tre mesi dalla sua approvazione,
e rende la Spagna
il settimo paese al mondo
a riconoscere il diritto
a una morte dignitosa.

Il premier spagnolo Pedro Sánchez
ha ringraziato tutti coloro
che hanno partecipato
alla campagna di legalizzazione,
durata più di vent’anni.

L’eutanasia verrà gestita
dal servizio sanitario nazionale,
e sarà accessibile
ai residenti spagnoli maggiorenni
che soffrono di malattie o patologie
gravi o incurabili,
che provocano nel paziente
“una sofferenza fisica e psichica
costante e intollerabile”.

Il procedimento dietro all’eutanasia
durerà cinque settimane,
durante le quali il paziente
dovrà dare il consenso all’operazione
in quattro occasioni.

E’ stato inoltre deliberato
che almeno due medici estranei al paziente
dovranno autorizzare la sua richiesta.

ESTERI
ESTERI

 Kenogenic

Madagascar: 19 morti dopo aver mangiato carne di tartaruga
34 persone sono state ricoverate
all’ospedale di Vatomandry,
in Madagascar,
per aver mangiato
carne di tartaruga.

19 di queste persone,
9 dei quali bambini,
sono morte
per avvelenamento.

Secondo le autorità sanitarie,
la carne della tartaruga
sarebbe stata resa velenosa
da un’alga
mangiata dall’animale.

L’alga, infatti,
può diventare tossica
durante le stagioni più calde.

A causa di questo,
ogni anno
diverse persone muoiono
per avvelenamento da cibo.

Le autorità hanno quindi raccomandato
di non mangiare le tartarughe
e alcune particolari
specie di pesce.

 ITALIA
 ITALIA

 Branko Radovanović

L’unità d’Italia compie 160 anni
Il 17 marzo si è festeggiata
la “Giornata dell’Unità nazionale,
della Costituzione,
dell’Inno e della Bandiera”.

Un’occasione preziosa
per celebrare i simboli dell’Italia,
quali il tricolore
e l’inno di Mameli,
per non dimenticare
come si è arrivati ad avere
un solo paese unito.

Prima dell’Unità d’Italia, infatti,
il nostro paese era un insieme
di tanti popoli e culture,
divisi in piccoli stati,
ducati e un grande regno
dei Borboni nel sud.

Gli intellettuali dell’epoca
iniziarono a maturare un sentimento
che poi portò alla creazione
di una sola nazione.

Molte lotte causarono
la fine degli stati della Chiesa cattolica
e dell’impero Asburgico.
Uno dei personaggi simbolo
di questo periodo di lotte
fu Giuseppe Garibaldi,
condottiero della più grande insurrezione,
la famosa “spedizione dei mille”.

Nel 1861 il parlamento
che si trovava a Torino
venne definito per la prima volta
‘Parlamento italiano’.
Il Primo presidente del Consiglio
fu Camillo Benso conte di Cavour,
il quale presentò al senato
un progetto di legge
che portò a proclamare il Regno d’Italia
e Vittorio Emanuele II il suo re.

 SPORT
 SPORT

 Ftaaffe

Tokyo 2020, si dimette direttore creativo
Il direttore creativo delle cerimonie
di apertura e di chiusura
delle Olimpiadi di Tokyo 2020
Hiroshi Sasaki si è dimesso
a causa dei suoi commenti offensivi
riguardanti una nota comica giapponese.

Naomi Watanabe è un’attrice comica
ma anche intrattenitrice
e stilista giapponese.
Secondo Sasaki sarebbe stato divertente
vedere Watanabe
presentarsi alla cerimonia d’apertura
vestita da maiale,
per poi farla calare dall’alto
durante una performance detta “Olympig”.

Questa è solo l’ultima
delle notizie spiacevoli
riguardanti le Olimpiadi di Tokyo,
in quanto solo poche settimane fa
si è dimesso anche Yoshiro Mori,
presidente del Comitato Olimpico.

Anche Mori aveva espresso frasi sessiste
in questo caso riguardanti
le donne in generale.

 SPORT
 SPORT

New Zealand vince la Coppa America
Niente da fare per Luna Rossa:
New Zealand si è aggiudicata
la Coppa America
con il punteggio di 7-3.

L’imbarcazione italiana
si è dovuta arrendere
allo strapotere dei neozelandesi,
ma esce comunque a testa alta.

Si trattava infatti della terza volta
che una barca italiana
gareggiava in Coppa America,
e per la prima volta nella storia
sono riusciti a vincere
ben 3 regate.

Per New Zealand si tratta
della seconda vittoria consecutiva.

Nel team Italia c’è comunque soddisfazione
per il risultato ottenuto:
il timoniere Bruni ha dichiarato
che “è stata un’esperienza bellissima,
credo che abbiamo perso
con dignità e onore”.

Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA

Pasqua, polemica per i viaggi all’estero
La recente diffusione delle regole
che modereranno le possibilità di viaggio
degli italiani
durante la settimana di Pasqua
ha suscitato numerose polemiche.

Le autorità hanno predisposto
che per la durata del periodo pasquale
sarà possibile per un cittadino
recarsi all’estero
a condizione di presentare
un tampone Covid-19 negativo
sia all’andata sia al ritorno.
Tuttavia,
è stato impedito al pubblico
di spostarsi
da una località italiana all’altra.

Queste deliberazioni
hanno suscitato l’indignazione
della dirigenza di Federalberghi,
un’associazione rappresentante
le imprese alberghiere italiane.
Quest’ultima ha sottolineato
il danno già provocato
al settore turistico
dalla pandemia
durante lo scorso anno.

Giuseppe Roscioli,
presidente di Federalberghi,
ha commentato:
“Ad oggi un milanese può liberamente,
previo tampone negativo
all’andata e al ritorno,
recarsi ad esempio
alle Canarie per Pasqua,
ma non a Firenze,
Roma o Palermo: perché?”.
Il presidente ha inoltre aggiunto che,
se la necessità è quella
di implementare regole severe,
esse dovrebbero valere
anche per viaggi all’estero.

ESTERI
ESTERI

 Sabung.hamster aka Everyone Sinks Starco aka BxHxTxCx

Indonesia: 2 kamikaze si fanno esplodere in una cattedrale
In Indonesia,
2 kamikaze
si sono fatti esplodere
davanti a una chiesa.

E’ accaduto
fuori dalla cattedrale di Makassar
mentre si celebrava la messa
per la domenica delle palme.

Secondo le prime ricostruzioni,
i due attentatori
hanno cercato di entrare
nella cattedrale
ma sono stati bloccati
dal personale di sicurezza.

I due kamikaze
si sarebbero quindi
fatti esplodere
davanti ai cancelli della chiesa.

Nell’esplosione
è morta una persona
e almeno altre 9
sono rimaste ferite.

La polizia sta esaminando l’area
per cercare di ricostruire
l’accaduto.

 ITALIA
 ITALIA

 Rivermoll

L’ex ministra Azzolina denuncia uno stalker al governo
Il nuovo sottosegretario all’Istruzione
Rossano Sasso, della Lega,
ha chiamato a lavorare al Ministero
Pasquale Vespa.

Vespa è un professore precario
“imputato in un procedimento penale
per diffamazione reiterata
a mezzo stampa e minacce gravi”
ai danni dell’ex Ministra Lucia Azzolina.

Azzolina ha denunciato Vespa
nei mesi scorsi
con l’accusa di “cyberbullismo”,
perché da due anni
la perseguita sui social network
con “insulti, volgarità,
allusioni sessuali e minacce di morte”.

Vespa dovrà presentarsi in tribunale
in prima udienza il 9 aprile,
ma questo non ha impedito
che ottenesse l’importante incarico
al Ministero dell’Istruzione.

In un’intervista,
Azzolina ha dichiarato:
“noi insegniamo
che i cyberbulli si combattono,
non si premiano”.
Il leghista Sasso ha difeso
il suo neo collaboratore:
“è un simbolo dei diritti
dei lavoratori più deboli”.

La vicenda si è chiusa con l’intervento
del nuovo Ministro all’Istruzione
Patrizio Bianchi:
Sasso è stato invitato
a rivedere la scelta del suo collaboratore:
Pasquale Vespa si è quindi
autosospeso dall’incarico,
dopo sole 48 ore dalla nomina.

ESTERI
ESTERI

 Mmelouk

Suez, la nave ha iniziato a muoversi
Navi e gru sono al lavoro
per disincagliare
la gigantesca nave porta container,
MV Ever Given,
che da circa una settimana
blocca il canale di Suez.

Alle 5.40 di lunedì,
grazie al lavoro di 12 rimorchiatori
e dell’alta marea,
la nave ha iniziato
lentamente a spostarsi
ed è stata quasi liberata.

Eliche e timone
sono ora in grado di funzionare
e la poppa è in mezzo al canale.

Le squadre di soccorso
hanno affermato di essere
all’80% delle operazioni.

L’ultima fase è delicatissima:
nei giorni scorsi
l’acqua di zavorra
e parte del carburante
sono stati rimossi,
per cui la nave
potrebbe essere instabile.

ESTERI
ESTERI

Bambino scala la vetta del Kilimanjaro
Un bambino indiano di soli 7 anni
ha toccato una delle vette
più alte del mondo:
il Kilimanjaro tocca
quasi 6.000 metri di altezza
e costituisce il più alto picco
del continente africano.

Il piccolo scalatore si chiama Virat,
è indiano di Hyderabad
e ha ottenuto il primato
di più giovane scalatore del Kilimanjaro.

La passione che ha mosso
il piccolo scalatore
gli è stata tramandata
dai cugini più grandi,
che sono degli alpinisti appassionati.
Per questo motivo
ha chiesto ai suoi genitori
il permesso di poter iniziare anche lui
le scalate.

I genitori lo hanno affidato
a un preparatore
che lo ha allenato per un mese,
e in seguito accompagnato
come guida
nella sua grande avventura.
Bharath, l’allenatore di Virat,
è rimasto impressionato
dalla passione del bambino,
che non si è mai fermato
dal momento in cui
ha iniziato il training
fino al suo obiettivo.

Quando ha raggiunto
la vetta del Kilimanjaro,
Virat ha piantato
la bandiera indiana,
felice di aver realizzato
il suo sogno.

 CULTURA & SOCIETA’
 CULTURA & SOCIETA’

Barcellona, esperimento concerto live con tampone Covid-19
5000 persone
hanno potuto vivere il sogno
di un concerto live sabato scorso,
quando a Barcellona
si è svolto il primo grande concerto
in Europa
dall’inizio della pandemia.

Per una serata,
gli spettatori hanno potuto
andare a uno spettacolo di musica live
senza mantenere alcun distanziamento fisico.

Si tratta di un esperimento
che prevedeva di sottoporre
tutti i partecipanti
a un test antigenico
prima dell’entrata al concerto.

Il costo del biglietto
per vedere la band ‘Love of Lesbian’
si aggirava tra i 23 e i 28 euro,
e comprendeva sia una mascherina
sia il test obbligatorio.
E’ stato inoltre consigliato
a persone con disfunzioni cardiache o cancro
di non partecipare.

Il concerto,
svoltosi al Palau de Sant Jordi,
è stato tenuto sotto controllo
da un team medico,
ma non si sono verificati
alcuni incidenti gravi.
Sui 5000 test eseguiti sul pubblico,
6 persone sono risultate positive al Covid-19
e sono state escluse dal partecipare.

L’esperimento ravviva la speranza
dell’industria musicale e dello spettacolo,
entrambe vittime
di un anno di chiusura semi-totale.

 SPORT
 SPORT

 Morio

F1: prima pole della stagione per Verstappen
È partita la nuova stagione
della Formula 1:
la prima pole position,
nel gran premio del Bahrain,
è stata conquista
da Max Verstappen.
L’olandese della Red Bull
ha preceduto le due Mercedes
di Hamilton e Bottas.

Buona prestazione per le Ferrari.
Charles Leclerc ha conquistato
la quarta posizione in griglia di partenza,
mentre Sainz,
complice un ultimo giro non perfetto,
partirà dall’ottavo posto.

Alonso, al ritorno in Formula 1
dopo due anni,
ha conquistato un ottimo nono posto
con la sua Alpine.

La gara è stata poi vinta
da Lewis Hamilton
davanti a Verstappen e Bottas.
Sesta e ottava la Ferrari.

Donations help us pay our writers and editorial staff. Click here to show your support!
Donations
Click here
Listen online as you read:

 Chase Chesser

Cina, devastanti inondazioni colpiscono l’Henan
Oltre 10.000 persone
sono state sfollate
nella provincia cinese dell’Henan
in seguito alle piogge torrenziali
che dal 16 luglio
hanno inondato la regione.

L’ufficio meteorologico provinciale
ha dichiarato uno stato di emergenza
di livello II,
poiché circa 144.000 cittadini
sono stati colpiti
dalle precipitazioni
e una continuazione del maltempo
è prevista nei prossimi giorni.

Le piogge hanno provocato
un aumento dei livelli dell’acqua
di 16 bacini idrici,
causando centinaia di dispersi.
Molte persone sono state bloccate
all’interno dei mezzi pubblici
oppure dei propri posti di lavoro,
e 12 individui
hanno perso la vita
all’interno della metropolitana
di Zhengzhou,
la capitale dell’Henan.

Date le numerose persone
ancora disperse,
è impossibile quantificare
le vittime del diluvio,
ma le autorità hanno stimato
che le piogge hanno danneggiato
circa 9.222 ettari di coltivazioni,
del valore complessivo
di oltre 11 milioni di dollari.

 ITALIA
 ITALIA

 Mariapia95

Taranto, rissa tra giovani si trasforma in sparatoria
Nelle prime ore del mattino
di mercoledì 21 luglio,
dieci ragazzi sono stati feriti
dopo che una rissa a San Vito,
una località balneare
in provincia di Taranto,
si è trasformata in una sparatoria.

Secondo le prime ricostruzioni,
un evento universitario
era stato organizzato
allo Yachting club di San Vito,
e circa 300 persone
erano presenti
al momento dello scatenarsi della rissa.

Quest’ultima avrebbe coinvolto
due gruppi di ragazzi,
uno appartenente al quartiere Tamburi,
e l’altro a Grottaglie.

Nel corso del litigio,
uno dei ragazzi
avrebbe sfoderato
una pistola calibro 9
e cominciato a sparare.

Dieci ragazze e ragazzi
tra i 20 e i 28 anni
sono rimaste feriti dai proiettili
e dalla confusione
creata dagli spari.

Le autorità hanno identificato
l’autore della sparatoria,
e le vittime
sono state trasportate in ospedale.
Fortunatamente,
nessuna di esse
pare essere in pericolo di vita.

bari.repubblica.it

bari.repubblica.it

ESTERI
ESTERI

 upyernoz

Tentato omicidio contro il presidente del Mali
Il presidente ad interim del Mali,
Assimi Goita,
è stato aggredito
durante il rito musulmano
dell’Eid al-Adha,
la festa del Sacrificio.

Due aggressori armati
lo hanno attaccato
dopo la preghiera,
mentre si dirigeva verso l’uscita
della Grande Moschea.

Gli assalitori hanno tentato
di pugnalarlo alla schiena,
ma hanno mancato il presidente
e ferito un’altra persona.

Goita sarebbe quindi
rimasto illeso.

Un portavoce del presidente
ha confermato l’accaduto
dichiarando:
“Un uomo ha cercato,
nella Grande Moschea di Bamako,
di uccidere il presidente.
Stiamo indagando”.

ESTERI
ESTERI

Perù, Castillo proclamato presidente
Il nuovo presidente del Perù
è Pedro Castillo,
il candidato di sinistra.

Il voto è stato convalidato
a diverse settimane dalle elezioni,
avvenute il 6 Giugno.

Castillo ha battuto
per pochi voti
la candidata di destra
Keiko Fujimori,
che era riuscita a ritardare
la proclamazione dell’avversario
con la denuncia di presunte frodi.

Dopo aver dichiarato
infondati i ricorsi,
la Giuria Nazionale delle elezioni
ha approvato il voto.

Il cambio presidenziale
è previsto per il 28 Luglio,
giorno in cui il Perù
celebrerà 200 anni
di indipendenza.

SCIENZA
SCIENZA

 Marta D

Covid, un aerosol contro le varianti
Dai laboratori
del Ceinge-Biotecnologie avanzate di Napoli
arriva una nuova scoperta:
un aerosol a base di polifosfati
a catena lunga
da somministrare
ai pazienti affetti da Covid-19.

Affinché questa scoperta
possa essere usata come terapia,
è necessario validare
la soluzione dell’aerosol
per un uso umano.
Recenti studi hanno rivelato
che i PolyPs
inibiscono l’infezione da Covid-19.

I ricercatori del Ceinge hanno dimostrato
che i polifosfati inorganici a catena lunga
(polyP120)
hanno un’attività antivirale
contro le varianti di Sars-CoV2.
Inoltre, i polifosfati
potrebbero essere addirittura utilizzati
nelle terapie preventive o durante
le prime fasi dell’infezione.

I risultati ottenuti
dal gruppo di ricerca del Ceinge,
sono stati pubblicati sulla
prestigiosa rivista scientifica internazionale
Science Signaling.

Gli esperimenti condotti finora
sono incoraggianti,
bisogna solo passare alle fasi
di validazione all’uomo.
Le tecnologie impiegate
sono molto sofisticate:
si tratta di strumentazioni
e metodologie avanzate
in biochimica e biologia molecolare strutturale,
microscopia in super-risoluzione
e analisi computazionali.

Inoltre il lavoro è stato realizzato
grazie alla collaborazione
con l’azienda farmaceutica coreana Haimbio.

 SPORT
 SPORT

 MIKI Yoshihito

Gli sponsor disertano i Giochi
La Toyota, sponsor principale
dei Giochi olimpici
ha deciso di non mandare in onda
gli spot con gli atleti
e l’amministratore delegato
non sarà presente
alla cerimonia d’apertura.

Uno dei motivi
che hanno portato a questo allontanamento
è l’assenza di pubblico.

La Toyota ha comunque detto
che supporterà gli atleti
e fornirà i propri mezzi.

Anche altre 60 aziende giapponesi
sono in dubbio
se associare il proprio marchio
a delle olimpiadi
che il 68% dei giapponesi non vuole,
oppure se prenderne le distanze.

Più di uno sponsor aveva chiesto
di cancellare o rimandare i giochi,
come ad esempio il fondatore
di SoftBank Group
e il quotidiano Asahi.

 CULTURA & SOCIETA’
 CULTURA & SOCIETA’

 Ares Ferrari

G8 Genova, a vent’anni dai fatti che cambiarono il mondo
Sono trascorsi vent’anni
dai fatti di Genova
durante i giorni del G8.
Le manifestazioni di dissenso
del movimento No Global
che si ritrovò nel capoluogo ligure
per dire no alle logiche
della globalizzazione neoliberista,
furono represse
con atti di inaudita violenza.

Quegli atti sono stati riconosciuti
dai tribunali nazionali e internazionali
come criminali
e sono stati condannati,
ma rimangono molte “zone buie”.

Dopo il G8 del 2001
c’è stata un’escalation di violenze:
dall’attentato alle Torri Gemelle,
alla guerra in Afghanistan,
al terrorismo in Medio Oriente,
alle “primavere arabe”,
alla guerra in Siria
e alla grande crisi finanziaria del 2007-2008.

In un’Italia che fatica ancora
a superare il suo passato fascista,
le violenze avvenute alla scuola Diaz
e alla caserma di Bolzaneto,
e l’uccisione di Carlo Giuliani,
rimangono nella coscienza
non solo italiana
come simboli di un potere cieco
che non si ferma di fronte a nulla
pur di non perdere la propria autorità.

A Genova e in tutta Italia
si sono svolti molti eventi e manifestazioni
per mantenere viva
la memoria di quella lotta
e l’ingiustizia con cui è stata soffocata.

sbilanciamoci.info

sbilanciamoci.info

Donations help us pay our writers and editorial staff. Click here to show your support!
Donations
Click here
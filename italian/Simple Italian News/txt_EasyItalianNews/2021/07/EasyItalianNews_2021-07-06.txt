Listen online as you read:

ESTERI
ESTERI

 Cameronhclark

Filippine, precipita aereo militare
Un aereo militare filippino,
con moltissime persone a bordo,
si è schiantato al suolo
in fase di atterraggio.

Il bilancio è pesantissimo:
i morti sono almeno 45.

L’incidente è avvenuto
sull’isola di Jolo,
ritenuta roccaforte
del gruppo islamista Abu Sayyaf,
affiliato all’Isis.

Il capo delle forze armate
ha spiegato che il pilota,
per ragioni ancora da chiarire,
avrebbe mancato la pista di atterraggio.

La pista dell’isola di Jolo inoltre
è piuttosto corta
ed è difficile per i piloti riprendere quota
in caso di atterraggio non ottimale.

ESTERI
ESTERI

Incendio in un gasdotto nel Golfo del Messico
Nel Golfo del Messico
un gasdotto sottomarino
ha avuto una perdita
e questo problema
ha finito per causare un incendio.

L’azienda petrolifera
ha inviato delle barche
che hanno spento l’incendio
con getti di acqua e azoto dall’alto.

L’incendio è avvenuto
vicino a una piattaforma petrolifera
ma non è stato necessario
evacuare le persone
che vi lavorano sopra.

L’azienda ha dichiarato
di aver chiuso le valvole del gasdotto
fermando la perdita di gas
dopo 5 ore dall’inizio della fuga.

Secondo un rapporto della ditta
a provocare la perdita
sarebbe stato un forte temporale.

Rimangono ancora da verificare
quali danni ambientali
possano essere stati provocati
dalla perdita di gas.

 ITALIA
 ITALIA

L’osteria “a tempo”: a Bologna il tempo diventa denaro
Antonella De Sanctis e Mirco Carati,
i titolari del locale ‘Vâgh íñ ufézzí’
(tradotto: vado in ufficio)
hanno inventato l’osteria a tempo.
Si tratta di un posto
dove il conto non si paga
per quello che si mangia
ma per quanto tempo
si rimane a tavola.

I titolari si sono ispirati
alla tradizione bolognese.
Francesco Guccini racconta
che in via del Pratello,
alla fine della seconda guerra mondiale,
aprì ‘Il Ghitton’,
dove la cuoca serviva
solo pasta e fagioli
e si pagava a tempo:
“Dieci minuti di pasta e fagioli grazie!”.

In periodo di Coronavirus
il tempo ha grande valore
soprattutto per i proprietari
di piccoli locali.

L’osteria ospita
al massimo 12 persone,
quindi bisogna regolare attentamente
la permanenza a tavola.
Il cliente sceglie un turno
da un’ora o da due ore,
mangia quanto vuole
e allo scadere dell’ora
si sente il suono di una vecchia campana.

 CULTURA & SOCIETA’
 CULTURA & SOCIETA’

 Lisaetwikipedia

I 100 anni di Edgar Morin’
L’8 luglio Edgar Morin,
il grande filosofo
“profeta del pensiero della complessità”,
compie 100 anni.

Il padre di Morin
era un commerciante ebreo di Salonicco,
di origini livornesi.
Il suo cognome è Nahoum,
ma durante la Resistenza
lo sostituì con il nome di battaglia “Morin”.
Dopo la Liberazione, però,
volle mantenere entrambe le identità:
“Nahoum, detto Morin”.

In un’intervista ha dichiarato:
“Riconosco le mie radici ebraiche,
ma mi sento figlio di un popolo maledetto,
non del popolo eletto.
Perciò provo compassione
per tutti i sottomessi, i colonizzati”.

La sua visione del mondo
alterna pessimismo e ottimismo,
lui stesso si definisce
un “otti-pessimista”.

Il 2 luglio ha sostenuto
un discorso di oltre quaranta minuti
davanti a una platea dell’Unesco,
che ha così voluto rendere omaggio
“alla sua opera e al suo pensiero”.

In questa occasione Morin
ha espresso la sua preoccupazione
per le sorti dell’umanità:
l’innovazione tecnologica
e la ricerca del profitto a tutti i costi
stanno mettendo a rischio
il destino degli uomini
e del nostro pianeta.
Soltanto un giusto equilibrio
tra passione e ragione,
la solidarietà
e una forte coscienza “eco-bio-socio-logica”
potranno evitare
che il “male” vinca definitivamente.

 SPORT
 SPORT

Europei di calcio: Italia contro Spagna in semifinale
Gli Europei 2020
hanno riservato molte sorprese:
le squadre considerate tra le più forti
sono state eliminate,
e l’Italia è arrivata in semifinale
tra vari colpi di scena.

I protagonisti sono molto diversi tra loro,
ma tutti si sono meritati
di arrivare a questo traguardo.

Dopo una partita molto combattuta
contro il temibile Belgio,
la squadra di Mancini
vince 2-1
e va a Wembley,
dove incontrerà la Spagna martedì.

Entrambe le squadre sono giovani,
con qualche componente più “esperto”,
molti giocatori davvero bravi
e due ottimi c.t. (commissari tecnici)
prima di tutto ex calciatori,
ma con una sostanziale differenza:
il c.t. Mancini sta lavorando
con questa squadra già dal 2018,
dopo l’esclusione dell’Italia
dall’ultimo mondiale.

Buoni presupposti
per una grande partita,
con una sola preoccupazione:
la nazionale italiana non ha Spinazzola
che si è infortunato
nell’ultima sfida con il Belgio.
Comunque sia… Forza Azzurri!

 CULTURA & SOCIETA’
 CULTURA & SOCIETA’

La leggenda di Romolo e Remo
Secondo il racconto degli storici,
Roma è stata fondata
nel 753 a.C. da Romolo,
sul colle Palatino.

La leggenda narra che Romolo
e il suo gemello Remo
erano figli del dio Marte
e di Rea Silvia,
figlia di re Numitore di Albalonga.
Il fratello di Numitore,
Amulio,
gli rubò il potere
e costrinse Rea Silvia
a diventare Vestale,
cioè sacerdotessa della dea Vesta
con l’obbligo di mantenere la verginità.

Alla nascita dei gemelli,
re Amulio ordinò di ucciderli
ma i servi ebbero pietà,
li misero in una cesta
e li abbandonarono sul fiume Tevere.
La cesta arrivò fino a una grotta
alla base del Palatino,
dove furono allattati da una lupa
e poi allevati dal pastore Faustolo
e da sua moglie.

Diventati grandi
e venuti a conoscenza delle loro origini,
i gemelli uccisero Amulio
e restituirono il regno al nonno.

Decisero di fondare una città
e si affidarono al volere degli dei
per stabilire pacificamente
chi avrebbe governato,
tuttavia entrarono ugualmente in conflitto.
Infatti Remo scavalcò
il confine dell’insediamento
tracciato dal fratello,
che quindi lo uccise.
Romolo divenne così
il primo re di Roma.

Donations help us pay our writers and editorial staff. Click here to show your support!
Donations
Click here
Listen online as you read:

 SPORT
 SPORT

 M(e)ister Eiskalt

Italia, campione d’Europa
L’Italia è campione d’Europa
dopo 53 anni.

La partita di domenica 11 luglio
è iniziata
con un immediato vantaggio dell’Inghilterra
che ha segnato
dopo meno di 2 minuti
dall’inizio della partita.

Al 67esimo minuto
il gol di Bonucci
che pareggia
e porta la partita
prima ai supplementari
e poi ai rigori.

L’ultimo rigore è parato
dal portiere azzurro,
Donnarumma,
premiato come miglior giocatore
degli europei.

La squadra,
già rientrata in Italia,
è attesa dal presidente della repubblica,
Sergio Mattarella,
che era presente
anche alla partita.

ESTERI
ESTERI

 Rjcastillo

Venezuela: scontri gang-polizia
26 persone sono rimaste uccise
in uno scontro
tra polizia e gang
a Caracas.

Centinaia di agenti
delle forze di sicurezza
hanno infatti assaltato
il quartiere popolare Cota 905.

L’obiettivo dell’assalto
era l’arresto dei boss
che controllano
la criminalità organizzata,
in modo da limitarne l’influenza
e l’espansione
in altre zone della città.

22 membri delle gang
sono morti
durante l’assalto,
ma anche tra gli agenti di polizia
e tra i civili
ci sarebbero delle vittime.

I leader dei gruppi criminali
sono attualmente
in fuga.

ESTERI
ESTERI

G20 tra global-tax, clima e pandemie
A Venezia si sta svolgendo il G20,
primo summit in presenza
dall’inizio della pandemia.
E proprio il crescente
allarme delle pandemie
sta richiedendo
la maggior parte degli sforzi
e delle risorse economiche in ballo.
Ben 75 miliardi di dollari
sarebbero la dotazione finanziaria adeguata
per combattere il rischio pandemie.

Gli altri temi caldi del summit,
cioè la tassazione delle multinazionali
e il riscaldamento globale,
rimangono invece
ancora in secondo piano.

Sulla riforma
della tassazione delle multinazionali
ci sono ancora resistenze in Europa
da parte di paesi come Ungheria,
Irlanda e Estonia.
Probabilmente con il G20
si raggiungerà un accordo
che permetterebbe alla riforma
di entrare in vigore nel 2023;
la riforma mirerebbe a riequilibrare
la tassazione dei colossi del web.

Per quanto riguarda il cambiamento climatico,
si chiede un aumento significativo
sui prezzi delle emissioni di Co2:
75 dollari per tonnellata,
contro i 3 attuali.
La cosiddetta tassazione “green”
potrebbe includere una revisione
della tassazione energetica dell’Ue,
vecchia ormai di venti anni,
che ancora incentiva
i combustibili fossili.

 TECNOLOGIA
 TECNOLOGIA

 Cory W. Watts

Un successo il primo viaggio turistico nello spazio
Inaugura la prima stagione
di turismo spaziale
il viaggio di Richard Branson,
il britannico facoltoso
fondatore di Virgin Galactic
che l’11 luglio
ha completato con successo
un volo nello spazio.

Il viaggio è stato possibile
grazie alla navicella spaziale Unity 22
che, giunta a un altitudine
di 12 mila metri,
si è sganciata dalla nave madre
e ha raggiunto
il limite dello spazio esterno,
a un’altezza di circa 80 chilometri
dalla superficie terrestre.

La navicella è partita
dalla base Spaceport America,
nel New Mexico.

Branson ha definito l’esperienza,
durata poco più di un’ora,
“unica nella vita”.

Così comincia la commercializzazione
del turismo spaziale,
che vedrà Virgin
e la Blue Origin di Jeff Bezos
competere per aggiudicarsi
la propria fetta di mercato.

 CULTURA & SOCIETA’
 CULTURA & SOCIETA’

 Jwh

Muore Esther Bejarano, attivista e musicista di Auschwitz
Ha perso la vita Esther Bejarano,
una delle poche musiciste sopravvissute
appartenenti all’orchestra di Auschwitz
durante il regime nazista.

Bejarano,
nata nel 1924 a Saarlouis
da una famiglia di origine ebraica,
rimase orfana negli anni ’40
dopo che i suoi famigliari
furono sterminati dai nazisti.

Nel 1943 Bejarano
fu ricollocata ad Auschwitz,
dove evitò la morte
reinventandosi musicista di fisarmonica
per riempire un posto disponibile
all’interno dell’orchestra femminile
del campo di concentramento.
Secondo i sopravvissuti,
l’orchestra aveva lo scopo
di distrarre i deportati
in arrivo ad Auschwitz
dal loro triste destino.

Dopo la fine della guerra,
è emigrata in Israele,
per poi ritornare con la famiglia
in Germania
negli anni ’80.

Durante questo periodo,
ha continuato a esibirsi,
suonando note di origine ebraica
con testi ispirati alla lotta
contro l’antisemitismo.

Infatti, fino agli ultimi anni della sua vita,
Bejarano si è impegnata
a contrastare l’estremismo di destra
e i movimenti neonazisti,
dichiarandosi preoccupata
dalla loro recente popolarità.

 CULTURA & SOCIETA’
 CULTURA & SOCIETA’

 David Shankbone

Cannes 2021, dopo un anno di silenzio
Dopo un anno di silenzio,
a causa della pandemia,
seppure posticipata di 3 mesi,
ha preso il via la 74ª edizione
del Festival di Cannes,
“con del vero cinema,
del grande cinema”.

La giuria ha un presidente nero,
Spike Lee,
molte più donne
e un regista brasiliano,
Kleber Mendonça Filho.

Alla cerimonia d’apertura,
Jodie Foster, che ha ricevuto
la Palma d’Oro alla carriera,
ha pronunciato il suo discorso
in un francese perfetto
e ha citato sua moglie
che l’ha affiancata in passerella
e sedeva in platea.

Alle consuete sezioni “In concorso”,
“Un certain regard”, “Cannes classics”,
“Proiezioni speciali”, “Fuori concorso”,
la “Quinzaine des réalisateurs”
e la “Semaine de la critique”
si aggiunge “Cannes première”
a cui partecipa, tra gli altri,
Marco Bellocchio
con il suo “Marx può aspettare”.

Il Festival ha aperto con “Annette”,
del francese Leos Carax,
protagonisti lo statunitense Adam Driver
e la francese Marion Cotillard.

Unico film italiano “in concorso”
è “Tre piani” di Nanni Moretti.
Per “la Quinzaine” invece
gli italiani partecipano con “Futura”,
“A Chiara” e “Re granchio”.
Infine, la Settimana della critica
presenta “Piccolo corpo”
di Laura Samani.

 SPORT
 SPORT

  Carine06
Djokovic vince Wimbledon
Novak Djokovic ha vinto
il suo ventesimo titolo Slam,
il sesto a Wimbledon.

Il serbo ha battuto in finale
in rimonta l’italiano Matteo Berrettini
con il punteggio
di 6-7 6-4 6-4 6-3.

Berrettini ha comunque giocato
una nuova partita
tenendo testa al numero uno al mondo:
partito un po’ contratto nel primo set
è riuscito a rimontare da 5-2
al 6 pari
vincendo poi il tie-break.

Nel secondo
ha subito un doppio break
per poi recuperarne uno
e chiudere sul 6-4.
Nel terzo subisce ancora un break
e chiude il set con lo stesso punteggio.
Nel quarto e ultimo set
non sfrutta una buona occasione
nel sesto game
e Djokovic riesce a fare il break nel settimo game
per poi strappare nuovamente
il servizio a Berrettini sul 5-3.

Berrettini rimane comunque
il primo italiano a disputare
una finale a Wimbledon
mentre il serbo eguaglia Nadal e Federer
per numero di Slam vinti.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

M J Richardson
1,7 milioni in quarantena, il Regno Unito pare fermarsi
Scaffali vuoti,
pub, hotel
e ristoranti chiusi,
mezzi di trasporto intermittenti:
è questa la situazione nel Regno Unito
da quando, nelle ultime settimane,
1,7 milioni di persone
sono state costrette
a mettersi in quarantena.

Negli ultimi giorni,
il Regno Unito ha registrato
oltre 40 mila casi positivi al Covid-19
ogni giorno,
con un aumento dei decessi del 60%.

Ora quella che è stata battezzata
una “pingdemic”,
onomatopea della notifica
dell’app del sistema sanitario
che ha imposto a milioni di britannici
di auto-isolarsi,
ha paralizzato alcune catene produttive
risultando nella chiusura
di centinaia di attività commerciali.

Iceland, una catena di surgelati,
ha dichiarato che fino al 4%
della sua forza di lavoro complessiva
è in isolamento.

Tra le persone rimaste a casa,
a soli pochi giorni dal “Freedom Day”
in onore della fine
delle restrizioni anti-Covid,
vi sono il premier Boris Johnson,
il ministro della Salute Sajid Javid,
il Lord Cancelliere Rishi Sunak,
e il leader dell’opposizione Keir Starmer.

 ITALIA
 ITALIA

Green Pass e colori per le regioni, il nuovo decreto Covid
Il Consiglio dei Ministri
sta per votare
il nuovo Decreto Covid.

La linea di tendenza
è di rendere obbligatorio il Green Pass
con una dose vaccinale
per tutti i luoghi al chiuso:
per ora nei ristoranti
e forse su treni, aerei e navi,
mentre per i trasporti locali
l’obbligo potrebbe slittare a settembre.

Invece la doppia dose è obbligatoria
per le situazioni a rischio
di forte assembramento.

Inoltre nel nuovo decreto
sarà stabilita la proroga
dello stato di emergenza
al 30 ottobre o al 31 dicembre
e la modifica dei criteri
per l’assegnazione dei colori delle regioni.

C’è da giorni un vivace dibattito
tra i Presidenti delle regioni
e il Governo
sui nuovi criteri
per definire le restrizioni.

I nuovi indici di riferimento prevedono,
oltre alla consueta percentuale
di nuovi contagi settimanali,
anche la percentuale di ricoveri:
il Comitato Tecnico Scientifico
e il Ministero della Salute
sono per fissare la soglia
sulla base dei ricoveri
al 5% per le terapie intensive
e al 10% per i reparti medici.
Le Regioni invece spingono
per alzarla rispettivamente
al 20 e al 30% perché temono
una grave ricaduta
sulle vacanze di italiani e stranieri.

 ITALIA
 ITALIA

Berthold Werner
Capri: minibus precipita da una scogliera
Un minibus a Marina Grande,
a Capri,
è volato giù da una scogliera
dopo aver sfondato il guardrail
ed è atterrato
vicino al tetto di un lido.

L’ipotesi più probabile
è che l’incidente sia stato causato
da un malore dell’autista,
che è l’unica vittima.

Altre 28 persone
sono rimaste ferite
e sono tutte in codice giallo o rosso:
alcuni sono passeggeri,
altri passanti
colpiti da detriti.

Le persone che si trovavano sulla spiaggia,
dopo un iniziale spavento
hanno soccorso i passeggeri feriti del bus.

Da Napoli è stato inviato un elicottero
per i feriti più gravi
e le autorità stanno indagando
per chiarire la dinamica dei fatti.

napoli.repubblica.it

napoli.repubblica.it
 SPORT
 SPORT

Multa alla squadra di pallamano per aver rifiutato il bikini
Sono state multate
di 150 euro a testa,
per un totale di 1500 euro,
le giocatrici della squadra
di pallamano da spiaggia della Norvegia
in occasione dei Campionati Europei
in Bulgaria.

L’accusa sarebbe quella
di aver indossato dei pantaloncini
durante la partita contro la Spagna
invece del bikini ufficiale
prescritto come divisa
dalla Federazione europea di pallamano.

La decisione di indossare dei pantaloncini
è dovuta alla maggiore comodità
che offre una divisa
che copre più parti del corpo,
specialmente per uno sport dinamico
come la pallamano.

Inoltre, le atlete hanno indicato
che la divisa femminile
è aderente e poco coprente,
composta da uno slip
e da un reggiseno sportivo,
mentre quella maschile
include una canottiera
che copre tutto il torso
e dei pantaloncini più comodi,
che permettono di muoversi
con più disinvoltura.

Denunciando il sessismo inerente delle divise,
Martine Welfler,
una delle giocatrici norvegesi,
ha accusato:
“Il focus della Federazione
dovrebbe essere sul gioco,
non sull’abbigliamento”.
Una mozione per modificare
le uniformi femminili
è stata proposta
dalla Federazione di pallamano norvegese,
e potrebbe essere discussa internazionalmente
il prossimo novembre.

 SPORT
 SPORT

Licenziato direttore cerimonia olimpiadi
Licenziato Kentaro Kobayashi,
il direttore artistico
della cerimonia di apertura
delle Olimpiadi 2020.

Secondo gli organizzatori,
Kobayashi avrebbe fatto
una battuta sull’olocausto
durante uno sketch comico
del 1998.

Il presidente di Tokyo 2020
ha dichiarato:
“Kentaro Kobayashi
ha usato un linguaggio irrispettoso
su un tragico fatto storico”.

Kobayashi si è quindi
scusato pubblicamente:
“Quella scenetta
che avevo scritto
conteneva linee
estremamente inappropriate”.

Il licenziamento del direttore artistico,
avvenuto proprio alla vigilia
della cerimonia,
è l’ennesimo problema
che grava sui giochi olimpici.

I contagi, infatti,
sono in costante aumento
e, di conseguenza,
il numero di atleti
in isolamento.

 CULTURA & SOCIETA’
 CULTURA & SOCIETA’

 DaviNico

Il mistero del fanciullo scomparso e della tomba a Pontecagnano
Pontecagnano Faiano è una città archeologica
in cui è stata rinvenuta
la decimillesima tomba.
Una tomba alquanto misteriosa:
l’identità del giovane al suo interno
è infatti tutta da decifrare.

All’interno del sepolcro,
oltre ai resti di un ragazzo,
sono stati ritrovati
un cinturone in bronzo dei guerrieri,
due coppe in ceramica:
una per il cibo e l’altra per il vino.

Il sindaco della cittadina
ha dato la comunicazione ufficiale
di questo nuovo ritrovamento,
che rende Pontecagnano
uno dei più importanti siti archeologici
del sud Italia.

I resti ritrovati
si aggiungeranno agli altri già presenti
nel Museo Archeologico Nazionale di Pontecagnano –
Gli Etruschi di frontiera.

La tomba 10000 costituisce
un numero eccezionale
che testimonia l’importanza
e la popolosità
di un antico insediamento etrusco
nella regione Campania;
la popolazione avrebbe vissuto in questa zona
dagli inizi del IX secolo a.C.
fino all’età romana.

La tomba ritrovata fa parte
di una necropoli molto vasta,
in cui è possibile ammirare
dei dettagli e dei mosaici
che riconducono allo stato sociale,
al genere e all’età dei defunti.

corrieredelmezzogiorno.corriere.it

corrieredelmezzogiorno.corriere.it
 CULTURA & SOCIETA’
 CULTURA & SOCIETA’

I 100 luoghi più belli del mondo secondo il Time
La prestigiosa rivista “Time magazine”
ha stilato la classifica
dei 100 posti più belli al mondo.

Un elenco di luoghi incantevoli
che include alcune destinazioni italiane:
la Sicilia, la Toscana
e Venezia.

La Sicilia viene inserita
come regione ricca di storia,
bellezze naturali
e luoghi da esplorare,
come l’enorme parco archeologico
ad Agrigento.

L’elenco è stato redatto
tenendo conto
non solo della bellezza dei luoghi,
ma anche della capacità di reinventarsi
durante la pandemia.
Un esempio è la Toscana
con la sua iniziativa “Uffizi diffusi”
che punta a realizzare
un museo diffuso
su scala regionale
per rivitalizzare musei
e centri culturali
fuori dalle grandi città.

initalia.virgilio.it

initalia.virgilio.it
Donations help us pay our writers and editorial staff. Click here to show your support!
Donations
Click here
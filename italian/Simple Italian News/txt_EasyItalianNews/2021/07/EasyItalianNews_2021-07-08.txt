Listen online as you read:

ESTERI
ESTERI

 Financial Times

Johnson dice basta a mascherina obbligatoria e distanza di sicurezza
Il premier britannico Boris Johnson
intende far uscire l’Inghilterra
dalle restrizioni anti-Covid,
dopo il rinvio del 21 giugno.

L’allentamento delle limitazioni
prevede di eliminare
l’obbligo delle mascherine
nei luoghi chiusi
e delle distanze di sicurezza,
ma anche di riaprire i locali notturni
e permettere nuovamente
eventi pubblici
senza restrizioni di numero.

Nonostante la preoccupazione
della nuova variante Delta,
che torna a far salire
il numero dei contagi,
Johnson si dice ottimista
sull’effetto contenitivo dei vaccini.

Secondo il premier, infatti,
occorre affidarsi
a un “rischio calcolato”
e riaprire adesso
che il virus si è indebolito
e la curva dei contagi
è sotto controllo.

“Se non riapriamo a luglio
con le scuole chiuse
e il clima mite
che espone meno la popolazione
alle infezioni respiratorie,
quando lo faremo?”,
ha dichiarato Johnson.

La decisione ufficiale
sarà presa il 12 luglio.

 ITALIA
 ITALIA

L’Etna erutta e festeggia la vittoria dell’Italia
Un’incredibile coincidenza
ha visto la nuova eruzione dell’Etna,
con fontane di lava nella notte,
coincidere con la vittoria
dell’Italia sulla Spagna
agli Europei 2020.

La nuova attività del vulcano attivo
più alto d’Europa
ha visto anche una piccola colata lavica
e un’intensa nube eruttiva,
alta almeno 5 chilometri,

Interessato l’aeroporto internazionale
Fontanarossa di Catania,
prima chiuso
e poi riaperto
dopo i lavori di pulizia.

Il dipartimento regionale
della protezione civile
segnala “la pericolosità
di percorrere le strade cittadine di Catania,
sia a piedi sia con mezzi motorizzati,
a causa dell’emergenza cenere”.
La città è in gran parte ricoperta
dalla cenere vulcanica.

“È consigliabile inoltre –
aggiunge la protezione civile –
utilizzare la mascherina anche all’aperto,
per proteggere le vie respiratorie,
e che anziani
e persone con disabilità motorie
restino a casa.

ESTERI
ESTERI

 Krystalb97

Eric Adams vince le primarie democratiche per diventare sindaco di New York
Eric Adams ha vinto
le primarie democratiche
di New York.

Con circa un punto percentuale
di vantaggio
sulla sua diretta rivale,
Kathryn Garcia,
Adams può festeggiare la vittoria
anche se il conteggio dei voti
non è ancora terminato.

Ex capitano di polizia
e afroamericano,
Adams ha basato la sua strategia
sulla lotta alla criminalità
e sulla lotta al razzismo
all’interno delle forze dell’ordine.

Adesso si avvia
alle elezioni generali
dove sfiderà
il candidato repubblicano Curtis Sliwa.

“Sono cresciuto povero
a Brooklyn e nel Queens.
Indossavo un giubbotto antiproiettile
per tenere al sicuro
i miei vicini.
Sono onorato
di essere il candidato democratico
a sindaco della città
che ho sempre chiamato casa”,
ha dichiarato Adams.

 CULTURA & SOCIETA’
 CULTURA & SOCIETA’

Italia penultima in Europa per numero di laureati
Tra tante eccellenze,
l’Italia purtroppo scarseggia
in numero di laureati.
Nel 2020 solo il 29% dei giovani
tra i 25 e i 34 anni
hanno completato
il percorso universitario.

Questi dati sconfortanti
fanno scivolare il nostro Paese
al penultimo posto nella classifica
dei Paesi Ue.
Siamo molto lontani dall’obiettivo
fissato da Bruxelles,
cioè una media del 45%
entro il 2030.

I Paesi europei
con maggior numero di laureati invece sono:
Lussemburgo, Irlanda,
Cipro, Lituania, Paesi Bassi,
Belgio, Danimarca, Spagna,
Francia, Slovenia e Svezia,
che già hanno raggiunto
l’obiettivo dell’Europa.

Rimane in Italia una prevalenza di laureate
rispetto agli uomini,
un divario che aumenta nel tempo.
La quota di uomini laureati
è cresciuta negli ultimi 10 anni
con un ritmo molto più lento.

Terminare con successo
la carriera universitaria
non è sempre facile:
per motivi economici sicuramente,
ma a volte anche per imprevisti
dovuti alle difficoltà di superare un esame.
Potrebbe influire
sulla percentuale così bassa dell’Italia
anche il tipo di percorso,
più macchinoso e burocratico
rispetto agli altri Paesi europei.

 CULTURA & SOCIETA’
 CULTURA & SOCIETA’

È morta Raffaella Carrà
Raffaella Carrà è morta a 78 anni
dopo una breve e fatale malattia.
Con lei se ne va
un pezzo di storia dello spettacolo,
non solo italiano.

È stata simbolo di rivoluzione
per le donne
e per il costume italiano.

Con l’ombelico nudo
ha sfidato la censura,
quando la tv era ancora in bianco e nero.
Con le sue canzoni “leggere”
ha anticipato la rivoluzione sessuale.

L’anno scorso il “Guardian”
l’ha definita “la popstar italiana
che ha insegnato agli europei
la gioia del sesso”.
Cantava “Com’è bello far l’amore
da Trieste in giù!
L’importante è farlo sempre
con chi hai voglia tu”.

Nella sua carriera decennale
è stata ballerina, conduttrice,
“prima donna” nei varietà
del sabato televisivo,
attrice al cinema e cantante
e “regina della scena”
nei concerti sia italiani
che in Spagna e Sudamerica.

60 milioni di dischi venduti,
22 dischi d’oro e di platino,
13 Telegatti.

Poteva dire quel che credeva,
in un’Italia piena di stereotipi e pregiudizi.
Era amata proprio per la sua onestà,
per l’umanità
e per il suo sorriso contagioso.
Per questo è diventata un’icona
e un punto di riferimento
dei movimenti arcobaleno.

Raffaella se ne va con discrezione,
come discreta è stata nella vita privata,
senza mai alimentare pettegolezzi.

Nelle sue ultime volontà
ha chiesto una semplice bara
di legno grezzo
e un’urna per le sue ceneri.

 SPORT
 SPORT

Wimbledon: Berrettini ai quarti
Matteo Berrettini si è qualificato
ai quarti di finale
del torneo di Wimbledon.

Il tennista romano
ha sconfitto agli ottavi
il bielorusso Ivashka
in tre set con il punteggio
di 6-4 6-3 6-1.

Berrettini diventa così
il quinto italiano di sempre
a raggiungere i quarti a Wimbledon:
erano 23 anni
che un tennista del Bel paese
non raggiungeva questo traguardo.

Per Berrettini è la terza volta
tra i migliori otto
di un torneo Slam,
la seconda consecutiva
dopo Roland Garros.

Ai quarti lo attende la sfida
con Auger-Aliassime
che ha sconfitto in cinque set
il tedesco Zverev.

Niente da fare per l’altro italiano
rimasto in competizione:
Sonego è stato eliminato
agli ottavi da Federer.

Donations help us pay our writers and editorial staff. Click here to show your support!
Donations
Click here
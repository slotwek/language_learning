Listen online as you read:

ESTERI
ESTERI

Sudafrica, esplode la violenza
Il Sudafrica è nel caos,
sta vivendo la crisi più grave
dalla fine dell’apartheid,
25 anni fa.

Violente manifestazioni di protesta
sono scoppiate dopo l’arresto
di Jacob Zuma, l’ex presidente,
condannato per corruzione.

Zuma è membro
dell’African National Congress (Anc),
partito fondato da Nelson Mandela,
e ha guidato il Paese
dal 2009 al 2018.
Dal 1999 al 2005
ne è stato vicepresidente.

Nonostante la condanna,
Zuma è ancora popolare,
e gode di un forte consenso,
anche per il suo passato
da prigioniero a Robben Island
al fianco di Nelson Mandela.

Tra le masse di manifestanti che lo sostengono,
si sono infiltrati anche criminali.
Le proteste sono sfociate presto
in assalti, saccheggi e incendi
a negozi e centri commerciali.
Molte farmacie e centri anti-Covid
sono stati distrutti.

Il presidente in carica,
Cyril Ramaphosa,
ha schierato l’esercito.
Le vittime sono più di cento
e migliaia gli arresti.
Secondo Ramaphosa
“sono le gravi disuguaglianze sociali,
l’alto tasso di disoccupazione
e la povertà diffusa”,
aggravati dall’effetto della pandemia,
la vera causa delle rivolte.

I danni commerciali,
finora stimati, arriverebbero
a decine di milioni di dollari.

ESTERI
ESTERI

 Elisa.rolle

Miami, due cadaveri ritrovati a Villa Versace
Il 15 luglio,
giorno del 24esimo anniversario
della morte di Gianni Versace,
due cadaveri sono stati ritrovati
all’interno della villa di Miami Beach
dove il celebre stilista
ha perso la vita nel 1997.

Casa Casuarina,
conosciuta anche come La Magione,
si trova di fronte all’Ocean Drive di Miami,
e dopo la morte di Versace
è stata trasformata
in un hotel di lusso.

Secondo le autorità,
due cadaveri sarebbero stati scoperti
dagli addetti alle pulizie,
ma non è ancora chiaro
se la loro morte sospetta
sia in qualche modo connessa
all’anniversario dell’omicidio di Versace.

Gianni Versace ha perso la vita
a cinquant’anni
nell’estate del ’97
dopo essere stato colpito
da due proiettili
davanti alla porta della sua abitazione.

La morte era stata attribuita
a Andrew Cunanan,
tossicodipendente considerato responsabile
di una serie di altri omicidi nella zona.
Dopo essere stato trasferito all’ospedale,
Versace ha perso la vita,
e il corpo di Cunanan
è stato ritrovato senza vita
pochi giorni dopo.

Date le ombre e i misteri
che ancora circondano la morte
del celebre stilista e del suo assassino,
il ritrovamento dei due cadaveri
potrebbe infittire la trama.

 SPORT
 SPORT

 Кирилл Венедиктов

Finale Euro 2020, quattro arresti per insulti razziali
Secondo le forze di polizia britanniche,
quattro persone
sono state arrestate
in relazione agli insulti razziali
rivolti ai calciatori Marcus Rashford,
Jadon Sancho e Bukayo Saka
in occasione della finale di Euro 2020
della scorsa settimana.

I giocatori,
selezionati dall’Inghilterra
per i tre calci di rigore decisivi
contro l’Italia,
sono stati attaccati sui social media
con commenti che hanno sconvolto
il pubblico internazionale.

Il premier britannico Johnson
ha condannato l’avvenuto,
affermando di voler vietare
l’accesso alle partite di calcio
a tutti coloro che rivolgono insulti razziali
ai calciatori,
e di impartire multe ai social
che non eliminano le offese
dalle loro piattaforme.

Purtroppo, l’odio diffuso online
è solo un aspetto
delle violenze avvenute
in seguito alla finale calcistica:
secondo le autorità
sarebbero 264 gli arresti
registrati in Inghilterra.

Mentre la caccia ai colpevoli digitali continua,
Sancho ha dichiarato in una lettera:
“Non farò finta
di non aver percepito gli insulti razzisti
che i miei fratelli Marcus, Bukayo e io
abbiamo subìto dopo la partita,
però purtroppo
non c’è nulla di nuovo.
Come società dobbiamo migliorare
e responsabilizzare queste persone.”

sport.sky.it

sport.sky.it
ESTERI
ESTERI

Alluvioni in Germania
Abbondanti precipitazioni piovose
hanno provocato delle forti alluvioni
in Germania e Belgio,
che hanno causato morti
e molti danni.

In Germania il bilancio,
che sale di ora in ora,
è di almeno un’ottantina di morti,
mentre in Belgio
le vittime sono una decina.

Una delle zone più colpite
è la Renania,
dove diverse abitazioni
sono state distrutte
e ci sono centinaia di dispersi.
Migliaia le persone
senza corrente elettrica.

Le piogge hanno portato
all’ingrossamento dei fiumi
come il Reno e la Mosa.
Migliaia di persone sono al lavoro
per salvare le persone bloccate
e liberare le strade dai detriti.

La Cancelliera Merkel
ha espresso la propria vicinanza
alle persone coinvolte
promettendo loro
che non verranno lasciate sole.

ESTERI
ESTERI

Sparatoria in Texas
Una sparatoria a Levelland,
in Texas,
ha causato la morte
di un poliziotto
e il ferimento
di altri quattro agenti.

Secondo le prime ricostruzioni
gli agenti sarebbero stati chiamati
dal vicino di casa dell’aggressore,
che ha avvisato la polizia
dopo aver visto l’uomo
aggirarsi armato.

Quando i poliziotti
hanno bussato
alla porta del sospetto,
questo ha improvvisamente
iniziato a sparare.

Dopo un lungo scontro a fuoco
e diverse ore di trattative
si è reso quindi necessario
l’intervento delle squadre swat.

Durante gli scontri
uno degli agenti è rimasto ucciso
e un altro gravemente ferito;
altri quattro sono rimasti feriti
in maniera meno grave.

L’aggressore,
il 22enne Omar Soto-Chavira,
è stato quindi arrestato
e ricoverato in ospedale
per le ferite riportate.

 CULTURA & SOCIETA’
 CULTURA & SOCIETA’

 Jen

Nuovo legale per Britney Spears
La vicenda di Britney Spears
continua a far discutere.

La Spears ha ottenuto una vittoria,
le è stata riconosciuta
la possibilità di scegliere il suo legale
sostituendo quello scelto dalla corte,
che si è dimesso.

Sarà adesso assistita
da Matthew Rosengart
che in passato ha difeso
anche Spielberg e Sean Penn.

E’ la prima volta che la cantante
può decidere da sola.

Visibilmente emozionata,
Britney Spears ha parlato alla corte
via telefono
ed è scoppiata in lacrime.
Il nuovo avvocato ha chiesto
al padre della cantante
di farsi volontariamente da parte.

 CULTURA & SOCIETA’
 CULTURA & SOCIETA’

Commissione Europea: parità di genere entro il 2030
In occasione del Summit Women20,
la presidente della Commissione Europea,
Ursula Von der Leyen,
in un videomessaggio ha affermato
la necessità di dare le giuste opportunità
a tutte le donne.

Secondo la von der Leyen
per raggiungere la parità entro il 2030,
c’è bisogno dei pagamenti
dei congedi parentali,
di consolidare l’assistenza
per l’infanzia e per gli anziani.
Non è ammissibile,
ai giorni nostri,
che le donne debbano scegliere
tra la carriera e la famiglia.

Bisogna anche che le donne
pretendano un accesso equo
al mondo del lavoro
e di poter allo stesso tempo
crescere i propri figli.
Questi sono gli investimenti
che bisognerebbe fare
per una ripresa solida e sostenibile;
con il contributo del Women20
si possono gettare le basi
per rappresentare gli uomini e le donne
in maniera equa
sia nel lavoro sia nella famiglia.

Un’altra battaglia che la presidente
della Commissione Europea
ha iniziato al G7
è legata all’istruzione,
su cui si dovrebbe investire di più.
Ha annunciato infatti
che la Commissione aumenterà di un terzo
i fondi stabiliti per l’istruzione,
raggiungendo i 100 milioni di euro.

Donations help us pay our writers and editorial staff. Click here to show your support!
Donations
Click here
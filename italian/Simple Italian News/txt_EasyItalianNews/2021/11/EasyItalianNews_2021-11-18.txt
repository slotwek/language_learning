Listen online as you read:

 ITALIA
 ITALIA

Il governo italiano si prepara a nuove misure per la quarta ondata e il Natale
Il governo Draghi sta studiando
alcuni aggiustamenti necessari
“per garantire alle imprese
e alle attività commerciali
di rimanere aperte”
durante le festività natalizie.

I contagi stanno aumentando
con l’arrivo della quarta ondata
e le ipotesi per contenerli sono:
riduzione a 9 mesi della validità
del certificato verde,
24 ore per i test rapidi
e terza dose per tutti.

Dal primo dicembre
saranno somministrati i richiami
per chi ha più di 40 anni.

Gli studi dell’ISS
(Istituto Superiore di Sanità)
dimostrano che l’efficacia del vaccino
comincia a scendere
dopo sei mesi dalla seconda dose.

Il governo per ora
è comunque contrario
a “un doppio binario per i no vax”.
Le restrizioni per chi non ha il vaccino
potrebbero scattare
soltanto se si arriverà
in fascia arancione o rossa.
In quel caso si potrebbe adottare
il modello tedesco del “green pass 2G”:
negli alberghi e nei ristoranti
potranno entrare solo vaccinati (geimpft)
e guariti (genesen).

ESTERI
ESTERI

 jf01350
Esplosione di Liverpool: per la polizia è terrorismo
L’attentato di Liverpool
è stato dichiarato definitivamente
come atto terroristico.
Qualche giorno fa, infatti,
nella città inglese
un ordigno è esploso in un taxi
provocando la morte di un uomo
e il ferimento del tassista.

La polizia locale
ha già arrestato quattro uomini.
Il capo dell’antiterrorismo
del Nord-Ovest dell’Inghilterra
ha spiegato come si sono evolute le indagini,
che l’ordigno fatto esplodere nel taxi
era rudimentale,
e che il movente
non è stato ancora chiarito.

Si presume che l’obiettivo
potesse essere una delle commemorazioni
in occasione del Remembrance Day,
in cui si ricordano i caduti di guerra.
L’evento stava avendo luogo
proprio nell’ospedale di fronte al quale
è avvenuta l’esplosione,
il Liverpool Women’s Hospital.

Secondo le ricostruzioni,
l’unica vittima è l’attentatore.
Il tassista, che è invece è rimasto ferito,
appena si è accorto
degli strani movimenti del passeggero,
ha fermato il veicolo,
scendendo e bloccando le portiere
a pochi istanti dall’esplosione.

David Perry, questo il nome del tassista,
è stato definito un eroe
non solo dai media,
ma anche dalla sindaca di Liverpool,
Joanne Anderson.

 SALUTE
 SALUTE

Pfizer chiede l’autorizzazione per la pillola anti-Covid
Pfizer ha richiesto
alle autorità americane
l’autorizzazione per l’uso
della sua pillola anti-Covid.

L’amministratore delegato di Pfizer,
Albert Bourla,
ha dichiarato in una nota:
“C’è un bisogno urgente
di cure salvavita.
L’efficacia mostrata dal Paxlovid
mette in evidenza
il ruolo essenziale
che le terapie orali antivirali
possono avere
nella battaglia contro il Covid”.

L’azienda farmaceutica
ha anche ceduto la licenza
per produrre il suo antivirale;
questo permetterà
a produttori generici
di produrre e distribuire
la loro pillola.

Il farmaco sarà distribuito
a 95 paesi
a basso e medio reddito,
che rappresentano circa il 53%
della popolazione mondiale.

Pfizer ha anche dichiarato
che rinuncerà alle royalties
sulle vendite della sua pillola
nei paesi a basso reddito.

Sono già pianificati
50 milioni di cicli di trattamento
entro la fine del 2022.

ECONOMIA
ECONOMIA

Italia, inflazione ai livelli più alti dal 2012
L’ultimo rapporto rilasciato dall’Istat
ha annunciato
che l’inflazione in Italia
nel mese di ottobre
ha raggiunto i livelli più alti
registrati negli ultimi dieci anni.

Secondo i dati,
l’indice nazionale dei prezzi al consumo
avrebbe registrato
un aumento dello 0,7%
su base mensile
e del 3,0% su quella annuale.

Secondo l’agenzia,
l’inflazione degli ultimi quattro mesi
sarebbe dovuta per la maggior parte
all’aumento dei prezzi energetici.

Furio Truzzi, presidente dell’associazione
per i diritti dei consumatori
‘Assoutenti’,
ha definito la situazione
“una corsa di prezzi e tariffe
che non solo impoverisce le famiglie,
ma avrà ripercussioni
per l’intera economia nazionale:
a fronte di una inflazione in salita
i consumatori ridurranno inevitabilmente la spesa”.
Infatti,
la spesa annuale delle famiglie
sarebbe aumentata di una media
di 894 euro.

cronachedi.it

cronachedi.it

 CULTURA & SOCIETA’
 CULTURA & SOCIETA’

 Naotake Murayama
Asta record per un divorzio
Trentacinque opere,
tra dipinti e sculture,
sono state vendute all’asta di New York
per la cifra complessiva
di 676 milioni di dollari.

Le opere, tra cui Andy Warhol,
Mark Rothko,
Alberto Giacometti e Jackson Pollock,
facevano parte della collezione
di Harry Macklowe,
imprenditore immobiliare,
e della moglie Linda Burg.

I due hanno divorziato
dopo 59 anni di matrimonio
e il giudice gli ha imposto
di vendere la preziosa collezione.

Tra le opere più famose
“No 7” di Mark Rothko,
l’opera battuta
al prezzo più alto della serata,
82,5 milioni di dollari.

La collezione non è finita,
una seconda parte
andrà all’asta nel 2022.

 SPORT
 SPORT

Qualificazione mondiali: Italia agli spareggi
L’Italia ha pareggiato
con il punteggio di 0-0
la partita contro l’Irlanda del Nord,
ultimo incontro del girone di qualificazione
ai mondiali di calcio del Qatar.

Contemporaneamente la Svizzera
ha battuto per 4-0 la Bulgaria
conquistando così
il primo posto del girone
e la qualificazione diretta ai mondiali.

L’Italia con il secondo posto del girone
dovrà quindi affrontare
gli spareggi di marzo
per conquistare
uno degli ultimi 3 posti a disposizione.

Saranno 12 le squadre
a contendersi gli ultimi posti
e saranno divise
in 3 gruppi da 4 squadre
con due teste di serie.
Le vincitrici dei 3 gruppi
andranno in Qatar.

Il sorteggio dei gruppi
si terrà il 26 novembre,
tra gli avversari più temibili
c’è il Portogallo di CR7.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Herzi Pinki
Austria, lockdown per i no vax
Il cancelliere austriaco Schallenberg
ha annunciato il lockdown
per i non vaccinati.
I non vaccinati potranno uscire di casa
soltanto per andare al lavoro,
per fare acquisti di prima necessità
e per brevi passeggiate.

Le misure saranno in vigore
da lunedì 15 fino al 24 novembre.

La decisione è necessaria
“per evitare il crollo
del sistema sanitario”,
ha detto il cancelliere.
In Austria i contagi sono arrivati
a 13 mila nelle ultime 24 ore.

L’Ue commenta: “Queste decisioni
sono di competenza dei singoli Stati”.
Intanto anche in Germania e in Olanda
sono state prese misure restrittive
per i non vaccinati,
che non possono accedere
nella maggior parte dei luoghi pubblici:
bar, ristoranti,
cinema, stadi ecc.

In Italia “il sistema sta tenendo”,
anche grazie all’introduzione
dell’obbligo del green pass.
Il governo per ora ha escluso
il lockdown per i non vaccinati.
Prima di Natale, però,
potrebbe essere adottato
il modello del “2g” tedesco:
cioè l’accesso ai luoghi pubblici
per i soli vaccinati e guariti,
e non a chi presenta il tampone.

 ITALIA
 ITALIA

 Sam Effron
Liberato l’operatore umanitario arrestato in Etiopia
Alberto Livoni, l’operatore umanitario
arrestato in Etiopia il 6 novembre,
è stato rilasciato.

Alberto Livoni era stato arrestato
mentre si trovava nella sua abitazione
ad Addis Ababa
per poi essere accusato
di aver finanziato
un movimento terroristico locale.

Insieme a lui sono stati incarcerati
altri cooperanti,
missionari, volontari delle Ong
e dipendenti delle agenzie Onu.

Le forze governative
hanno infatti incarcerato
chiunque fosse solo sospettato
di aver avuto rapporti
con la regione attaccata un anno fa
dall’esercito etiope

Il rilascio è stato condotto
dall’Ambasciata Italiana in Etiopia.

L’organizzazione di Volontariato internazionale per lo sviluppo
ha comunicato che Alberto Livoni
è stato rilasciato in buona salute,
invece gli altri due operatori
si trovano ancora in cella.

Il Volontariato internazionale per lo sviluppo,
per il quale lavora Alberto Livoni,
si occupa delle scuole
e di corsi di formazione per i giovani.

urbanpost.it

urbanpost.it

ESTERI
ESTERI

E’ nato Curtis, il bimbo più prematuro al mondo
E’ nato in Alabama
a 21 settimane e 1 giorno
Curtis Means,
il più piccolo prematuro mai nato.

Al piccolo, che ora ha 16 mesi,
è stato consegnato il riconoscimento
da Guiness World Records.

Curtis pesava solo 420 grammi alla nascita
e aveva una gemella
che purtroppo non ce l’ha fatta.

Lui invece, pur avendo solo l’1%
di possibilità di sopravvivenza,
dopo 3 mesi di terapia intensiva
è tornato a casa.

Sumita Gray, un’infermiera
che si è presa cura di Curtis
nei suoi primi mesi di vita
afferma: “Era il bambino più piccolo
con cui avessimo mai lavorato,
ma sapevamo di avere le risorse
e le competenze
per supportare Curtis e sua madre.
Eravamo determinati a vederlo
tornare a casa”.

Il precedente record
era detenuto da un bimbo
nato in Canada
a 21 settimane e 5 giorni.

 CULTURA & SOCIETA’
 CULTURA & SOCIETA’

 Chris6d
New York, la nuova vista sulla città scalando un grattacielo
Una nuova attrazione
è pronta per essere inaugurata
a New York,
dove la City Climb
permetterà ai visitatori
alla ricerca di un brivido
di scalare uno degli edifici
più alti di Hudson Yards.

Il grattacielo di Manhattan
è alto quasi 400 metri e,
dopo essersi muniti di un’imbracatura,
gli scalatori potranno salire
su una piattaforma
prossima alla sua cima
per godersi una vista spettacolare
della Grande Mela.

A rendere questa attrazione fenomenale
è la mancanza di vetri o finestre
sulla piattaforma,
dove la vista del panorama
è completamente ininterrotta.
Si tratta dell’arrampicata più alta
realizzabile sulla facciata esterna
di un grattacielo,
ed è prenotabile al costo di 185 dollari.

La ditta dietro a City Climb
è Cimolai Technology,
un’azienda basata in Veneto.

nordesteconomia.gelocal.it

nordesteconomia.gelocal.it
 CULTURA & SOCIETA’
 CULTURA & SOCIETA’

 jimincairns
Morto lo scrittore Wilbur Smith
Wilbur Smith, 88 anni,
è morto nella sua casa
di Cape Town,
in Sudafrica.

Lo scrittore aveva all’attivo
49 romanzi pubblicati,
tutti diventati bestseller
con oltre 140 milioni di copie vendute.

Nato e cresciuto in un ranch
in Zambia,
prima di diventare scrittore
aveva tentato diversi lavori:
minatore, marinaio su una baleniera,
commercialista.

Il successo è arrivato
già con il primo romanzo,
“When the Lion Feeds”,
diventato bestseller
ma inizialmente rifiutato
da oltre 20 editori.

Da quel momento è diventato
uno degli scrittori più prolifici del mondo
e i suoi libri
sono stati tradotti
in oltre 30 lingue.

La notizia è stata diffusa
attraverso il suo sito internet
con questo messaggio:
“Se n’è andato
in modo inaspettato,
dopo una mattinata
di lettura e scrittura,
con al fianco la moglie Niso”.

 CULTURA & SOCIETA’
 CULTURA & SOCIETA’

Venezuela, l’orchestra più grande al mondo
Il Venezuela tenta di entrare
nel Guinness dei primati
formando l’orchestra più grande al mondo.

Il sistema delle orchestre
per bambini e giovani del Venezuela
si è esibito a Caracas
in un maxi concerto
che ha coinvolto oltre 12mila musicisti.

Sono stati eseguiti 8 brani,
l’ultimo del maestro José Antonio Abreu
che ha fondato il Sistema nel 1975
per offrire anche ai bambini poveri
la possibilità di esprimere
il proprio talento musicale.

Per ottenere il Guinness
è stato necessario
rispettare alcune regole:
i musicisti dovevano essere esperti
e guidati da un direttore esperto.
Circa 300 persone hanno verificato
che tutti i partecipanti fossero musicisti,
che ciascuno avesse uno strumento
e che il concerto si estendesse
per oltre 5 minuti.

Il precedente record era detenuto
da un’orchestra di 8.097 persone
di San Pietroburgo.

 SPORT
 SPORT

Qualificazioni mondiali: Italia-Svizzera 1-1
Nel penultimo turno di qualificazione
ai mondiali del 2022,
Italia e Svizzera hanno pareggiato
con il punteggio di 1-1.

Gli elvetici sono passati in vantaggio
dopo 12 minuti,
l’Italia ha accusato il colpo
ed è stata in difficoltà
per diversi minuti.

Fortunatamente gli azzurri si sono ripresi
e hanno trovato il gol del pareggio
con Di Lorenzo al 36’.

Nella ripresa l’Italia
ha provato a spingere
senza però trovare il gol.

Allo scadere della partita
Jorginho ha avuto l’occasione
di dare la vittoria all’Italia
grazie a un calcio di rigore.
L’azzurro ha però calciato alto
e la partita è finita 1-1.

L’Italia è così a pari punti
con la Svizzera
ma prima del girone
grazie alla differenza reti:
l’ultima partita deciderà
chi si qualificherà direttamente
e chi invece andrà agli spareggi.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Davide Mauro
Afghanistan: uccise quattro donne tra cui attivista femminista
Frozan Safi,
una docente di economia
e attivista femminista afghana,
è stata ritrovata uccisa
in una località nel nord dell’Afghanistan
a due settimane
dalla denuncia della sua scomparsa.

Accanto al suo corpo
martoriato dai proiettili,
sono stati ritrovati i cadaveri
di altre tre donne,
ancora non identificate.

Secondo le prime ricostruzioni,
Safi e le altre donne
sarebbero state attirate
all’interno di un’abitazione di Mazar-i-Sharif
da un individuo che prometteva
di essere in grado di aiutarle
a emigrare dall’Afghanistan.

I familiari della vittima
hanno dichiarato che Safi
ha passato le ultime settimane
cercando disperatamente
una via di fuga dal paese,
poiché preoccupata
per la sua incolumità.

Le autorità talebane hanno comunicato
che due uomini sono stati fermati
in relazione al crimine.

ESTERI
ESTERI

 AgnosticPreachersKid
Giudice blocca obbligo vaccinale di Biden in aziende
La Corte d’Appello Federale degli Stati Uniti
ha temporaneamente sospeso
il provvedimento dell’obbligo vaccinale
per i lavoratori delle aziende
con almeno 100 dipendenti.

Nella motivazione della sentenza
si fa riferimento al rischio
di “gravi problemi statutari
e costituzionali”
legati a tale obbligo.
L’obbligo vaccinale è stato deciso
dal presidente Joe Biden
e dovrebbe entrare in vigore
dal 4 gennaio 2022.

Il ricorso verso l’obbligo vaccinale
è stato presentato da diverse aziende
e dagli stati del Texas,
Louisiana, Mississippi,
South Carolina e Utah,
tutti a maggioranza repubblicana.

Adesso l’amministrazione Biden
deve rispondere alla richiesta della Corte
contro la norma,
dimostrando che è costituzionale.

I lavoratori coinvolti dal provvedimento
dell’obbligo vaccinale
sono dagli 80 ai 100 milioni.
Con questa mossa la Casa Bianca
spera di accelerare
la campagna di immunizzazione,
eliminando le ultime resistenze
dei tanti no vax.

Secondo il provvedimento,
chi non si sottopone
alla doppia dose di Pfizer o di Moderna
deve fare un test anti-Covid,
se non vuole perdere il posto di lavoro.

 ITALIA
 ITALIA

 U.S. Secretary of Defense
Vaccino: terza dose per un Natale sicuro
Si avvicina il Natale
e l’obiettivo del governo italiano
è quello di permettere alla popolazione
di trascorrere le festività
senza chiusure e limitazioni.

Con l’arrivo dell’autunno
l’intera Europa è entrata
nella quarta ondata del Covid,
Italia compresa,
anche se i casi registrati
sono ancora un numero gestibile.
Il tasso di positività è infatti
poco superiore all’1%.

Bisogna accelerare sulle terze dosi,
come ha dichiarato
il ministro della Salute Roberto Speranza.
La terza dose è raccomandata agli over 60
che hanno completato da 6 mesi
il ciclo vaccinale,
ai fragili, e a tutte le persone
che hanno ricevuto la dose unica di J&J.

Speranza ha sottolineato
che la terza dose del vaccino
prolunga anche la durata del Green pass,
che varrà 12 mesi
dalla somministrazione della terza dose.
Intanto le agenzie del farmaco Ema e Aifa
stanno lavorando per approvare
le nuove pillole antivirali,
le quali possono ridurre dell’89%
il rischio di ospedalizzazione.

ESTERI
ESTERI

Iraq: attentato con drone a primo ministro
Un attacco con dei droni esplosivi
è stato lanciato
contro la residenza
del primo ministro iracheno.

Sono stati utilizzati 3 droni
che, secondo la sicurezza,
sarebbero partiti
da una zona vicina
al Ponte della Repubblica.

2 dei droni sono stati abbattuti
dalla sicurezza
del primo ministro Moustafa Al Kazimi,
il terzo, invece,
è riuscito a colpire la residenza
situata nella Green Zone.

L’attacco è avvenuto
durante una protesta
contro il risultato
delle ultime elezioni parlamentari.

Per il capo del Consiglio supremo
di sicurezza nazionale,
l’attacco rappresenta
“un tentativo di insurrezione
guidato da paesi stranieri”.

Anche gli Stati Uniti
hanno condannato l’attacco
definendolo “un atto di terrorismo”.

 ITALIA
 ITALIA

Partorisce in auto in videochiamata con un’infermiera
Una donna ha partorito in auto
mentre si stava recando,
con il compagno,
in un ospedale del bolognese.

L’obiettivo era appunto
di arrivare in ospedale,
ma la madre aveva dolori troppo forti,
così, dopo essersi fermati,
hanno chiamato i soccorsi
che hanno suggerito loro
di portare a termine il parto in auto.

Nonostante la paura,
tutto è andato bene
grazie all’assistenza dell’infermiera
che ha seguito la coppia
in tutte le fasi del parto,
sincerandosi che mamma e bambino stessero bene.

L’ambulanza li ha poi trasportati in ospedale
ed entrambi godono di ottima salute.

L’infermiera, Elisa Nava,
aveva già assistito un’altra mamma
in videochiamata
e quell’intervento le era valso il riconoscimento
da parte della Società italiana
degli infermieri di emergenza territoriale.

 CULTURA & SOCIETA’
 CULTURA & SOCIETA’

 Frank Schwichtenberg
Calca al concerto di Travis Scott: 8 morti
Si è verificata una tragedia
durante il concerto del rapper Travis Scott,
in occasione dell’Astroworld festival,
a Houston.

Al concerto erano presenti 50.000 persone
e a un certo punto la folla da dietro
ha iniziato a spingere verso il palco
provocando panico davanti.

Diverse persone
sono rimaste schiacciate:
almeno 8 sono morte,
tra cui bambini di 10 anni,
e circa 300 persone
sono rimaste ferite in modo lieve
e soccorse sul posto.

Il concerto è stato interrotto
quando si sono accorti
della gravità della situazione.

La seconda giornata del festival
è stata annullata.

Donations help us pay our writers and editorial staff. Click here to show your support!
Donations
Click here
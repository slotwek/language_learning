Listen online as you read:

ESTERI
ESTERI

Covid Germania, situazione drammatica
“La situazione in Germania
è drammatica”.
Sono le parole della cancelliera
Angela Merkel:
la quarta ondata
è sfuggita al controllo.

I numeri parlano chiaro:
arrivano a 65.371 i nuovi casi positivi
negli ultimi giorni.
L’indice settimanale
è di 336,9 positivi
su 100 mila abitanti.
L’indice di ospedalizzazione
è salito a 5,15 pazienti
su 100 mila abitanti.

“Siamo in una situazione
di emergenza molto seria
e avremo un Natale davvero terribile
se non facciamo qualcosa
contro la tendenza attuale”.
Con queste parole
si è espresso il presidente
del Robert Koch Institut,
Lothar Wieler.

In alcune zone si inizia a pensare
alla regola del 2G+
(accesso a vaccinati o guariti
con un tampone negativo recente).
In Germania la percentuale di vaccinazione
è ancora bassa:
solo il 67,6% della popolazione tedesca
ha completato il ciclo,
e il 70% ha ricevuto la prima dose.
In alcuni Länder,
come la Sassonia,
la percentuale dei vaccinati
è appena sopra il 50%.

Il ministro della Salute, Jens Spahn,
ha chiesto di estendere la regola del 2G
a tutto il territorio nazionale
e di introdurre il 3G
(che comprende anche chi ha un test negativo)
per accedere ai trasporti pubblici.

ESTERI
ESTERI

 Exile on Ontario St
Canada, “tempesta del secolo” sommerge la Columbia britannica
La Columbia britannica,
la provincia canadese più a ovest
del paese nordamericano,
è stata sommersa da piogge torrenziali
che negli ultimi giorni
hanno costretto migliaia di persone
in tutta l’area
ad abbandonare le proprie abitazioni.

La pioggia ha causato frane e inondazioni,
una delle quali
ha provocato una vittima
nei pressi di Lillooet,
a circa 250km da Vancouver.

Le autorità federali hanno comunicato
che le ricerche continuano
e che il numero totale
delle persone scomparse
non è ancora stato confermato.

L’intera città di Merrit,
a nord-est di Vancouver,
è stata evacuata per almeno una settimana,
e l’autostrada Coquihalla Highway
è stata sommersa dall’acqua.
Migliaia di persone
sono rimaste senza elettricità,
e a causa di questi incredibili disagi,
l’evento meteorologico è stato battezzato
“La tempesta del secolo”.

video.repubblica.it

video.repubblica.it

 ITALIA
 ITALIA

Incubo “stop” per gli impianti sciistici
Anche se quest’anno
non si parla di lockdown,
per le strutture sciistiche
è ancora un periodo difficile.

Le nuove regole del Covid
con la quarta ondata in arrivo,
continuano a cambiare
per la salvaguardia della popolazione,
e rendono la vita complicata
agli appassionati dello sci.

La situazione in Italia consentirà
solo ai possessori del Green pass
di poter accedere alle piste,
mentre a nord delle Alpi
solo alle persone vaccinate e guarite.

Il problema principale è che la regione
del Trentino Alto Adige
è già zona gialla
e potrebbe diventare presto arancione.
Questo porterebbe alla chiusura degli impianti.

C’è anche da aggiungere
che la preoccupazione in questa regione
è più che fondata,
dato che la percentuale dei vaccinati
è molto bassa,
addirittura il 10% inferiore
al resto dell’Italia.

Anche altre regioni del nord
stanno avendo problemi
con la crescita del numero di contagi:
il Friuli per esempio,
a causa delle tante manifestazioni
nelle ultime settimane,
ma anche la Valle d’Aosta,
dove i contagi si stanno diffondendo
soprattutto tra i giovani.
Ma la situazione per il momento,
almeno in quest’ultima regione,
è sotto controllo;
a tal proposito il governatore
spera di poter avviare la stagione dello sci
tra la fine del mese di novembre
e l’inizio di dicembre.

 ITALIA
 ITALIA

Sassuolo: uccide la famiglia e si suicida
A Sassuolo, nel modenese,
un uomo ha ucciso con un coltello
la moglie, la suocera
e i figli di due e cinque anni.
Dopo aver compiuti gli omicidi,
l’uomo si è suicidato.

A salvarsi è stata invece
la figlia di 11 anni della donna,
nata da una precedente relazione:
la bambina infatti
si trovava a scuola.
Anche il bisnonno dei bambini,
che era costretto a letto in casa,
è stato risparmiato.

Dalle prime indagini sembrerebbe
che all’origine del gesto
possa esserci la fine della relazione
tra la vittima e l’omicida:
alcuni testimoni hanno riferito
di minacce fatte dall’uomo
che non si rassegnava.

La città di Sassuolo ha proclamato
una giornata di lutto cittadino
in occasione dei funerali delle vittime,
e ha istituito una raccolta fondi
destinata alla bambina sopravvissuta.

ESTERI
ESTERI

Cina, cacciato e bandito dall’all you can eat perché “mangia troppo”
Un live streamer
noto come Mr Kang
è stato cacciato e bandito a vita
da un ristorante ‘all you can eat’.

Mr Kang sarebbe stato cacciato
dopo 2 grandi abbuffate al ristorante,
dove avrebbe consumato
circa 6 chili di cibo:
2 chili di piedini di maiale
nel primo pasto
e 4 chili di gamberi
nel secondo.

Secondo lo streamer
quello che è successo
sarebbe “discriminatorio”
nei confronti delle persone
che riescono a mangiare tanto cibo.

Anche il proprietario del ristorante
ha commentato la vicenda:
“Ogni volta che viene qui,
perdo qualche centinaio di yuan.
Beve 20 o 30 bottiglie
di latte di soia
e mangia interi vassoi
di piedini di maiale o di gamberi”.

Ha anche accusato Mr kang
di nascondere il cibo nelle tasche.

La vicenda,
diffusa dal canale Hunan TV
e rimbalzata su Weibo,
è diventata virale
e in poco tempo ha collezionato
migliaia di visualizzazioni
e di commenti.

SCIENZA
SCIENZA

L’eclissi parziale di luna più lunga degli ultimi 580 anni
L’eclissi parziale di luna
più lunga degli ultimi 580 anni
è durata 3 ore e 28 minuti
con la superficie lunare
coperta per il 97%.

L’eclissi è stata così lunga
poiché la luna era prossima all’apogeo,
cioè il punto dell’orbita
più lontano dalla terra.

Ciò comporta
un movimento più lento del satellite
che impiega più tempo
ad attraversare
il cono d’ombra della terra.

Purtroppo il fenomeno
non è stato molto visibile in Italia,
se non da alcune regioni
più a nord-ovest.

Per ovviare a questo problema,
il “virtual telescope” ha organizzato
una diretta streaming
con l’aiuto dei suoi collaboratori
in Australia e in America,
luoghi in cui l’eclissi
è stata più visibile.

 CULTURA & SOCIETA’
 CULTURA & SOCIETA’

Repubblica Dominicana, ritrovati resti di civiltà pre-agricola
Un ritrovamento significativo
che potrebbe portare alla scoperta
delle prime civiltà
che hanno popolato l’America centrale
è stato riportato
da una missione archeologica e antropologica
diretta dall’Università della Sapienza
di Roma.

La scoperta è avvenuta
in una località della penisola di Samanà,
nella Repubblica Dominicana,
e i resti risalirebbero
all’era arcaica pre-agricola.

Centinaia di oggetti
scolpiti in pietra levigata
sono stati ritrovati
all’interno di una sorta di officina,
tra i quali 12 pestelli
che sarebbero stati utilizzati
per la lavorazione di materie prime
e per la preparazione del cibo.
Infatti, sul luogo
sono stati ritrovati
anche delle bacche e del pesce.

Secondo i ricercatori,
il prossimo passo consisterà
nella ricerca e analisi della necropoli
per ottenere più informazioni
su questa comunità arcaica.

Donations help us pay our writers and editorial staff. Click here to show your support!
Donations
Click here
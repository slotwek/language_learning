Listen online as you read:

ESTERI
ESTERI

 Gémes Sándor/SzomSzed
Profughi della Bielorussia ammassati sul confine polacco
Centinaia di profughi sono in marcia
verso la frontiera polacca
dalla Bielorussia:
una situazione che sta provocando
molte tensioni tra Minsk e Bruxelles,
specialmente dopo che Varsavia
ha respinto il loro ingresso
e si è detta pronta
a difendere i propri confini
con uno schieramento di polizia:
ben 12mila soldati schierati nella zona.

Anche l’Ue ha dichiarato
che manterrà una reazione unita
verso il regime di Alexander Lukashenko,
mentre Minsk nega l’organizzazione
di questa enorme ondata migratoria;
l’intolleranza del governo polacco
nei confronti dei migranti
è diventata un caso internazionale,
visto che l’Ue è dovuta intervenire
sulla questione del muro
al confine con la Polonia,
per cui Varsavia aveva chiesto
un ingente aiuto economico all’Europa.

Intanto la Polonia ha registrato
più di 23mila accessi illegali
di migranti provenienti da est,
la maggior parte dal Medio Oriente,
con famiglie e bambini.
La destinazione finale di questi sfortunati
sarebbe la Germania.

L’ultima volta che si era verificata
una situazione simile
era il 2016,
nella crisi migratoria
che si è riversata
sul confine greco-macedone.

ESTERI
ESTERI

Singapore: i no-vax dovranno pagarsi le cure
A Singapore i cittadini
che hanno scelto di non vaccinarsi,
nel caso in cui si dovessero ammalare di Covid
dovranno pagarsi da soli le cure.

La nuova regola entrerà in vigore
a partire dal prossimo 8 dicembre.

A darne notizia è stato
il Ministro della salute
che ha così dichiarato:
“Attualmente,
le persone non vaccinate
costituiscono una maggioranza considerevole
di coloro che richiedono
cure ospedaliere intensive,
e contribuiscono in modo sproporzionato
alla pressione
sulle nostre risorse sanitarie”.

Le spese per i minori di 12 anni
e per chi non può vaccinarsi, invece,
resteranno a carico dello stato.

A Singapore l’85% della popolazione
è vaccinata
e il 18% ha ricevuto
la terza dose.

ESTERI
ESTERI

Chiesa francese vende immobili per risarcire vittime della pedofilia
La Chiesa francese venderà
una parte dei suoi beni
per risarcire le vittime di pedofilia
degli ultimi 70 anni.

La notizia è arrivata
lunedì 8 novembre 2021.
I vescovi francesi hanno così deciso
di mettere a disposizione
un fondo economico
per il risarcimento delle vittime,
oggi adulte,
che in passato hanno subito abusi
negli ambienti ecclesiastici.
Per farlo “cederanno beni immobiliari
della Conferenza episcopale
di Francia e delle diocesi”.

Lo ha annunciato a Lourdes
Eric de Moulins-Beaufort,
il presidente dei vescovi francesi,
durante l’Assemblea della Conferenza.

Inoltre sarà creato
un organismo nazionale
che si occuperà dei risarcimenti delle vittime,
“caso per caso”.
Una giurista, Marie Derain de Vaucresson,
che difese i bambini,
sarà a capo di questo organismo
per analizzare i singoli casi.

La “Commissione indipendente Sauvé”,
della Chiesa francese
ha pubblicato i risultati dell’inchiesta
sulla pedofilia in ambienti ecclesiastici:
negli ultimi 70 anni
ci sono state 330 mila vittime minorenni
di sacerdoti e personale laico
coinvolto a vari livelli nella Chiesa.
Negli ultimi 50 anni,
fra il 1950 e il 2020,
le vittime sono state circa 216 mila.

 TECNOLOGIA
 TECNOLOGIA

 Ed Uthman
Apple, all’asta computer assemblato da Jobs e Wozniak
E’ stato venduto all’asta
il raro Apple-1,
primo modello di computer
fabbricato da Apple nel 1976.

Il computer, di cui restano
solo 20 esemplari funzionanti,
è stato costruito a mano
dai fondatori dell’azienda
Steve Jobs e Steve Wozniak.

Il “Chaffey College” Apple-1
fu assemblato in un garage
agli inizi della loro carriera.

Ciò che lo rende ancora più raro
è il fatto che il computer
è uno dei pochissimi
ad esser stato costruito con legno di koa.

L’esemplare proviene dalle Hawaii,
è restaurato e autenticato,
e contiene il manuale di istruzioni originale.

Alla vigilia dell’asta,
diversi analisti internazionali
avevano ipotizzato che il prezzo
avrebbe potuto superare
anche il milione di dollari,
tuttavia il prezzo finale
è stato di “soli” 400mila dollari.

AMBIENTE
AMBIENTE

 Andrew Smith
Tamigi: tornano squali e foche
Grazie agli sforzi di conservazione
per riportare in vita
il fiume di Londra,
dichiarato “biologicamente morto” nel 1957,
pare si stia verificando ora
un’inversione di tendenza.

Uno studio della Zoological Society of London (ZSL)
ha rilevato infatti
la presenza di cavallucci marini,
anguille, foche e squali
nelle acque del Tamigi.

Il fiume,
grazie alla sua elevata salinità,
permette a molte specie animali di popolarlo:
il conteggio più recente
ha rivelato che sono presenti
circa 900 foche portuali
e 3.200 foche grigie.
Il numero di pesci
è diminuito dagli anni ’90
ma la marea del Tamigi
ospita più di 115 specie di pesci
e 92 specie di uccelli.

Gli scienziati pensano
che gli squali utilizzino l’estuario per partorire,
questo grazie al miglioramento
della qualità dell’acqua
e delle concentrazioni di ossigeno.

Tuttavia è stato anche riscontrato
un aumento delle concentrazioni di nitrati,
causati da effluenti industriali e fognari,
e anche un maggiore inquinamento da plastica
e salviettine umidificate.

 CULTURA & SOCIETA’
 CULTURA & SOCIETA’

 Bruno
Successo dei Maneskin a Las Vegas
“Hello Las Vegas!
E’ un onore essere qui
e avere la possibilità di suonare
sul palco della band
più grande di sempre”,
queste le parole di Damiano,
il cantante dei Maneskin,
che dopo aver vinto
prima Sanremo
e poi l’Eurovision,
ora ha aperto il concerto a Las Vegas
dei Rolling Stones.

Si inizia con due brani in italiano,
“In nome del Padre” e “Zitti e Buoni”,
vincitore di Sanremo,
poi “Beggin'”,
il brano che li ha resi famosi
negli Stati Uniti
e grazie al quale hanno già ottenuto
il disco di platino in Usa.
Infine l’omaggio a Iggy Pop,
una sorta di mentore della band,
con “I Wanna Be Your Slave”.

Sui social si susseguono i complimenti:
“Amazing boys!”,
“Sono stati grandiosi, fantastici,
emanano energia positiva”,
e addirittura:
“Ero venuto per i Rolling Stones,
ma ho scoperto di essere qui
per il chitarrista dei Maneskin!”

Donations help us pay our writers and editorial staff. Click here to show your support!
Donations
Click here
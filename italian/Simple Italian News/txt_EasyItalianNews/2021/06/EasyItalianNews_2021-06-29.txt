Listen online as you read:

ESTERI
ESTERI

 GilPe

Covid, positivo premier Lussemburgo Bettel: presente a vertice Ue
Il premier del Lussemburgo,
Xavier Bettel,
è positivo al Covid.

Bettel, che aveva ricevuto la prima dose
del vaccino Astrazeneca,
è ora in isolamento.

Il premier aveva partecipato,
insieme agli altri capi di governo,
al vertice Ue
tenutosi a Bruxelles
nei giorni scorsi.

Tuttavia, secondo il portavoce
del Consiglio europeo,
non ci sarebbero pericoli
per gli altri partecipanti.
Le norme anti-contagio
sarebbero infatti
state applicate correttamente.

Secondo gli standard
del Lussemburgo, però,
anche solo chi trascorre più di 15 minuti
con un positivo
a meno di 2 metri
e senza mascherina,
viene considerato a rischio.

Nessun problema
per il premier Draghi
che effettua tamponi periodici
e ha ricevuto
la seconda dose del vaccino.

ESTERI
ESTERI

 Oxyman

Inghilterra, documenti top secret trovati a fermata del bus
Un incidente insolito
è capitato a una donna inglese
martedì scorso quando,
aspettando alla fermata dell’autobus
nel Kent,
una contea del sud dell’Inghilterra,
ha trovato un dossier
contenente documenti top secret.

Il plico di documenti
era stato segnalato come scomparso
da un dipendente
del ministero della Difesa britannico
soltanto qualche giorno prima.

Esso conteneva informazioni riservate
sull’incidente avvenuto la settimana scorsa
nel Mar Nero,
quando una nave da guerra
della marina russa
ha sparato colpi di avvertimento
verso una nave britannica
per aver violato
il proprio territorio marittimo.

Nonostante il Regno Unito abbia dichiarato
le azioni della propria marina
essere “in conformità
con il diritto internazionale”,
il dossier smarrito
rivelerebbe invece piena coscienza
dei rischi corsi
attraversando quella zona.

Secondo la stampa locale,
i documenti conterrebbero anche
un’analisi dei primi mesi
della presidenza di Biden,
e della presenza dell’esercito britannico
in Afghanistan.

 ITALIA
 ITALIA

 Palickap

Anniversario della strage di Ustica
Il 27 Giugno si ricorda
la strage di Ustica.

Nel 1980 un aereo di linea,
partito da Bologna
e diretto a Palermo,
si inabissò nel Tirreno.

Il DC9 viaggiava regolarmente,
non aveva segnalato nessun problema
ma, poco prima delle 21,
si sono perse le tracce
sul radar.

Sono ancora numerose
le zone d’ombra
di quel tragico e misterioso incidente.

A Bologna, come ogni anno,
si è celebrato l’anniversario
a cui ha preso parte
il presidente Mattarella.

Il presidente ha affermato,
nel suo messaggio alle famiglie,
che la repubblica sente come inderogabile
la ricerca della verità.

ESTERI
ESTERI

Lockdown in Bangladesh causa esodo verso le campagne
A causa del preoccupante
aumento dei contagi da Covid-19
in Bangladesh
nelle scorse settimane,
il governo del paese
ha indetto un lockdown generale
che questa settimana
coinvolgerà prima Dacca
e poi tutto il Bangladesh.

Da domenica 27 giugno,
tutti i trasporti pubblici della capitale
sono stati sospesi,
fatta eccezione per i risciò.
I centri commerciali,
mercati e luoghi di raduno
sono stati chiusi,
e i ristoranti possono operare
solo per l’asporto.

In vista di giovedì,
quando il lockdown verrà esteso
a tutto il paese,
migliaia di lavoratori migranti
stanno tornando
verso i loro villaggi d’origine.
Molti di essi hanno dovuto camminare,
accalcarsi pericolosamente
sui risciò disponibili,
e addirittura noleggiare ambulanze.

Si tratta di un esodo pericoloso
in un paese dove
il numero dei decessi giornalieri,
a causa della variante Delta,
continua ad aumentare.

ESTERI
ESTERI

 dreese

Rapporto del Pentagono sugli UFO
Finalmente il rapporto del Pentagono
sull’osservazione degli UFO
è stato diffuso
da tv e giornali USA.

Il documento esamina
144 episodi dal 2004.
Le conclusioni del rapporto,
frutto degli studi dell’UAPTF
(Unidentified Aerial Phenomena
Task Force),
definiscono tutti questi episodi
“fenomeni aerei non identificati”.

Tuttavia non sono emerse
prove certe della presenza di extraterrestri.
Alcuni di questi episodi
potrebbero essere “anomalie aeree”,
come uccelli, palloncini,
oppure veicoli aerei senza equipaggio.

Altri, invece, fenomeni atmosferici naturali,
come i cristalli di ghiaccio.
Altri ancora potrebbero essere
programmi di sviluppo
di governi avversari stranieri,
come Cina e Russia.

Ma una cosa è certa:
i fenomeni osservati dai militari USA
in questi decenni non sono frutto
della tecnologia statunitense.
Molti degli episodi
hanno in comune
l’accelerazione di moto,
gli improvvisi cambi di direzione,
inspiegabili dal punto di vista fisico,
e la capacità di immergersi in acqua e sparire.

Il rapporto del Pentagono
si deve a Trump,
che lo inserì come obiettivo strategico
nella legge da 2,3 trilioni di dollari
per contrastare il coronavirus.

 CULTURA & SOCIETA’
 CULTURA & SOCIETA’

“Rosoni” di Puglia candidati a Patrimonio Unesco
Ben 33 rosoni delle chiese
della regione Puglia
potrebbero ricevere tra poco tempo
il riconoscimento più ambito dall’Unesco
e diventare quindi
Patrimonio dell’Umanità.

L’annuncio viene da un Tweet
del Presidente della Regione
Michele Emiliano.
La procedura di riconoscimento
è stata avviata
grazie a un’iniziativa
della Compagnia degli Exsultanti.

Si spera che questo riconoscimento
porti a una maggiore consapevolezza
della popolazione
non solo verso il proprio patrimonio culturale,
ma anche verso una riscoperta
e una valorizzazione dei tesori
della propria regione.

Trionfano per notorietà i rosoni
delle facciate delle chiese di Lecce,
capitale del Barocco pugliese,
ormai nota in tutto il mondo,
grazie anche a preziosi
contributi cinematografici.

La Puglia già vanta diversi tesori
appartenenti al Patrimonio Unesco:
i Trulli di Alberobello,
Castel del Monte in Andria,
il Santuario di San Michele Arcangelo
in Monte Sant’Angelo,
le Faggete primordiali in Foresta Umbra
e persino i centenari alberi di ulivo.
Un’altra stella si aggiungerà
al corollario di medaglie
che illuminano una delle regioni d’Italia.

bari.repubblica.it

bari.repubblica.it

 SPORT
 SPORT

 Ik ben groot

Euro 2020: Italia ai quarti
Agli Europei di calcio
l’Italia si è qualificata
ai quarti di finale
dopo aver battuto l’Austria
per 2-1.

Gli azzurri hanno faticato molto
e la partita si è decisa solo
ai tempi supplementari,
dopo che nei 90’
la partita si era conclusa
sullo 0-0.

Per l’Austria un gol
annullato per fuorigioco
nei tempi regolamentari.
Anche un potenziale rigore per l’Austria
non dato per fuorigioco.

Nei supplementari
il doppio vantaggio per l’Italia
prima con Chiesa
e poi con Pessina.
A sei minuti dalla fine
l’Austria ha accorciato le distanze.

Decisivi i cambi effettuati
dal ct Mancini:
i sostituti hanno deciso la partita.

Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA

 Opi1010

Ritrovato sano e salvo bimbo scomparso

È stato ritrovato dopo due giorni,
sano e salvo,
il piccolo Nicola,
il bimbo di 2 anni
che era scomparso
nei boschi del Mugello.

Il bimbo è stato ritrovato
da un giornalista
in una scarpata
a circa 3 chilometri
dalla sua abitazione:
il giornalista ha avvisato
le forze dell’ordine
che hanno provveduto
a recuperare il bimbo.

Il piccolo ha subito chiesto della mamma
ed è stato trattenuto in osservazione
in ospedale per precauzione:
aveva comunque solo escoriazioni superficiali.

La procura indaga sull’accaduto
ma per i carabinieri il piccolo
si sarebbe allontanato da solo
dalla sua abitazione
per poi perdersi
nel bosco circostante.

ESTERI
ESTERI

 Jaranda

Crolla palazzo a Miami

Un palazzo di 12 piani
è crollato a Surfside,
a nord di Miami Beach,
in Florida.

Il palazzo,
con oltre 130 appartamenti,
era abitato soprattutto da stranieri
come residenza estiva
oppure per le vacanze.

Cittadini sudamericani,
israeliani e del Paraguay,
si sono radunati in un centro
vicino al luogo della tragedia
in attesa di notizie
dei loro familiari.

Fino ad ora
decine di persone
sono state estratte vive
e soltanto una
è stata trovata morta.

Ma il governatore repubblicano Ron DeSantis
ha commentato:
“Spero per il meglio
ma ci stiamo preparando
a qualche brutta notizia,
data la distruzione
che abbiamo visto”.

Almeno 99 persone, infatti,
sono ancora disperse.

Non sono ancora note
le cause del crollo;
sembra che durante la notte
una delle ali laterali della struttura
abbia ceduto improvvisamente.

I soccorsi sono ancora all’opera
per cercare di individuare
e soccorrere i superstiti.

ESTERI
ESTERI

L’UE contro l’Ungheria

Negli ultimi giorni l’Ungheria
ha ricevuto molte critiche
per l’approvazione di una legge
che vieta di affrontare temi
legati all’omosessualità
in contesti pubblici
frequentati dai minori.

Ufficialmente, la nuova legge ungherese
ha lo scopo di tutelare
i bambini dalla pedofilia,
ma di fatto vieta alla comunità LGBTIQ
di promuovere programmi informativi
sull’omosessualità
oppure sulla riassegnazione del sesso.

In un comunicato
promosso dal Belgio
e sottoscritto da 17 Paesi membri,
tra cui Italia,
si legge che la disapprovazione
da parte di organi ufficiali governativi
delle persone LGBTIQ
“costituisce una chiara violazione
del loro diritto fondamentale alla dignità,
come previsto dalla Carta dell’Ue
e dal diritto internazionale”.

Il documento di condanna
si rifà all’articolo 7
del Trattato di Lisbona,
che permette alla maggioranza
degli Stati membri UE
di punire gli Stati che violano
l’articolo 2 dello stesso Trattato,
cioè “il rispetto della dignità umana,
della libertà, della democrazia,
dell’uguaglianza, dello Stato di diritto
e dei diritti umani”.

Secondo il Trattato, quindi,
ci sono gli estremi per procedere
con un provvedimento disciplinare
contro l’Ungheria, che si è macchiata
di un grave atto di discriminazione.

 ITALIA
 ITALIA

Liberato l’imprenditore rapito ad Haiti

La Farnesina ha comunicato
la liberazione di Giovanni Calì,
l’ingegnere rapito a giugno
ad Haiti.
Calì era stato prelevato
presso il cantiere dove lavorava
per la costruzione di una strada
da un gruppo criminale
chiamato “400 Mawozo”.
La liberazione è avvenuta
dopo 22 giorni di prigionia
grazie agli sforzi
dell’intelligence italiana
e della Farnesina.
Anche Luigi di Maio,
ministro degli esteri italiano,
ha commentato
la liberazione di Calì:
“È stato appena liberato
l’ingegnere Giovanni Calì.
Grazie alla nostra intelligence
e all’Unità di Crisi”.
Non è ancora chiaro
se il riscatto chiesto dai rapitori,
500.000 dollari,
sia stato pagato.

ESTERI
[caption id="attachment_7858" align="alignnone" width="300"]

Liberato l’imprenditore rapito ad Haiti

La Farnesina ha comunicato
la liberazione di Giovanni Calì,
l’ingegnere rapito a giugno
ad Haiti.

Calì era stato prelevato
presso il cantiere dove lavorava
per la costruzione di una strada
da un gruppo criminale
chiamato “400 Mawozo”.

La liberazione è avvenuta
dopo 22 giorni di prigionia
grazie agli sforzi
dell’intelligence italiana
e della Farnesina.

Anche Luigi di Maio,
ministro degli esteri italiano,
ha commentato
la liberazione di Calì:
“È stato appena liberato
l’ingegnere Giovanni Calì.
Grazie alla nostra intelligence
e all’Unità di Crisi”.

Non è ancora chiaro
se il riscatto chiesto dai rapitori,
500.000 dollari,
sia stato pagato.

ESTERI
ESTERI
[caption id="attachment_7858" align="alignnone" width="300"]

 Marc-Lautenbacher

Canada, scoperti resti di bambini indigeni

Oltre 750 tombe anonime,
presumibilmente appartenenti a bambini,
sono state individuate
ancora una volta in Canada.
I resti dei bambini
sono stati ritrovati
in una tomba comune
presso l’ex-collegio cattolico di Marieval,
collocato nella provincia canadese
di Saskatchewan,
nella Colombia Britannica.

Marieval,
rimasto attivo per 98 anni,
fu uno tra i tanti istituti
presenti in Canada
tra il 19esimo secolo
e la fine degli anni ’70.

Queste scuole
ospitavano bambini
delle comunità indigene,
della Federation of Sovereign Indigenous First Nations,
ed erano gestite dalla Chiesa
come parte di un programma statale
per integrare i bambini indigeni
nella società canadese.
Secondo varie ricostruzioni,
i bambini ospitati
erano spesso vittime di abusi
e molti di essi persero la vita.

Perry Bellegarde,
capo dell’assemblea delle First Nations,
ha esortato il popolo canadese
a mostrare solidarietà
verso i membri delle First Nations
in occasione di quest’ultima brutale scoperta.

AMBIENTE
AMBIENTE

Biden sospende le trivellazioni in Alaska

Il primo giugno di quest’anno,
l’amministrazione guidata da Joe Biden
ha sospeso i permessi
per estrarre il petrolio
nella riserva dell’Arctic national wildlife refuge,
in Alaska.

Si tratta di un’enorme riserva naturale,
istituita nel 1960
che si estende per circa
80mila chilometri quadrati.
Ospita molte specie animali ormai rare,
come le renne e gli orsi polari.
I permessi per le trivellazioni nella riserva
erano stati concessi
dal precedente presidente Donald Trump,
dopo svariati anni di salvaguardia
della sua purezza e fragilità.

Questa decisione arriva però
dopo una serie di provvedimenti contrastanti,
tanto da smuovere gli attivisti,
specie per l’impegno che Biden
aveva promesso a favore del clima
durante la sua campagna elettorale.

La nuova amministrazione
ha sospeso temporaneamente le licenze,
fino a quando non saranno chiarite le questioni
riguardo l’impatto ambientale
degli impianti di estrazione,
nonché la validità
dei contratti stipulati.
Le associazioni ambientaliste
e le organizzazioni che sostengono i nativi
appoggiano ovviamente
la procedura in atto.

 CULTURA & SOCIETA’
 CULTURA & SOCIETA’

Cosa si impara giocando a Monopoli
Il gioco del Monopoli
è il più famoso
e longevo del mondo.
Le regole del gioco sono semplici:
cercare di battere gli avversari
comprando tutte le loro proprietà
e lasciarli senza niente.

Praticamente il più bravo
ad amministrare i suoi soldi vince.
Molto utile per imparare a gestire
il proprio rapporto con il denaro,
maturare strategie
che consentono di risparmiare soldi
per poterli poi investire.

Quindi, nel gioco come nella vita,
si può tentare con diverse tattiche
(non solo finanziarie)
di cambiare una situazione
e fare in modo che questa possa migliorare.
Evitando di spendere male i propri soldi
con acquisti sbagliati,
ma ponderando le proprie scelte,
grazie a un gioco come il Monopoli
si può fare esperienza
per imparare a scegliere nei tempi
e nel modo giusti.

Le sorprese nella vita
(Imprevisti e Probabilità)
non mancano mai,
e saperle gestire senza scappare
è un altro grande insegnamento del gioco.
Del resto gli imprevisti
possono essere anche un modo
per rivedere i propri piani!

Il passaggio dal “VIA!”
sembra rappresentare le buone intenzioni
per l’anno nuovo
che ogni volta ci proponiamo:
l’energia, l’ottimismo per iniziare
un nuovo giro di vita.

Oltre all’aspetto puramente personale,
il gioco del Monopoli
dà anche la possibilità di socializzare:
il gioco ha la caratteristica
di durare anche molte ore,
quindi si possono instaurare
rapporti di vario tipo con gli avversari.
Insomma, tutto quello che possiamo trovare
anche nel mondo esterno.

risparmiofamiliare.net

risparmiofamiliare.net
Donations help us pay our writers and editorial staff. Click here to show your support!
Donations
Click here
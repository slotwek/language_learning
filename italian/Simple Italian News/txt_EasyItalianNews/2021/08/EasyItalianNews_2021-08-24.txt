Listen online as you read:

ESTERI
ESTERI

Afghanistan, cresce la preoccupazione per i diritti umani
Nonostante le promesse
da parte dei talebani
di cambiamento,
di rispetto verso donne e bambini,
e di tutela dei nemici,
a pochi giorni dalla loro conquista
della capitale afghana,
le notizie che giungono dal paese
non sono rassicuranti.

Un video condiviso il 20 agosto
ha mostrato l’esecuzione
di Hai Mullah Achakzai,
il capo di una forza di polizia provinciale
e membro dell’intelligence.
E Achakzai non è stato il solo “collaboratore”
del governo afghano
a essere stato giustiziato
negli ultimi giorni.

La preoccupazione aumenta
soprattutto tra la popolazione femminile,
soggetta all’improvviso
a norme più restrittive
sull’accesso a scuole e luoghi pubblici,
nonché sulla necessità
di indossare il burqa.

In un video condiviso sui social,
due donne afghane
hanno commentato la nuova realtà
imposta loro dal regime talebano.
“Non ci fanno entrare nei nostri uffici
e ci impediscono di lavorare.
Solo agli uomini è permesso entrare
negli uffici presidenziali.
I talebani sono gli stessi di 20 anni fa,
non vogliono nemmeno rivolgere la parola
direttamente a noi donne”,
dipingendo così un quadro preoccupante
del futuro riservato
alla popolazione femminile
dell’Afghanistan.

video.corriere.it

video.corriere.it

ESTERI
ESTERI

Trump accusa Biden per il caos in Afghanistan
L’ex presidente degli Stati Uniti,
Donald Trump,
torna ad attaccare Joe Biden.
Questa volta su un tema molto caldo,
ossia il ritiro delle truppe americane
dall’Afghanistan
e l’attuale crisi internazionale in Medioriente.

Durante un comizio in Alabama,
Trump avrebbe definito
la mossa di Biden
come un terribile errore
che farebbe perdere di credibilità
agli occhi dell’Europa e della Nato.

I fatti di Kabul di questi giorni
avrebbero decretato,
secondo l’ex presidente,
una vera sconfitta per la diplomazia americana,
poiché sarebbe una vittoria
per i talebani sugli Stati Uniti.

A differenza di ciò che è successo
durante la sua presidenza,
quando l’America era rispettata da tutti,
adesso con questo nuovo governo
la situazione si sarebbe capovolta.

Questo il senso delle parole di Trump
e nel suo discorso
non ha perso occasione
per vantarsi
dei suoi successi come presidente.

Avrebbe infatti dichiarato
che durante il suo mandato
lui avrebbe intrattenuto
relazioni amichevoli con i talebani,
e che sotto la sua guida
non avrebbero mai osato
catturare i campi di aviazione
dell’esercito americano
né mostrarsi in giro con armi americane.

A questo punto,
bisogna aspettare un’eventuale risposta
del presidente in carica.

 ITALIA
 ITALIA

Gzzz
Roma, spara a vigilante che gli chiede di indossare la mascherina
A Roma, nella borgata
di Finocchio,
un uomo ha sparato
all’addetto alla sicurezza
di un supermercato.

Secondo le ricostruzioni,
l’aggressore ha sparato all’impiegato
perché questo lo ha invitato
a indossare la mascherina
prima di entrare nel supermercato.

Per fortuna il colpo di pistola
ha mancato l’addetto
e ha colpito
la vetrina del negozio.

Dopo aver sparato,
l’aggressore si è subito
dato alla fuga
a bordo della sua auto.

Grazie alle telecamere di sicurezza
e alle indagini delle forze dell’ordine
è stato rintracciato
pochi giorni dopo
e arrestato.

Si tratta di un 57enne
con precedenti penali;
verrà accusato
di tentato omicidio.

ESTERI
ESTERI

Egyptian Initiative for Personal Rights
Patrick Zaki: Rinnovata la custodia cautelare in carcere
La custodia cautelare di Patrick Zaki
è stata rinnovata.

Hoda Nasrallah,
la sua legale,
lo ha confermato
in una nota ufficiale.

I diplomatici delle ambasciate italiane,
inglesi e americane,
si sono recati al tribunale
per assicurarsi che l’udienza
si svolgesse correttamente.

Tuttavia, da alcuni mesi,
per gli esterni
non è più possibile accedere al tribunale
per la sicurezza di stato.

Zaki è ancora accusato
di propaganda sovversiva su internet
a causa di alcuni post
su un account Facebook
che, secondo i suoi legali,
sarebbe stato curato
da un’altra persona.

L’attivista dovrà quindi
rimanere in carcere
fino alla prossima udienza.

AMBIENTE
AMBIENTE

Piove sulla Groenlandia
Nelle scorse settimane è piovuto
in uno dei luoghi più freddi della Terra,
il picco di 3.216 metri
sulla calotta glaciale della Groenlandia,
a più di 500 miglia
sopra il Circolo Polare Artico.

Lo hanno annunciato gli scienziati
della stazione di ricerca “Summit Camp”,
gestita dalla National Science Foundation,
che non aveva mai registrato piogge
dall’inizio delle osservazioni,
cioè dagli anni Ottanta.

Prima di questo evento,
le temperature in quest’area
erano normalmente
molto al di sotto degli zero gradi.

La pioggia è caduta
a causa di tre giorni eccezionalmente caldi,
quando le temperature hanno superato
in alcune zone
di 18 gradi la media.

L’area colpita dalle piogge
ha un’estensione
di circa quattro volte il Regno Unito.

In tutta la Groenlandia
sono cadute
7 miliardi di tonnellate di acqua.

La calotta è in sofferenza da decenni
a causa dei cambiamenti climatici.
È spessa oltre 3 km
e negli ultimi anni ha perso ghiaccio.
Questo ha fatto innalzare
il livello del mare.

In media, negli ultimi due decenni,
la Groenlandia ha perso
più di 300 miliardi
di tonnellate di ghiaccio l’anno.

 CULTURA & SOCIETA’
 CULTURA & SOCIETA’

Le spoglie di Joséphine Baker verranno accolte al Pantheon
In segno di riconoscimento
verso una donna
la cui passione e perseveranza
hanno segnato la storia della Francia,
il presidente della Repubblica Emmanuel Macron
ha riservato un posto
all’interno del Pantheon
alle spoglie di Joséphine Baker.

Nata nel 1906 a San Louis,
negli Stati Uniti,
era una donna di colore franco-americana
che diventò celebre
in quanto cantante e ballerina.

Durante la Seconda Guerra mondiale,
Baker divenne una figura attiva
della Resistenza al nazismo in Francia,
per poi schierarsi
con Martin Luther King
nella lotta per i diritti civili,
e con la Lega internazionale
contro l’antisemitismo in Europa.

Grazie a una petizione
che nel corso di due anni
ha raccolto 38mila firme,
Baker diventerà la sesta donna,
e la prima donna di colore,
a essere accolta nel Pantheon,
il celebre monumento parigino
che funge da mausoleo
per le spoglie dei personaggi
che hanno segnato la storia francese.

 CULTURA & SOCIETA’
 CULTURA & SOCIETA’

Morta la prima signorina buonasera
È morta,
all’età di 92 anni,
dopo una malattia,
Nicoletta Orsomando,
la prima “signorina buonasera”.

La Orsomando è stata
la prima storica annunciatrice
della tv Rai:
nell’ottobre del 1953
lanciò la frase
“Signore e signori buonasera”,
diventata poi un marchio di fabbrica.

Dopo quella prima volta
ha annunciato i programmi Rai
per ben 40 anni,
fino al 28 dicembre 1993
quando diede il suo ultimo annuncio.

Tra tutte le annunciatrici
è stata la più amata dai telespettatori
grazie ai suoi toni
gentili ed educati
e alla sua dizione perfetta.

Ha presentato anche alcuni programmi
tra cui un’edizione
del Festival di Sanremo
e di Un disco per l’estate.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Administración del Principado de Asturias
Gb, governo Johnson prepara piani per la terza dose
Il governo britannico si prepara
a un piano
per la somministrazione
della terza dose
di vaccino anti Covid.

Inizialmente la vaccinazione
sarebbe riservata
ai soggetti più fragili:
anziani, malati cronici
e soggetti a rischio.

Non c’è ancora un annuncio ufficiale
ma lo ribadiscono i media
che sottolineano come
il ministro responsabile
della campagna di vaccinazioni
abbia comunicato ad alcuni deputati
tale sua decisione sui vaccini.

Nadhim Zahawi ha indicato infatti
di avere l’obiettivo
di disporre di un maggior numero
di dosi di vaccino
per rafforzare l’immunità
di chi ne avrà bisogno.

 ITALIA
 ITALIA

Attacco hacker: stop alle prenotazioni dei vaccini
Ieri mattina si è verificato
un attacco hacker
al Centro elaborazione dati del Lazio,
che ha costretto
al blocco delle prenotazioni
per i vaccini anti Covid
e al rallentamento
della somministrazione dello stesso.

Il violento attacco è in corso
da almeno 24 ore,
ed è riuscito a disattivare
gli accessi al portale Salute Lazio
e alla rete vaccinale.
La polizia postale
sta svolgendo accertamenti
in collaborazione con la Procura di Roma.

Per il momento non è stata ancora individuata
l’origine geografica dell’attacco
e non è confermata
la richiesta di riscatto in bitcoin.

L’allarme è arrivato proprio nel momento
in cui si raggiungeva,
nella regione,
quasi il 70% della popolazione vaccinata.

Il governatore della regione,
Nicola Zingaretti,
ha ringraziato tutti i dipendenti del Ced
che sono rimasti a lavorare l’intera notte
per garantire il ritorno
alla funzionalità del portale
per le prenotazioni dei vaccini.

Intanto le prenotazioni
sono state momentaneamente sospese,
tutte le operazioni di somministrazione
potrebbero subire dei rallentamenti,
in quanto l’inserimento dati
sarà gestito manualmente.

roma.corriere.it

roma.corriere.it

ESTERI
ESTERI

Guerra tra gang diffonde la paura a New York
Una sparatoria
ha provocato 10 feriti nel Queens,
il borgo di New York
nella parte ovest di Long Island.

Il conflitto sarebbe avvenuto
attorno alle 22:30
della sera del 31 luglio,
quando due uomini
hanno cominciato a sparare
contro un gruppo di persone
per strada.

Le telecamere di sorveglianza
sono riuscite a catturare
alcune immagini dei due colpevoli,
che in seguito al delitto
sarebbero scappati
a bordo di due scooter
guidati da altri due complici.
Nonostante ciò,
le autorità non hanno ancora annunciato
alcun arresto.

Secondo le prime ricostruzioni,
si tratterebbe di una guerra tra gang
che avrebbe preso di mira
alcuni membri dei Trinitarios,
una gang ispanica
fondata nel 1993 a New York.

Infatti, tre delle persone
rimaste ferite nell’attacco
farebbero parte della banda,
mentre le altre sette vittime
sarebbero semplicemente
passanti sfortunati.

Nonostante le ferite,
nessuno sarebbe comunque
in pericolo di vita.

 ITALIA
 ITALIA

Palermo, donna positiva Covid fugge dall’ospedale dopo aver partorito
Una donna positiva al Covid
è fuggita dall’ospedale Cervello
di Palermo.

La donna si trovava
nel reparto di ostetricia
perché aveva partorito
pochi giorni prima.

Sembra che il marito
sia riuscito a entrare
nel reparto
e abbia aiutato la moglie
a fuggire.

L’uomo, anche lui positivo,
ha minacciato gli infermieri
e ha portato via la donna.

Nella fuga, però,
il neonato è stato lasciato in ospedale;
avrebbe dovuto
essere affidato alla nonna,
in attesa che la madre
non fosse più contagiosa.

Dopo la denuncia
del personale dell’ospedale,
le forze dell’ordine
si sono messe subito
alla ricerca dei due positivi.

La donna e il marito
sono stati trovati
nella loro abitazione.

Adesso rischiano una denuncia
per epidemia colposa.

palermo.gds.it

palermo.gds.it
 CULTURA & SOCIETA’
 CULTURA & SOCIETA’

Jean-Pierre Dalbéra
G20, approvata la Dichiarazione di Roma
Durante i lavori del G20,
a Palazzo Barberini a Roma,
i ministri della Cultura
hanno approvato all’unanimità
la Dichiarazione di Roma.

Il documento è composto di 32 punti
e riconosce il ruolo fondamentale
della cultura
nella “crescita sostenibile dell’economia”.

D’ora in poi il “G20 della Cultura”
sarà inserito all’interno dei lavori
del periodico vertice economico,
i cui Paesi membri rappresentano
l’80% del Pil mondiale.

La Dichiarazione riconosce “l’impatto sociale
dei settori culturali e creativi”
perché aiutano a diminuire i divari,
a sostenere l’uguaglianza di genere
e l’emancipazione femminile”.
Un capitolo del documento
è dedicato anche alla protezione
del patrimonio culturale
contro i disastri naturali,
gli effetti del cambiamento climatico,
i saccheggi e il traffico illecito
di beni culturali.

La pandemia ha colpito duramente
la vita culturale a livello globale:
ad oggi oltre il 60% dei musei
è ancora chiuso.

La Dichiarazione chiede inoltre
ai potenti della Terra
di promuovere la formazione
delle giovani generazioni
come investimento
sul futuro dell’umanità.
A questo scopo è fondamentale
lo sviluppo delle tecnologie digitali.

 CULTURA & SOCIETA’
 CULTURA & SOCIETA’

Paul Bird
Scarlett Johansson fa causa alla Disney
L’attrice Scarlett Johansson
ha fatto causa alla Disney
in merito al film ‘Black Widow’
che la vede protagonista.

Secondo l’attrice
il contratto con la Disney
prevedeva la sola uscita in sala del film
e il suo compenso era legato in parte
agli incassi del film.

Disney ha però optato
per una uscita in contemporanea al cinema
e sulla sua piattaforma streaming,
violando così il contratto,
secondo l’attrice,
e privandola di una fetta di ricavi.

La Disney ha replicato
dichiarando che “la causa
è particolarmente triste e angosciante
per il suo insensibile disprezzo
per gli orribili e prolungati effetti globali
della pandemia di Covid-19”.
Ma diverse associazioni
si sono schierate
a favore della Johansson,
tra cui il movimento #MeToo
e la Creative Artists Agency.

 SPORT
 SPORT

filip bossuyt
Olimpiadi, Italia conquista l’oro nei 100m e salto in alto
La giornata di competizioni olimpiche
del primo agosto
ha regalato molte emozioni
agli atleti italiani,
che hanno conquistato
due traguardi importanti
nella storia dell’atletica.

Sconvolgendo ogni aspettativa,
il velocista e lunghista Marcell Jacobs
ha vinto la medaglia d’oro
nella finale dei 100 metri maschili.
Jacobs ha percorso i 100 metri
con un tempo di 9’8”,
ottenendo il record europeo
e facendo la storia
come primo italiano
negli ultimi 125 anni
a partecipare e a vincere,
la finale dei 100 metri maschili.

A seguirlo sul podio,
l’americano Fred Kerley (9’84)
e il canadese De Grasse (9’89).

Quasi contemporaneamente,
a distanza di neanche dieci minuti,
una seconda medaglia d’oro
è stata conquistata da Gianmarco Tamberi
in ex-aequo con Essa Mutaz Barshim.
Tamberi,
atleta di origine marchigiana,
ha condiviso il gradino più alto del podio
per la competizione del salto in alto
con il caro amico Barshim,
atleta del Qatar,
dopo aver rinunciato allo spareggio
e deciso di dividere il primo posto.

Mario Draghi,
Presidente del Consiglio dei ministri,
ha contattato entrambi gli atleti
per porgere loro le congratulazioni,
invitandoli a Palazzo Chigi.

Donations help us pay our writers and editorial staff. Click here to show your support!
Donations
Click here
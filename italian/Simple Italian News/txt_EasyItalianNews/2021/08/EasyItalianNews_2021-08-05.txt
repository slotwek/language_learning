Listen online as you read:

ESTERI
ESTERI

Usa: sparatoria al Pentagono
Un agente di polizia
è morto
dopo essere stato accoltellato
nei pressi del Pentagono.

A seguito dell’aggressione
sono stati sparati dei colpi
e un sospetto è stato ucciso.

Tutto avrebbe avuto inizio
alla fermata della metropolitana
del Pentagon Transit Center,
la stazione di fronte al Pentagono.

Dopo i colpi di pistola
l’edificio è andato in lockdown
per circa un’ora,
secondo i protocolli di sicurezza.

Questa è la prima ricostruzione
dei media americani,
si attende ancora
una dichiarazione ufficiale
da parte dei portavoce della difesa.

ESTERI
ESTERI

La variante Delta si propaga in Cina
Sono numerose le città cinesi
dove negli ultimi giorni
sono stati registrati
nuovi casi della variante Delta
di Covid-19.
Di conseguenza le autorità
hanno posto interi quartieri
sotto un rigido lockdown.

Tra le zone affette
dalla nuova onda di contagi,
vi è anche Wuhan,
la città capoluogo dell’Hubei
dove fu rilevato per la prima volta
il Coronavirus
nel dicembre del 2019.

Il focolaio principale
si sarebbe sviluppato
all’aeroporto di Nanchino,
una città della Cina orientale,
dove nell’arco di dieci giorni
ci sono stati
oltre 300 casi positivi al virus.

La nuova variante
è stata rilevata in circa 27 città,
sparse in 18 province cinesi,
determinando tamponi a tappeto
per isolare i casi positivi,
e occasionali blocchi dei mezzi di trasporto
per arginare il contagio.

 ITALIA
 ITALIA

Modena, incidente mortale sul lavoro
Una donna di 40 anni,
residente nel modenese,
è morta
a causa di un incidente sul lavoro.

L’incidente è avvenuto
in un’azienda
che si occupa di packaging
e produce cartoni per alimenti.

La donna stava lavorando
a una macchina fustellatrice.

I colleghi hanno subito
dato l’allarme
ma, all’arrivo,
i sanitari hanno solo potuto
estrarre il corpo dalla macchina
e dichiararne il decesso.

I carabinieri stanno effettuando
i controlli di rito.

ESTERI
ESTERI

European Parliament
Tribunale Ue respinge immunità a Puigdemont
Il Parlamento europeo ha revocato
l’immunità parlamentare
per l’ex presidente della Catalogna
Carles Puigdemont
e i suoi ex ministri Toni Comín
e Clara Ponsatí.

Secondo una sentenza
del Tribunale dell’Unione Europea
non c’è nessun motivo
per cui le autorità di un altro Stato membro Ue
possano eseguire i mandati di arresto
emessi nei confronti dei deputati
e consegnarli alle autorità spagnole.

La richiesta di revoca dell’immunità
di Puigdemont, Comín e Ponsatí
era già arrivata
nel gennaio dello scorso anno,
da parte del presidente della seconda sezione
del Tribunal Supremo,
ossia la Corte suprema spagnola.

A marzo 2021 il Parlamento europeo
ha revocato l’immunità dei tre deputati,
i quali hanno presentato un ricorso
al Tribunale dell’Unione europea
per annullare questa decisione.

Il governo spagnolo rivendica
l’estradizione dei tre deputati
per la loro partecipazione
al referendum sull’indipendenza della Catalogna
del 2017,
ma anche per sedizione (ribellione violenta)
e per appropriazione indebita di fondi pubblici.

La battaglia legale
potrebbe non avere fine,
poiché potrebbe esserci
il ricorso alla Cassazione
e anche alla Corte europea
dei diritti dell’uomo.

ilmanifesto.it

ilmanifesto.it

 CULTURA & SOCIETA’
 CULTURA & SOCIETA’

Beppe Briguglio, Patrizia Pulga, Medardo Pedrini, Marco Vaccari
Anniversario della strage di Bologna
Il 2 agosto 1980,
alla stazione di Bologna,
23 chili di esplosivo
causarono 85 morti
e oltre 200 feriti.

La “strage di Bologna”
è stata il più grave
attentato terroristico italiano.

Dopo 41 anni,
la ricostruzione giudiziaria
di quel terribile evento
è ancora in corso.
L’ultima udienza
è iniziata lo scorso aprile.

Per la Procura Generale di Bologna,
Paolo Bellini è stato il “braccio armato”
dei mandanti
e finanziatori dell’attentato.
Bellini è un ex militante
di Avanguardia Nazionale,
ed è accusato di aver agito “in concorso”
con i terroristi dei Nar,
i Nuclei Armati Rivoluzionari,
già condannati per la carneficina.

Insieme con Bellini ci sono
l’ex ufficiale dell’Arma,
Piergiorgio Segatel,
e Domenico Catracchia,
amministratore di condominio
di via Gradoli a Roma.
Nel palazzo si trovava
il covo che fu delle Brigate Rosse
e poi dei Nar.

Dopo decenni, la giustizia
ha individuato finalmente
i “grandi mandanti”
che però sono tutti morti,
a partire da Licio Gelli,
maestro venerabile della loggia P2,
accusato di aver sottratto milioni di dollari
dal crac del Banco Ambrosiano
per darli ai Nar
e finanziare la strage.

Oltre a Gelli, erano coinvolti
il suo braccio destro Umberto Ortolani,
Federico Umberto D’Amato,
l’ex prefetto dell’ufficio Affari riservati
del Ministero dell’Interno,
e Mario Tedeschi,
all’epoca direttore del “Borghese”,
un periodico politico e culturale di destra.

 SPORT
 SPORT

Atleta bielorussa sfugge al rimpatrio forzato
La centometrista bielorussa
Kristina Timanovskaja
si è trovata al centro
di una disputa politica
dopo aver criticato
il regime di Alexander Lukashenko
del suo paese d’origine.

L’atleta,
che avrebbe dovuto partecipare
alla gara olimpica
dei 200 metri femminili,
ha pubblicato un video
dove ironizzava sull’intervento statale
all’interno delle Olimpiadi.

Per questo motivo,
secondo il racconto di Timanovskaja,
il Comitato olimpico bielorusso
l’avrebbe ritirata dalla competizione
e portata in aeroporto con la forza
per rimpatriarla.

L’atleta ha denunciato l’accaduto
su Telegram,
e l’intervento della polizia giapponese
le ha permesso di recarsi in sicurezza
all’ambasciata polacca di Tokyo.
Infatti, il ministero degli Esteri del paese europeo
ha offerto a Timanovskaja
un visto umanitario,
per permetterle di proseguire
la sua carriera sportiva
al sicuro dall’intervento
delle autorità bielorusse.

 SPORT
 SPORT

Fotoprili
Argento per Vanessa Ferrari alle olimpiadi
Vanessa Ferrari, ginnasta italiana,
è finalmente riuscita
a coronare il suo sogno olimpico
vincendo la medaglia d’argento
al corpo libero,
dopo i due quarti posti
di Londra e Rio.

L’azzurra è stata battuta
solo dall’americana Jade Carey,
terzo posto ex-aequo
per la giapponese Murakami
e la russa Melnikova.

Vanessa Ferrari ha così conquistato
l’unica medaglia
che mancava al palmares
dopo aver vinto
sia ai mondiali
che agli europei.

L’azzurra è riuscita
a tornare a gareggiare ad alto livello
dopo che il grave infortunio
con rottura del tendine d’Achille
nel 2017
sembrava aver compromesso
la sua carriera.

È una medaglia storica per l’Italia
che nella ginnastica femminile
era riuscita a conquistare
solo un argento a squadre
alle olimpiadi del 1928.

Donations help us pay our writers and editorial staff. Click here to show your support!
Donations
Click here
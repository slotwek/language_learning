Listen online as you read:

ESTERI
ESTERI

本屋
Tokyo, attacco con acido solforico sulla metro provoca due feriti
Paura sulle linee centrali
della metropolitana di Tokyo,
dove il 25 agosto
un uomo ancora non identificato
avrebbe sfregiato due persone
lanciando dell’acido solforico
sulla folla.

Secondo un’emittente locale,
un ragazzo di 22 anni
è stato colpito al viso,
e una donna di 34
ha riportato lievi ustioni alle gambe.

Sembra che il responsabile dell’attacco
sia riuscito a scappare
dalla scena del delitto,
e le autorità starebbero cercando
un uomo di mezza età.

L’aggressione è avvenuta
su una delle scale mobili
della stazione di Shirokane-Takanawa,
nel centro della capitale giapponese,
a solo un giorno
dall’inizio delle Paralimpiadi.

Nonostante il movente
non sia ancora chiaro,
alcune fonti hanno fatto riferimento
all’attacco che il 5 agosto a Tokyo,
nel pieno delle Olimpiadi,
ha causato 10 feriti
a bordo di un treno di pendolari.

 ITALIA
 ITALIA

Giuseppedip50
Ragazza di 26 anni uccisa dall’ex fidanzato
Vanessa Zappalà, una ragazza di 26 anni,
è stata uccisa a colpi di pistola
dall’ex fidanzato
mentre passeggiava
sul lungomare di Aci Trezza,
in provincia di Catania.

Un’amica della ragazza
è rimasta ferita,
colpita di striscio a una spalla.

La ragazza aveva lasciato il fidanzato
e dopo alcuni mesi
lo aveva denunciato per stalking:
la procura aveva chiesto per lui
gli arresti domiciliari
e c’era un provvedimento
di divieto di avvicinamento.

La polizia dopo poche ore di ricerche
ha trovato il ragazzo morto suicida
in un casolare abbandonato
poco fuori città.

ESTERI
ESTERI

Thegreenj
Maltempo negli Stati Uniti: vittime e dispersi
Un’ondata di maltempo
sta investendo in questi giorni
gli Stati Uniti,
tra cui lo Stato del Tennessee
e la costa nordorientale,
dove la tempesta tropicale Henri
sta provocando immensi danni.

Purtroppo, si contano anche
le prime vittime e i dispersi.
I venti soffiano
a una velocità di 100 chilometri all’ora
e le onde arrivano
anche a 6 metri di altezza.
Le persone raggiungibili da questa tempesta
sono più di 40 milioni,
anche in Connecticut
sono state fatte evacuare
migliaia di persone
per il rischio di inondazioni.

Di fronte all’emergenza uragano,
il governatore di New York
ha mobilitato la Guardia Nazionale,
dato che la tempesta
ha provocato allagamenti
in alcune stazioni della metropolitana.
Molte automobili sono rimaste intrappolate
nei sottopassaggi
a causa dell’alto livello
raggiunto dall’acqua
delle abbondanti piogge.

I collegamenti esterni con la Grande Mela
verso Boston e Long Island
sono stati sospesi.
Cancellati inoltre i voli
dall’aeroporto JFK
e dagli altri aeroporti della città.
Adesso si teme
un possibile blackout.

ESTERI
ESTERI

Strasburgo, Corte europea respinge ricorso contro l’obbligo vaccinale
A partire dall’inizio delle campagne vaccinali,
in numerosi paesi europei
è stato contestato
l’obbligo di sottoporsi al vaccino
contro il Covid-19,
come anche la possibilità di introdurre
tale dovere.

Mercoledì 25 agosto,
la Corte dei diritti umani di Strasburgo
ha decretato a favore
della legalità dell’obbligo vaccinale
in occasione di un ricorso
presentato da 672 cittadini francesi.

Questi ultimi,
tutti vigili del fuoco o volontari,
si sono schierati contro una legge
che, dal 5 agosto scorso,
impone ai membri della professione
di essere vaccinati,
vietando ai non adempienti
di proseguire all’interno della professione.

I vigili del fuoco
hanno fatto ricorso a leggi
che sanciscono il diritto al rispetto
della vita privata e familiare,
sostenendo che l’obbligo
infrangerebbe tale pretesa.

Tuttavia, la Corte europea
ha stabilito che il ricorso a tale legge
non è possibile
poiché il vaccino
non costituisce un “rischio reale
di danno irreparabile”
per gli autori del ricorso.

AMBIENTE
AMBIENTE

Bic (Wikimedia Commons)
Inaugurata a Nuova Delhi la prima torre “mangia-smog”
La prima torre “mangia-smog” di tutta l’India
è stata inaugurata a Nuova Delhi.
Sorge a Connaught Place,
l’elegante area commerciale
nel centro della capitale.

È stata costruita sul modello
della “smog tower”,
alta 60 metri, a Xian, in Cina.

La torre indiana è alta quasi 25 metri,
possiede 40 ventilatori giganti
che pompano 1000 metri cubi di aria al secondo.
La depurazione dell’aria
agisce su un’area
di un chilometro quadrato.

Il progetto prevede di installare
un’altra decina di torri
nelle aree più inquinate della capitale.
Il costo totale del progetto,
è di 2,7 milioni di dollari.

La qualità dell’aria a Nuova Delhi
è tra le peggiori del mondo:
secondo uno studio di IQAir,
un centro svizzero di controllo
dell’inquinamento globale,
35 delle 50 città più inquinate del mondo
si trovano in India.

Il progetto ha già degli oppositori,
a causa degli alti costi
e dell’impatto devastante
sul panorama urbano.
I critici fanno notare
che il progetto cinese è fallito
e che per combattere l’inquinamento
è necessario agire sulle cause.

 SPORT
 SPORT

Australian Paralympic Committee
Tokyo, al via le Paralimpiadi
Sono iniziati
i giochi paralimpici di Tokyo.

Le Paralimpiadi di Tokyo 2020
vedranno 4.537 atleti
sfidarsi per 540 medaglie
fino al 5 settembre.

La prima delegazione a sfilare
durante la cerimonia di apertura
è stata quella
degli atleti rifugiati.

L’Italia, invece,
è stata rappresentata
da Beatrice Vio
e Federico Morlacchi.

Alla cerimonia erano presenti
anche l’imperatore Naruhito
e il presidente
del comitato paralimpico internazionale,
Andrew Parsons.

Il titolo della cerimonia era:
“We have the wings”.

 CULTURA & SOCIETA’
 CULTURA & SOCIETA’

DonClemente12F67
Morto Charlie Watts, batterista dei Rolling Stones
E’ morto Charlie Watts,
il batterista dei Rolling Stones.

Watts, 80 anni,
suonava con gli Stones
dal 1963.

Nato a Londra nel 1941,
ha iniziato la sua carriera
suonando jazz
con altre band,
fino all’ingresso nei Rolling Stones.

Di recente si era sottoposto
a una operazione chirurgica,
ma senza rilasciare
nessuna dichiarazione
in merito alla natura dell’intervento.

Tuttavia, aveva comunicato
di non poter prendere parte
alle prove della band.

Aveva anche sofferto
di un cancro alla gola
che era però
riuscito a sconfiggere.

La notizia della sua scomparsa
è stata comunicata
dal suo agente
e diffusa dalla Bbc.

Donations help us pay our writers and editorial staff. Click here to show your support!
Donations
Click here
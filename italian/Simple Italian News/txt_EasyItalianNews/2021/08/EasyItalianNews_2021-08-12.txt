Listen online as you read:

ESTERI
ESTERI

zir.com
Londra, no vax assediano la Bbc
Un corteo di no vax
ha assaltato
la sede della Bbc.

E’ accaduto a Londra,
dove decine di manifestanti
si sono radunati a Shepherds Bush Green
con l’intento di marciare
verso la sede dell’emittente.

Il gruppo “Official Voice”,
sul suo profilo Twitter,
ha più volte attaccato i media inglesi,
accusandoli di diffondere
informazioni errate e manipolate.

Il corteo ha tuttavia raggiunto
l’edificio della vecchia sede
che attualmente viene usato
per girare un talk show.

I manifestanti si sono quindi
scontrati con la polizia,
che è riuscita a impedirgli
di entrare negli studi.

Sul caso
è stata aperta una indagine.

ESTERI
ESTERI

DoD News
Cina, condannato imprenditore canadese per spionaggio
Michael Spavor,
un consulente canadese
arrestato in Cina
nel dicembre del 2018,
è stato condannato
a 11 anni di carcere
con le accuse di spionaggio
e divulgazione di segreti di stato.
La condanna,
dichiarata “assolutamente inaccettabile e ingiusta”
dal primo ministro canadese Trudeau,
sarebbe stata una ritorsione
per l’arresto di Meng Wanzhou
a Vancouver
qualche giorno prima.

Meng Wanzhou,
direttore finanziario
della ditta cinese Huawei,
è stata arrestata in Canada
su richiesta degli Stati Uniti,
che sperano di ottenere la sua estradizione
per aver violato alcune sanzioni.

La sentenza di Spavor
è stata emanata dal tribunale di Dandong,
nel nord-est cinese,
dopo un processo a porte chiuse
svoltosi a marzo.

Trudeau ha condannato la detenzione
e il processo legale di Spavor,
dichiarando:
“Il verdetto di Spavor
arriva dopo oltre due anni e mezzo
di detenzione arbitraria,
mancanza di trasparenza nel processo legale
e un processo che non ha soddisfatto
nemmeno gli standard minimi
richiesti dal diritto internazionale”.

ESTERI
ESTERI

MTA New York City Transit / Marc A. Hermann
New York, governatore si dimette per accuse di molestie
Andrew Cuomo,
il governatore di New York,
ha annunciato le proprie dimissioni
in seguito a un rapporto
stilato dal procuratore generale dello Stato
che lo ha accusato di molestie sessuali
nei confronti di almeno 11 donne.

Nonostante Cuomo
abbia negato le accuse
definendole stimolate
da “motivazioni politiche”,
egli ha porto le sue scuse
al popolo newyorkese
durante una conferenza stampa.

Cuomo ha dichiarato:
“Mi scuso profondamente
se ho offeso qualcuno,
sono stato troppo familiare
con le persone, uomini e donne,
ma non ho mai superato il limite
con nessuno”,
sottolineando che le sue dimissioni,
effettive tra 14 giorni,
hanno lo scopo di garantire
continuità governativa.

Kathy Hochul,
vice-governatrice dello Stato,
prenderà le redini,
diventando così la prima donna
a coprire il ruolo
di governatore di New York.

ESTERI
ESTERI

I talebani conquistano un altro capoluogo dell’Afghanistan
La situazione politica in Afghanistan
si fa ogni giorno più difficile
a causa delle offensive
da parte dei talebani.

Continuano infatti
a prendere il controllo di nuove città,
da nord a sud del paese:
ormai sembra che siano arrivati
al controllo del 65% dei territori.

I rappresentanti
(governatori e vicegovernatori dei capoluoghi)
si stanno arrendendo
nel giro di pochi giorni,
anche per non mettere
in serio pericolo la popolazione
delle città sotto attacco.

Stanno quindi ritirando le forze armate
per evitare i combattimenti.
Gli Stati Uniti, che avevano annunciato
di voler continuare a fornire
al governo di Kabul
appoggio aereo e sostegno
nella lotta al terrorismo,
hanno ritirato la loro offerta di aiuto
nelle ultime ore.

Il presidente Biden ha ricordato
che Washington mantiene
i suoi impegni economici
e di sostegno al governo afghano;
gli USA infatti hanno speso
oltre un trilione di dollari,
oltre all’investimento umano di militari
durante i 20 anni di impegno bellico.

ESTERI
ESTERI

Covid, infermiera iniettava soluzione salina invece del vaccino
Un’infermiera tedesca
è stata denunciata
per aver iniettato soluzione salina
al posto del vaccino anticovid.

E’ successo in Frisia,
sulla costa del Mare del Nord.

Sembra che circa 9000 persone
siano state richiamate
dalle autorità sanitarie
per verificare l’avvenuta vaccinazione.

La maggior parte di queste, oltretutto,
sarebbe composta da anziani
e soggetti fragili
ad alto rischio
di contrarre la malattia.

Le motivazioni dell’infermiera
non sono ancora chiare.

Secondo il tabloid Bild,
l’infermiera potrebbe essere
una negazionista;
il sospetto avrebbe origine
da alcuni post
e alcuni messaggi
della donna.

 CULTURA & SOCIETA’
 CULTURA & SOCIETA’

Olaf Tausch
Il trasferimento della nave egizia di 4.600 anni fa
Dopo le mummie regali
trasferite la scorsa primavera,
l’Egitto ha vinto una nuova colossale sfida:
lo spostamento del “più grande e antico
manufatto in legno
della storia dell’umanità”.

Si tratta dell’enorme “barca solare”,
miracolosamente conservata nel tempo,
del re Khufu,
il faraone della IV dinastia,
più noto col nome di “Cheope”.

La nave è approdata
al nuovo Grande Museo Egizio (Gem),
vicino alle piramidi di Giza,
alla periferia ovest del Cairo.

Spostare la delicatissima imbarcazione,
lunga 42 metri
e del peso di 20 tonnellate
è stato “uno dei più importanti,
impegnativi e rari progetti
di archeologia e ingegneria” mai realizzati.
Lo ha dichiarato il Sovrintendente capo
dell’allestimento del Gem,
il general maggiore Atef Motfah.

La prima nave di re Khufu
ha circa 4.600 anni
ed è stata trasferita in 48 ore.
L’impresa è stata necessaria
perché il museo che la custodiva
non era attrezzato
per conservarla in sicurezza.

Per il trasferimento è stato utilizzato
un veicolo dal Belgio,
pilotato da remoto,
che ha protetto la nave dalle vibrazioni,
anche grazie all’impiego
di “schiume speciali”
e di un monitoraggio continuo
di temperatura e percentuali di umidità.

L’imbarcazione
era stata scoperta nel 1954.
Questa e altre “barche solari”
erano interrate a fianco
delle camere funerarie regali
al fine di trasportare i faraoni defunti
nell’Aldilà.

 SPORT
 SPORT

Sinner vince l’ATP 500 di Washington
Jannik Sinner ha vinto
il torneo ATP 500 di Washington
battendo in finale
l’americano McDonald
in tre set
con il punteggio
di 7-5 4-6 7-5.

Sinner ha commentato così la vittoria:
“Sono molto contento.
È stato un bel match,
molto combattuto,
in ogni singolo set.
Ho cercato di mantenere la calma
e di sfruttare al meglio
le mie possibilità.”

Per il tennista azzurro
si tratta del terzo trofeo
vinto in carriera
e del primo torneo 500.
È anche il primo italiano
ad aggiudicarsi il torneo di Washington.

Con questa vittoria l’altoatesino
sale al numero 15 della classifica ATP
raggiungendo così il suo best ranking
in carriera.
Balzo in avanti anche nella Race
che porterà i migliori 8
alle finali di Torino:
al momento Sinner è decimo.

Donations help us pay our writers and editorial staff. Click here to show your support!
Donations
Click here
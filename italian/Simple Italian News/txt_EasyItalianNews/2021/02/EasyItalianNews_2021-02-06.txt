Listen online as you read:

ESTERI
ESTERI

Neve record a New York
Una nevicata da record
si è abbattuta sulla città di New York,
e ha raggiunto
oltre sessanta centimetri.

I fiocchi di neve
sono caduti sulla città
per ore senza sosta.
Il paesaggio è molto suggestivo,
la Grande Mela deserta e imbiancata
è uno spettacolo incredibile!

Sono previste ancora
altre nevicate abbondanti.
Già da domenica notte,
migliaia di addetti sono al lavoro
per spargere il sale sulle strade.
La tempesta di neve senza precedenti
(erano circa cinque anni
che non si vedeva una nevicata così)
ha provocato la cancellazione dei voli
negli scali degli aeroporti J.F.K.,
LaGuardia e Newark.

È stato dichiarato lo stato di emergenza,
in una situazione già di emergenza
a causa della pandemia,
e il sindaco Bill de Blasio
ha invitato i cittadini
a spostarsi solo per necessità.

La grande nevicata ha costretto inoltre
a sospendere gli appuntamenti
per i vaccini contro il Covid,
in quanto tutti i centri vaccinazioni
sono stati chiusi.

ESTERI
ESTERI

 Skoleopgave1

Covid-19, le indagini Oms a Wuhan continuano
Gli esperti dell’Organizzazione Mondiale della Sanità
stanno indagando a Wuhan,
in Cina,
sull’origine della pandemia Covid-19.

Peter Daszak,
uno zoologo britannico parte del team,
ha affermato che gli scienziati cinesi
“stanno condividendo dati con noi
che non avevamo visto prima,
che nessuno aveva visto prima”.

Per investigare relativamente alle accuse
mosse da Donald Trump negli ultimi mesi,
gli esperti dell’Oms si sono recati
presso il laboratorio di massima sicurezza
dell’Istituto di Virologia di Wuhan,
accusato di aver diffuso il coronavirus.

Peter Ben Embarek,
capo della squadra,
ha definito i sospetti
di origine del covid in laboratorio
poco credibili e adatti a un film.
“Se iniziamo a dare la caccia
ai fantasmi qua e là,
non andremo mai da nessuna parte”
ha continuato.

Intanto, il gruppo ha fatto visita
a vari ospedali della regione
e al mercato Huanan,
dove si pensa siano avvenuti
i primi contagi.
Qualsiasi speculazione
sull’origine del virus
dovrà aspettare la fine della missione.

ESTERI
ESTERI

 OSeveno

Corte penale internazionale condanna ribelle ugandese per crimini di guerra
Dominic Ongwen,
capo dell’Esercito di resistenza del Signore
in Uganda,
è stato condannato dal tribunale dell’Aia
per decine di crimini di guerra
commessi nei primi anni duemila.

Innanzi al tribunale,
Ongwen ha dovuto rispondere
a 70 capi d’accusa,
tra i quali il rapimento di bambini
per reclutarli come soldati,
e lo stupro sistematico
di migliaia di donne,
costrette a portare a termine la gravidanza.

La difesa di Ongwen
ha tentato di convincere i giudici
della presenza di problemi psicologici
dovuti al fatto che Ongwen stesso
è stato reclutato come soldato
a soli nove anni.

Nonostante ciò,
i giudici hanno concluso
che l’imputato era in possesso
delle proprie capacità mentali
all’epoca dei fatti,
ed è stato dichiarato colpevole
di decine di crimini contro l’umanità.

L’Esercito di resistenza del Signore
è un gruppo di guerriglia
basato sui dieci comandamenti della Bibbia,
che dal 1987
terrorizza un’intera regione
dell’entroterra africano.

ESTERI
ESTERI

 首相官邸ホームページ

Il presidente Mori fa commenti sessisti
Il presidente del comitato olimpico giapponese,
Yoshiro Mori,
ha affermato che “le riunioni
a cui partecipano molte donne
vanno avanti più del necessario”.

Lo ha affermato in riferimento
alla proposta
del ministero dell’istruzione nipponica
di estendere le nomine
nel consiglio dei giochi
a un maggior numero di donne.

Mori non è nuovo a queste espressioni.
Ha aggiunto,
riferendosi alla sua esperienza
come presidente della federazione di rugby,
che “se una donna alza la mano
le altre si sentono obbligate a rispondere”.

Dopo le reazioni alle sue esternazioni,
Mori si è detto pentito,
ma esclude eventuali sue dimissioni.

ESTERI
ESTERI

Morto Tom Moore, veterano eroe della pandemia
Tom Moore,
veterano centenario
della seconda guerra mondiale,
è deceduto a causa del Covid.

“Captain Tom”,
era diventato famoso
nel Regno Unito
grazie alla sua straordinaria raccolta fondi
a favore della lotta al Covid.

La scorsa primavera, infatti,
Moore aveva lanciato
una simpatica iniziativa:
se fosse riuscito
a raccogliere 1000 sterline
da donare al personale sanitario dell’NHS
avrebbe effettuato
100 giri del suo giardino.

La raccolta fondi
diventò inaspettatamente virale
e riuscì a raccogliere
l’incredibile cifra
di 33 milioni di sterline.

Per la sua impresa
e la sua generosità
è anche stato nominato “Sir”
dalla Regina Elisabetta.

La settimana scorsa, tuttavia,
Moore è stato trovato positivo
e ricoverato in ospedale,
dove è deceduto pochi giorni più tardi.

Nonostante il lockdown
ha potuto trascorrere le sue ultime ore
in compagnia della sua famiglia
che ha così potuto salutarlo.

Dopo la sua morte
anche la regina ha inviato
le sue condoglianze ai familiari.

 CULTURA & SOCIETA’
 CULTURA & SOCIETA’

 Jean-Pierre Dalbéra

TikTok obbedisce al Garante per la privacy, no ai minori di 13 anni
Tit Tok ha accolto le richieste
del Garante italiano per la privacy,
dopo che questo aveva programmato
il blocco del social network
a causa di un fatto luttuoso
avvenuto nelle scorse settimane.

Una bambina di 10 anni era morta
per aver partecipato
alla #Blackoutchallenge,
una gara di resistenza al soffocamento.

A partire dal 9 febbraio,
Tik Tok chiederà quindi agli utenti
di indicare la data di nascita
prima di continuare a utilizzare l’app:
i minori di 13 anni saranno rimossi.

Nel frattempo il Garante si impegnerà
in una campagna di sensibilizzazione
sulle tv nazionali,
insieme al Telefono Azzurro,
il servizio di assistenza telefonica
a tutela e difesa dei minori.
L’obiettivo è quello di invitare i genitori
a vigilare sulle attività social
dei propri figli.

Tik Tok utilizzerà anche sistemi indiretti
per risalire all’età dei propri utenti
grazie all’Intelligenza Artificiale (IA).

TikTok utilizza già l’IA
con cui analizza interessi e gusti
allo scopo di personalizzare i contenuti
e raggiungere nuovi utenti,
che ad oggi hanno superato il miliardo.

ilmanifesto.it

ilmanifesto.it

 CULTURA & SOCIETA’
 CULTURA & SOCIETA’

 Georges Biard

Nomination Golden Globes
Sono state date le nomination
ai Golden Globes
che si terranno il 28 febbraio.

‘Mank’ e ‘Il processo ai Chicago 7’
sono tra i film
che hanno ottenuto più nomination,
tra cui quella per miglior film
e miglior regista.

Nella categoria della regia
per la prima volta
ci sono tre donne nominate.

Soddisfazione per l’Italia:
‘La vita davanti a sé’
con Sophia Loren
ha ottenuto due candidature:
miglior film straniero
e miglior canzone originale.

Nomination postuma
per Chadwick Boseman.

Tra le serie tv
dominio di ‘The Crown’
che ha ottenuto
ben cinque attori candidati.

Donations help us pay our writers and editorial staff. Click here to show your support!
Donations
Click here
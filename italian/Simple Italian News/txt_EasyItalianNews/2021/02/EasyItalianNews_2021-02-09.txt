Listen online as you read:

ESTERI
ESTERI

 Claude TRUONG-NGOC

Myanmar, paese animato da proteste pro-democrazia
Dopo il colpo di stato militare
che ha rovesciato il governo
di Aung San Suu Kyi
il 1 febbraio scorso,
varie città del Myanmar
sono state animate
da proteste
a favore della democrazia.

Decine di migliaia di cittadini
si sono recati in piazza
per rivendicare il loro diritto
a un regime democratico.

Secondo alcune fonti,
si tratterebbe
di una tra le proteste antigovernative
svoltesi in Myanmar
più grandi degli ultimi 10 anni.

I manifestanti,
rigorosamente vestiti
con il colore rosso
della Lega nazionale per la democrazia,
hanno sfilato
per chiedere il rilascio
della ex-leader Aung San Suu Kyi
e per rifiutare l’imposizione
della dittatura militare.

 ITALIA
 ITALIA

L’avvocato è nigeriano, il giudice gli chiede il tesserino per identificarlo
Hilarry Sedu è un avvocato italiano
di origini nigeriane.
Durante una causa
presso il Tribunale dei Minorenni di Napoli,
un giudice,
vedendolo in aula,
gli ha chiesto se fosse laureato
e, per essere sicuro
che l’avvocato non stesse mentendo,
gli ha chiesto di mostrargli il tesserino.

A rendere noto
l’imbarazzante incidente
è stato lo stesso Sedu,
che lo ha raccontato sui social,
definendo il trattamento discriminatorio
subito durante il suo lavoro
come un gesto di “idiozia”.

Un’ironia amara,
che esprime però risentimento
nei confronti di un pubblico ufficiale
e del suo comportamento poco equo.
Sedu ha scritto sul suo profilo Facebook:
“Non è possibile
che accadano ancora cose del genere,
sintomo di un retro pensiero
duro a morire”.

Hilarry Sedu è un avvocato di 34 anni,
consigliere dell’Ordine degli Avvocati di Napoli,
unico di provenienza africana
in questo tipo di organismi legali,
ed è stato anche candidato
all’interno della lista civica
alle elezioni Regionali della Campania.

napoli.repubblica.it

napoli.repubblica.it
ESTERI
ESTERI

Haiti, sventato un tentativo di colpo di Stato
Ad Haiti le forze dell’ordine
hanno sventato
un tentativo di colpo di stato.

Gli attivisti avevano intenzione
di assassinare
il presidente Jovenel Moise
e di rovesciare il governo.

La notizia è stata diffusa
dal ministro della giustizia
durante una conferenza stampa.

Il presidente Moise
ha poi confermato
di essere sfuggito
a un attentato.

Sono state arrestate
23 persone,
compresi alti ufficiali
e un giudice della Corte Suprema,
con l’accusa di “presunto tentativo
di presa di potere”.

 ITALIA
 ITALIA

 Anka Grzywacz

Lucca, proteste per pillola del giorno dopo negata
L’organizzazione attivista femminista
‘Non una di meno’
ha organizzato una protesta
davanti a una farmacia di Ponte del Giglio,
nei pressi di Lucca,
che avrebbe rifiutato
di vendere la pillola del giorno dopo
a una cliente.

La titolare della farmacia
ha giustificato l’accaduto
dichiarando la pillola del giorno dopo
“un antiabortivo
da non somministrare con leggerezza”.

Tuttavia,
in Italia l’obiezione di coscienza
per quanto riguarda il provvedimento
della contraccezione d’emergenza
è illegale.
Secondo le attiviste,
nei giorni scorsi
nella zona sono stati avvistati
cartelloni mobili antiaborto
che promuovevano “messaggi colpevolizzanti
e violenti”.

Gli eventi sono stati denunciati
dall’organizzazione
in una lettera all’Azienda Sanitaria Locale.

firenze.repubblica.it

firenze.repubblica.it
ESTERI
ESTERI

 order_242

Cile, agente uccide giocoliere
Un agente di polizia
ha ucciso un giovane giocoliere
nel Cile meridionale.

Il giovane si guadagnava da vivere
facendo il giocoliere
con delle scimitarre,
che erano in realtà
dei semplici giocattoli.

Un gruppo di poliziotti
gli ha chiesto i documenti
e il ragazzo avrebbe risposto
di non averli con sé,
ma di poter fornire
il numero di identità.

Invitato a seguire i Carabineros
in caserma,
il ragazzo avrebbe minacciato un poliziotto
con una scimitarra giocattolo,
e l’agente ha reagito
colpendolo fatalmente
con un proiettile alle gambe
e uno al petto.

Di fronte all’accaduto
un gruppo di residenti
ha reagito con violenza,
incendiando il palazzo del comune.

 CULTURA & SOCIETA’
 CULTURA & SOCIETA’

La Nutella festeggia il suo 75° anniversario con una moneta d’argento
Il 5 febbraio si celebra
il 75° anniversario
dalla fondazione della Ferrero,
il marchio italiano
divenuto famoso in tutto il mondo
grazie alla Nutella.

Dal 2007 questa data
è anche il “World Nutella Day”,
la giornata mondiale della Nutella.
Per la particolare occasione
quest’anno la più famosa crema spalmabile
a base di nocciole
si è guadagnata una moneta d’argento,
coniata dalla Zecca di Stato.
La moneta fa parte
della serie “Eccellenze italiane”
e ha un valore nominale di 5 euro,
una vera tentazione
per il pubblico di collezionisti.

È stata realizzata in tre versioni,
bianca, rossa e verde,
i colori della bandiera italiana.
Il valore sul mercato è di 45 euro,
ma le poche decine di migliaia di pezzi
sono già quasi esaurite
e su Ebay la corsa all’acquisto
ha già fatto salire il prezzo
di una singola moneta a 400 euro.

La storia della Nutella
risale al dopoguerra
quando il cacao era una merce rara.
La Ferrero inventa così
una pasta dolce con nocciole,
zucchero e pochissimo cacao.

Nel 1964 viene creato il primo vasetto
dal design ormai divenuto celebre.
In breve fa il giro dell’Europa
e finisce per conquistare
i mercati di oltreoceano.

 SPORT
 SPORT

Tennis: finale tutta italiana a Melbourne
Nel torneo ATP 250 di Melbourne
si è svolta una finale tutta italiana
tra Stefano Travaglia
e Jannik Sinner.

A spuntarla è stato Sinner:
il diciannovenne di San Candido
ha battuto il connazionale
con il punteggio di 7-6 6-4.

Per Sinner si tratta
del secondo titolo in carriera
dopo la vittoria a Sofia
dello scorso anno.
L’altoatesino era alla sua seconda finale
mentre per Travaglia si trattava
della prima finale in carriera.

Era da 33 anni
che non c’erano due italiani
a giocarsi un titolo,
ed è la prima volta che capita
su una superficie veloce.

Con questa vittoria Sinner
si avvicina alla top 30
in attesa degli Australian Open
dove lo attende al primo turno
una sfida impegnativa
come quella contro Shapovalov.

Donations help us pay our writers and editorial staff. Click here to show your support!
Donations
Click here
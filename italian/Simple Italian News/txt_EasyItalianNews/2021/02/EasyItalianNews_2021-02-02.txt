Listen online as you read:

ESTERI
ESTERI

 Claude TRUONG-NGOC

Myanmar, colpo di stato: esercito sostituisce il nuovo parlamento
Un colpo di stato
da parte delle forze armate
ha impedito la pacifica transizione di potere
in Myanmar,
il giorno dell’insediamento
di un nuovo parlamento.

Il capo di governo Aung Sang Suu Kyi
e alcuni membri chiave
della lega nazionale per la democrazia
sono stati arrestati,
e sostituiti al potere
dal generale Min Aung Hlaing.

Ciò avviene in seguito
a settimane di tensione,
parzialmente dovute
ai risultati delle elezioni
di novembre scorso.

E’ stato dichiarato uno stato di emergenza
della durata di un anno,
e per il momento
televisione e mezzi di comunicazione
sono stati sospesi.

Secondo la dichiarazione
delle forze armate,
l’obiettivo sarebbe
“aderire alle norme democratiche
di elezioni libere ed eque”,
nonostante la Costituzione
sia stata a tutti gli effetti revocata.

Una coalizione di paesi occidentali
ha richiesto il rispetto
delle norme democratiche
e il rilascio dei parlamentari arrestati.

 ITALIA
 ITALIA

 Herbert Sponner (BertS)

La polemica sul Festival di Sanremo
Da settimane è in discussione
la possibilità di fare o meno
il Festival di Sanremo,
l’evento spettacolare
forse più seguito dagli italiani,
dopo le partite di calcio,
e che mette in moto
una potente macchina economica
per il settore discografico.

La decisione finale spetta
al Comitato Tecnico Scientifico
che governa le misure di sicurezza
in materia sanitaria contro la pandemia.

Ad oggi non si è ancora pronunciato
in maniera ufficiale.
Ma la Liguria è tra le regioni
con il tasso di contagio più alto,
e molte voci dal mondo dello spettacolo
sono contrarie a fare un’eccezione
per la manifestazione sanremese.

Da mesi tutti i teatri,
i cinema e le sale da concerto
sono chiuse
e il settore è in grave crisi.
Personalità artistiche
e lavoratori dello spettacolo
denunciano da tempo
la necessità di far ripartire la macchina.
Giudicano la scelta
di concedere una deroga
per il Festival della canzone
un’ingiustizia nei confronti
del resto del mondo dello spettacolo.

Non è di questa idea
il conduttore Amadeus
che insiste perché il Festival si faccia,
anche con il pubblico in sala.
Sembra che il CTS si pronuncerà
per autorizzare la manifestazione,
ma facendola slittare
da inizio marzo a fine aprile.

ESTERI
ESTERI

Gerusalemme, funerale ultraortodosso attira migliaia nonostante divieti Covid
Il funerale di un celebre rabbino
ha attirato migliaia di persone
il 31 gennaio a Gerusalemme,
in palese violazione
delle norme anti-covid israeliane.

Il rabbi Meshulam Dovid Soloveitchik
è morto dopo essersi ammalato di Coronavirus,
e l’ironia della situazione
pare sfuggire
a molti degli ultra ortodossi
che si sono presentati in massa al funerale.

Le forze di polizia
hanno tentato di bloccare
gli arrivi esterni a Gerusalemme,
ma si sono rivelate incapaci
di impedire gli assembramenti in città.

A mesi dalle prossime elezioni,
il governo di Netanyahu
è stato accusato di favoreggiamento
per mantenere l’appoggio
della base elettorale ultraortodossa.

Nonostante il paese sia
al suo terzo lockdown nazionale,
con multe più severe
e scuole religiose rimaste chiuse,
nelle settimane scorse
si sono verificati numerosi scontri
tra ultraortodossi e polizia
per prevenire eventi di massa
e la riapertura illegale
di alcune scuole.

ESTERI
ESTERI

 Foreign and Commonwealth Office

Biden riammette i transgender nell’esercito
Il divieto discriminatorio
per le persone transgender
posto nel 2019 da Trump,
è stato annullato dal neo presidente
degli Stati Uniti.

Già nel 2016 Barack Obama
aveva deliberato
che le persone transgender
potessero dichiararsi tali
ed entrare a far parte
delle forze armate,
provvedendo anche,
da parte del dipartimento della Difesa,
alla copertura di eventuali spese
per gli interventi di transizione.

Secondo il nuovo provvedimento di Biden
l’esercito consente
a tutti gli statunitensi
di mettersi al servizio del loro paese
come militari.
Così l’ordine esecutivo vieta
qualunque forma di discriminazione
dalle forze armate
in base all’identità di genere,
poiché questa non può costituire
un limite per prestare servizio
nell’esercito.

ESTERI
ESTERI

Donna vende il marito traditore all’amante per 15 euro
Una donna del Kenya, Edna Mukwana,
ha “venduto” il marito
per soli 15 euro
alla donna con cui lui la tradiva.

La donna infatti
dopo aver sorpreso il marito
con un’altra donna
nel loro stesso letto,
lo ha cacciato dalla casa
in cui abitavano insieme ai figli.

Dopo circa una settimana
la donna avrebbe proposto
all’amante del marito
di comprarlo per 2.000 scellini kenioti,
che equivalgono a circa 17 euro.

Non è chiaro se la donna
fosse seria o meno,
tuttavia l’amante ha risposto
con una controfferta di 1.700 scellini,
quindi circa 15 euro,
proposta che è andata a buon fine.

Edna Mukwana ha quindi usato tutti i soldi
per comprare vestiti ai loro figli
e alle domande su un possibile ritorno del marito
ha risposto di non volerlo più vedere.

notizie.delmondo.info

notizie.delmondo.info

 CULTURA & SOCIETA’
 CULTURA & SOCIETA’

 Lalupa

Musei vaticani riaprono al pubblico
Come confermato dalle Gallerie Pontificie
sui loro canali social,
l’1 febbraio 2021
ci sarà la riapertura
dei Musei Vaticani.

La notizia era già stata pre-annunciata
dal Direttore Barbara Jatta
lo scorso 14 gennaio
sul sito Vatican News.

Sarà possibile andare a visitare
le collezioni Vaticane
dal lunedì al sabato
dalle ore 8:30 alle 18:30,
tuttavia la prenotazione online
sarà obbligatoria
come previsto dalle norme anti-covid.

Per le Collezioni pontificie
la chiusura è durata 88 giorni,
si tratta della chiusura più lunga
dall’estate del 1943
durante la Seconda guerra mondiale,
quando i bombardamenti su Roma
avevano costretto a una chiusura
di 14 mesi.

 CULTURA & SOCIETA’
 CULTURA & SOCIETA’

 hinnk

Morta la dj Sophie
Sophie Xeon, in arte Sophie,
dj e musicista 34enne
è morta in un incidente stradale
ad Atene.

A riportare la notizia
sono stati i suoi manager
che hanno dichiarato che la donna
si stava arrampicando
per raggiungere un posto
da dove guardare la luna
ed è scivolata perdendo la vita.

Nel 2019 il suo album d’esordio
aveva ottenuto
una candidatura ai Grammy
come miglior album dance/elettronico.

Ha collaborato
a una canzone con Madonna
e a un album della cantante Charlie XCX.
Aveva anche partecipato
alla produzione di Chromatica
di Lady Gaga.

Molti artisti,
tra cui Sam Smith,
hanno espresso cordoglio
per la scomparsa della musicista
che era anche un’icona del mondo LGBTQ.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Michael Candelori

Trump è stato assolto
Si è svolta al senato americano
la votazione circa la procedura
di impeachment dell’ex presidente USA
Donald Trump.

Il senato ha votato
per l’assoluzione di Trump:
57 senatori,
di cui 7 repubblicani,
hanno votato per la condanna,
mentre 43 senatori repubblicani
hanno votato per l’assoluzione.
Per poterlo condannare
i democratici avrebbero avuto bisogno
di 67 voti a favore.

Il capogruppo del partito McConnell
ha votato a favore di Trump
ma poi ha fatto un discorso
in cui ha ammesso che Trump
è “praticamente
e moralmente responsabile”
di avere incoraggiato gli assalitori.

In una dichiarazione post votazione
l’ex presidente ha dichiarato
che è finita “una caccia alle streghe”
e ha lasciato intendere
un suo potenziale ritorno
sulla scena politica.

ESTERI
ESTERI

 Kohei Kanno

Regno Unito, pronti gli alberghi quarantena
Dopo essere stato annunciato a gennaio,
il piano degli “alberghi quarantena”
nel Regno Unito
è finalmente pronto
per essere inaugurato.

Dal 15 febbraio in poi,
chiunque arrivi
da uno dei 33 paesi
inseriti nella “lista rossa”,
dovrà completare una quarantena obbligatoria
di 14 giorni
in uno degli alberghi prescritti.

Gli arrivi da paesi esterni alla “lista rossa”
dovranno effettuare due test Covid-19
e isolarsi in casa
per un periodo di 10 giorni.

Si tratta dell’ultima misura
presa dal governo
per limitare il rischio di contagio
da una delle varianti del Coronavirus.
Due dei paesi nella lista
sono Sud Africa e Brasile,
ove sono state identificate delle varianti.
Queste ultime potrebbero ridurre
l’efficacia dei vaccini,
che nel Regno Unito
sono già stati consegnati
a 15 milioni di persone.

Grazie a questo sforzo
del sistema sanitario,
il numero di decessi negli ultimi giorni
ha continuato a scendere.

 ITALIA
 ITALIA

 World Economic Forum

Il governo Draghi è formato
Mario Draghi ha presentato
la nuova formazione di governo.

Ricordiamo che Draghi è arrivato
dopo la crisi di governo
causata delle dimissioni
di due ministre del PD,
che avevano fatto cadere la maggioranza.

In questo caso la legge italiana
prevede due possibilità:
elezioni anticipate o l’intervento
del Presidente della Repubblica
che affida l’incarico
a un governo “tecnico” di transizione.
Mattarella ha quindi chiamato
Mario Draghi a tale scopo.

Il premier incaricato
ha tenuto fede alle promesse
e ha composto un governo “misto”:
15 ministri politici,
che sono espressione dei vari partiti
di governo e opposizione,
e 8 “tecnici”, cioè professionisti
scelti in base alle loro competenze
nelle attività dei ministeri
che andranno a dirigere.

I partiti sono rappresentati
da 4 ministri dei Cinquestelle,
3 ministri del Pd, 3 della Lega
3 di Forza Italia, uno d’Italia Viva
e uno di Liberi e Uguali.
In tutto, 15 uomini e 8 donne.

La continuità con il governo Conte bis
è data dalla permanenza
di Luigi Di Maio agli Esteri
e di Roberto Speranza alla Salute.
Inoltre la figura di Draghi,
ex Presidente della Banca Centrale Europea,
rassicura i mercati internazionali
per la gestione del Recovery Fund.

ilmanifesto.it

ilmanifesto.it
ESTERI
ESTERI

Terremoto Giappone
Un terremoto di magnitudo 7.1
ha colpito l’area di Fukushima,
in Giappone.

La scossa è stata registrata
alle 23.08 locali
con epicentro a circa 60 Km di profondità
nella prefettura della città
già colpita dal disastro nucleare
del 2011.

Sono oltre 120
le persone rimaste ferite,
soprattutto a causa
della caduta di oggetti
e vetri rotti,
e 900mila le abitazioni
rimaste senza corrente elettrica.

La scossa è durata
per circa un minuto
ed è stata avvertita distintamente
anche a Tokyo.

Secondo la Jma
si è trattato del più importante
evento sismico in Giappone
dal 7 aprile 2011.

ESTERI
ESTERI

Haiti, manifestazioni contro il presidente Moise
Migliaia di persone
hanno manifestato
nella capitale haitiana,
Port-au-Prince,
contro il presidente Moise.

I cittadini accusano infatti
il presidente
di voler stabilire
una “nuova dittatura”.

La protesta è stata
perlopiù pacifica,
ma non sono mancati
anche degli scontri
tra forze dell’ordine e manifestanti.

23 persone sono state arrestate
con l’accusa
di “tentato colpo di stato”.

Le autorità hanno invece riferito
di un tentativo di omicidio
nei confronti del presidente.

Moise governa da un anno
in assenza di un parlamento
e sostiene che il suo mandato
durerà almeno
fino al febbraio del 2022.

Secondo gli oppositori, invece,
il suo mandato dovrebbe scadere
già quest’anno,
come sancito dalla Costituzione.

Gli oppositori chiedono inoltre
agli stati alleati
di non supportare ulteriormente
il presidente Moise.

ECONOMIA
ECONOMIA

 Mtcv

Amsterdam primo mercato azionario
La City di Londra perde il primato
per gli scambi azionari:
un’altra conseguenza della Brexit,
l’uscita del Regno Unito
dall’Unione Europea.

Secondo Bruxelles,
i titoli in euro non possono più
essere scambiati a Londra
a partire da quest’anno,
per questo motivo
molte contrattazioni si sono spostate
dalla City ad Amsterdam.

La Borsa della capitale olandese
ha registrato quindi
un enorme balzo in avanti
rispetto alle medie dello scorso anno:
nel 2020 infatti,
Amsterdam era al sesto posto in Europa
per scambio di azioni.

Il passaggio della Brexit
non ha sortito lo stesso effetto
sulle altre capitali finanziarie.
Francoforte, Parigi e Milano
non hanno goduto degli stessi benefici,
probabilmente gli investitori
preferiscono la capitale olandese,
e i motivi sono vari.

Amsterdam ospita la prima borsa
nata nel mondo,
essa risale infatti
agli inizi del Seicento.
Le condizioni fiscali applicate
ai mercati azionari
sono meno restrittive.
Inoltre anche la vicinanza geografica
con l’Inghilterra
è a favore dell’Olanda
sul piano delle relazioni commerciali con Londra.

 CULTURA & SOCIETA’
 CULTURA & SOCIETA’

 hnkkk

Britney vince battaglia contro padre guardiano
Una mobilitazione popolare
si è verificata
davanti al tribunale di Los Angeles
in occasione del processo
che vede la celebre cantante Britney Spears
scontrarsi con il padre.

Quest’ultimo ha ricoperto
il ruolo di guardiano legale
della 39enne originaria del Mississippi
sin dal 2008,
quando Britney
ha avuto un crollo emotivo pubblico,
le cui foto hanno fatto
il giro del mondo.

Da allora,
il padre ha avuto controllo
non solo delle finanze di Britney,
ma anche della sua carriera,
delle sue proprietà,
e di vari aspetti
della sua vita privata.

In seguito alla minaccia
da parte di Britney
di smettere di cantare,
l’hashtag #FreeBritney
è diventato popolare online,
e decine di personaggi di rilievo
si sono espressi in suo favore
per la sua “liberazione”.

Il 12 febbraio,
il giudice della Corte superiore
ha revocato al padre
la tutela esclusiva della cantante.
Ora il guardiano dovrà collaborare
con una società di servizi finanziari
chiamata Bessemer Trust.

Donations help us pay our writers and editorial staff. Click here to show your support!
Donations
Click here
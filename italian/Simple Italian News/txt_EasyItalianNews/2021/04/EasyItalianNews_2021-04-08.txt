Listen online as you read:

 ITALIA
 ITALIA

Protesta di commercianti e ristoratori davanti alla Camera
A Roma, in piazza Montecitorio,
un gruppo di commercianti
e ristoratori
si è riunito per protestare
contro le misure anti-Covid
contenute nell’ultimo Dpcm.

La protesta,
inizialmente pacifica,
è sfociata nello scontro
dopo che alcuni manifestanti
hanno lanciato bottiglie
e altri oggetti
verso il cordone di polizia.

Gli agenti hanno quindi
caricato i manifestanti
che tentavano
di superare le transenne
che delimitano la piazza.

Negli scontri,
alcuni agenti
sarebbero rimasti feriti.

Al gruppo dei ristoratori
si sono uniti
anche i militanti
del gruppo di estrema destra CasaPound
e il movimento di Italexit.

Il ministro dell’Interno,
Luciana Lamorgese,
ha commentato così l’accaduto:
“Non si può accettare che,
in una fase così difficile per il paese,
le ragioni della protesta
sfocino in comportamenti
che provocano
ulteriori tensioni e disagi”.

ESTERI
ESTERI

 Chainwit

Thailandia, riapertura al turismo e focolaio Covid in un tempio buddhista
In concomitanza con l’annuncio
della riduzione della quarantena
per gli arrivi internazionali in Thailandia,
si è verificato un focolaio di Covid-19
all’interno di un monastero buddhista
a Bangkok.
Il governo thailandese
ha predisposto
una vaccinazione di massa di emergenza
per arginare il contagio
del resto della popolazione.

Oltre 200 luoghi di culto
sono stati chiusi,
e circa 2100 persone
tra quelle che hanno frequentato
il tempo buddista
sono state vaccinate.

Il numero giornaliero di contagi
durante il mese di marzo,
era basso,
ma la prima settimana di aprile
ha registrato un lieve aumento.
Nonostante ciò,
le autorità locali
a cominciare dal primo di aprile
hanno ridotto la quarantena a 7 giorni
per tutti i turisti internazionali vaccinati
provenienti da paesi
senza mutazioni del virus Covid-19.

Durante la quarantena,
tutti gli arrivi in Thailandia
verranno monitorati
e sottoposti a test molecolari.

 ITALIA
 ITALIA

San Patrignano, i figli del fondatore querelano Netflix
A quattro mesi di distanza
dal debutto del documentario
sulla storia di San Patrignano,
una comunità di riabilitazione
per tossicodipendenti
collocata fuori Rimini,
i figli del fondatore di quest’ultima
hanno presentato una querela
alla piattaforma di streaming Netflix.

La docuserie Netflix
è stata realizzata
grazie a 25 testimonianze,
tra le quali quelle del fondatore Vincenzo Muccioli
e dei figli stessi.
Essa contiene inoltre
circa 180 ore di interviste
e migliaia di fotografie
tratte da centinaia di archivi,
ed è uscita online
nel dicembre del 2020.

Pochi giorni dopo il suo debutto,
la comunità di San Patrignano
ha voluto dissociarsi dal documentario
per via della sua narrazione
“unilaterale” e “parziale” dei fatti.
Ora, Andrea e Giacomo Muccioli
hanno presentato una querela
per diffamazione aggravata a Netflix,
colpevole, secondo i figli,
di aver infangato la memoria del padre.

Oltre a spiegare il ruolo di Vincenzo Muccioli
nella lotta contro la droga
in Italia negli anni 80,
il documentario allude
alla sua presunta omosessualità
e alla sua morte per Aids,
fatti che, secondo i figli,
costituirebbero menzogne.

 ITALIA
 ITALIA

 enpasedecentrale

L’Aquila, il ricordo
Il 6 aprile ricorre l’anniversario
del terribile terremoto
che devastò l’Abruzzo.

Per il secondo anno le commemorazioni
si sono svolte a distanza
senza la consueta fiaccolata.

Si ricordano le 309 vittime
con un fascio di luce azzurra
proiettato verso l’alto
e 309 rintocchi di campane.

Quest’anno si è aggiunto
anche il ricordo
per le vittime del Covid.

Parte della commemorazione
si è svolta davanti
alla Casa dello Studente
dove, 12 anni fa,
persero la vita 8 universitari.

Per tutta la giornata
è stato proclamato
il lutto nazionale.

AMBIENTE
AMBIENTE

 Bbruno

Istat: sprecato il 40% di acqua degli impianti idrici
Secondo un rapporto dell’ISTAT
in Italia viene sprecato
il 40% di acqua
a causa di problemi
agli impianti idrici.

In media ogni persona in Italia
utilizza circa 215 litri d’acqua
al giorno.

L’ISTAT ha calcolato che ogni anno
nella rete idrica italiana
vengono immessi 8,2 miliardi
di metri cubi d’acqua,
di cui però circa il 40% va perso
a causa di tubature vecchie o rotte.

Le perdite maggiori
si registrano al sud
in città come Palermo,
Cagliari, Bari,
mentre le perdite minori
si registrano a Milano,
Bologna e Torino.

Per quanto riguarda la qualità dell’acqua
l’ISTAT registra un’aumentata fiducia
dei cittadini:
il 71% beve tranquillamente dal rubinetto
contro i 59% di vent’anni fa.

L’Italia rimane comunque
uno dei paesi che consuma
più acqua in bottiglia.

 TECNOLOGIA
 TECNOLOGIA

I nuovi percorsi green di Google Maps
Presto Google Maps suggerirà
percorsi alternativi
per risparmiare carburante
e ridurre l’impatto ambientale.

Negli ultimi giorni
l’azienda Google ha annunciato
che sta lavorando
ad alcuni aggiornamenti
che permetteranno all’app Maps
di calcolare in automatico
degli itinerari che abbiano
il minor impatto ambientale possibile,
non alterando troppo
i tempi di percorrenza.

Nei fattori di calcolo
rientrano il traffico
e la pendenza stradale,
che ridurrebbero il consumo di carburante.
Se questo itinerario alternativo
dovesse comportare
un tempo di percorrenza molto più lungo,
Google Maps segnalerà solamente
il percorso più ecologico,
mostrando però le comparazioni di emissioni di CO2
per entrambi i percorsi.

Oltre a questo, i nuovi aggiornamenti
avranno una maggiore attenzione
per l’ambiente:
l’applicazione segnalerà infatti
le zone in cui i veicoli
sono soggetti a limitazioni sulle emissioni.

Verranno anche aggiunti
più itinerari disponibili alle mappe,
in modo da poter comparare più percorsi
per raggiungere una destinazione.
Gli aggiornamenti,
per il momento,
arriveranno tra qualche mese
solo negli Stati Uniti.

 CULTURA & SOCIETA’
 CULTURA & SOCIETA’

 Mænsard vokser

Da dove viene la Pasquetta
In Italia la “Pasquetta”
è il lunedì festivo
che viene dopo
la domenica di Pasqua.

Si festeggia anche in altri Paesi,
ma con nomi e tradizioni differenti.
Nella tradizione cattolica italiana
è chiamato “Lunedì dell’Angelo”
dai Vangeli,
dove si narra
che un angelo annunciò
la resurrezione di Gesù
alle donne che arrivarono
al suo sepolcro,
trovandolo vuoto.

Lo Stato italiano ha inserito
il Lunedì di Pasqua
nel calendario delle festività civili
nel Dopoguerra.
Come la Pasqua,
è una “festa mobile”,
cioè non cade ogni anno
nello stesso giorno,
ma sempre in un lunedì diverso,
a seconda dell’equinozio primaverile
e delle fasi lunari.

Gli italiani per tradizione
trascorrono la Pasquetta
insieme con parenti e amici
in gita fuori dalle città,
facendo pic-nic sui prati,
grigliate e giochi all’aperto.

libreriamo.it

libreriamo.it
Donations help us pay our writers and editorial staff. Click here to show your support!
Donations
Click here
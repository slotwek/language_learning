Listen online as you read:

 ITALIA
 ITALIA

 Jebulon
Proteste NO TAV in Piemonte
Nella Valsusa, in Piemonte,
si sono verificati degli scontri
tra la polizia e manifestanti No Tav
vicino al cantiere
per il nuovo autoporto.

Circa un centinaio di persone
hanno cercato di bloccare gli operai
per impedire loro
di iniziare i lavori.

La polizia li ha respinti
con i lacrimogeni
e alcuni manifestanti
hanno creato una barricata
che è stata poi data alle fiamme
per bloccare le forze dell’ordine.

Tre agenti e un operaio
sono rimasti lievemente feriti
colpiti da delle pietre.
Anche i manifestanti dichiarano
che alcuni di loro sono feriti.

I sindacati dei lavoratori
hanno chiesto l’intervento dello Stato.

torino.repubblica.it

torino.repubblica.it

ESTERI
ESTERI

 Dan Aasland

Proteste a Minneapolis
A Minneapolis la polizia
ha sparato a un ventenne afroamericano
e lo ha ucciso.

L’episodio ha dato il via
a nuove proteste,
proprio mentre si sta svolgendo
il processo per l’uccisione
di George Floyd.

Il ragazzo, Daunte Wright,
era stato fermato
per una violazione
del codice della strada.
Durante i controlli,
gli agenti si sono accorti
che su di lui pendeva
un mandato d’arresto.

Hanno perciò cercato di ammanettarlo,
ma il giovane ha tentato
di risalire in auto.
Mentre stava risalendo in macchina
l’agente Kim Potter
avrebbe aperto il fuoco.

Questa volta sembra essere un errore,
la poliziotta avrebbe sparato
pensando di impugnare un taser.

 ITALIA
 ITALIA

 Nikolay Olkhovoy

Taranto, impiegato licenziato per post Facebook
Riccardo Cristello, un operatore
presso l’industria siderurgica ArcelorMittal,
a Taranto,
è stato licenziato il 13 aprile
dopo aver pubblicato
un post su Facebook.
Il sindacato Usb ha scioperato
in supporto a Cristello,
che è stato licenziato
dopo 5 giorni di sospensione
con divieto di accesso
all’interno dell’industria.

Cristello aveva pubblicato
sul proprio profilo social un post
in cui invitava a guardare la serie fiction
‘Svegliati amore mio’,
che tratta dell’inquinamento
provocato da un’azienda di acciaio
e della conseguente malattia di una bambina.
Nonostante le somiglianze
tra la serie tv e l’impresa
siano molte,
non sono presenti riferimenti espliciti.

Dopo un incontro con i capi dell’azienda,
Cristello ha dichiarato
che si sta valutando
una revoca del licenziamento.
Intanto, Sabrina Ferilli,
protagonista della serie,
ha offerto di compensare a Cristello
un mese di stipendio e le sue spese legali,
grazie anche all’appoggio
di altri attori e registi
del programma.

 ITALIA
 ITALIA

 AHGstaff

Bambino rapito nel ’77, riconosciuto in uno sceicco di Dubai
La storia di un bambino
rapito nel 1977
e dei genitori,
che a distanza di oltre quarant’anni
non hanno mai smesso di cercarlo,
sembra aver raggiunto il suo climax.

La mamma di Mauro Romano,
rapito in provincia di Lecce,
in Puglia,
a soli sei anni,
ha sempre continuato le ricerche del figlio
e lo avrebbe riconosciuto
nello sceicco Mohammed Al Habtoor,
un uomo di 52 anni.

Quest’ultimo è il figlio del magnate di Dubai
Khalaf Al Habtoor,
il quale ha negato
di essere a conoscenza
del rapimento di Romano.

La madre di Mauro Romano
dice di aver riconosciuto il figlio
in occasione di un soggiorno in Italia dello sceicco,
grazie a due cicatrici che Mauro
si sarebbe provocato
con un ferro da stiro da bambino.

Le indagini hanno condotto le autorità
all’uomo responsabile del rapimento:
un amico di famiglia di 79 anni,
che un giorno avrebbe portato Mauro
alla sua casa estiva
per giocare con il figlio,
per poi farlo scomparire.

Per confermare la vera identità dello sceicco
sarà necessario un test del DNA,
finora rifiutato da Khalaf Al Habtoor.
Nonostante ciò,
i Romano non si perdono d’animo,
e pianificano di recarsi personalmente a Dubai
per risolvere la questione.

ESTERI
ESTERI

Regno Unito, rapito Darius: il coniglio più grande del mondo
A Stoulton, nel Regno Unito,
è stato rapito Darius,
il coniglio più grande del mondo.

L’animale era entrato
nel Guinness World Record
nel 2010,
grazie alla sua straordinaria lunghezza
di 129 centimetri
e i suoi 20 chili di peso.

La proprietaria,
Annette Edwards,
ha offerto una ricompensa
di 1.000 sterline
in caso di ritrovamento.

Darius è stato rapito
dalla sua gabbia
nel giardino della sua proprietaria;
I sospetti sono ricaduti principalmente
su degli allevatori
interessati a fare riprodurre
l’esemplare da record.

La padrona ha però specificato
che, a causa della sua età,
Darius non sarebbe più in grado
di riprodursi.

Le forze dell’ordine
hanno quindi aperto un’inchiesta
e fatto appello ai cittadini.

 CULTURA & SOCIETA’
 CULTURA & SOCIETA’

60 anni fa il primo uomo nello spazio
Il 12 aprile 1961,
l’ufficiale sovietico
Jurij Alekseevic Gagarin
sale a bordo
della capsula spaziale Vostok 1:
è il primo uomo a viaggiare nello spazio
e a orbitare intorno alla Terra
a una velocità di 27.400 km orari
e a una distanza massima
di circa 327 km
dalla superficie terrestre.

La sua affermazione:
“Vedo la Terra. È blu.
Da quassù è bellissima,
senza frontiere né confini”,
è passata alla storia.

Gagarin è diventato eroe nazionale
ed è ricordato in tutto il mondo
come il “Cristoforo Colombo dello Spazio”.
Ha solo 27 anni quando compie
questa coraggiosa impresa.
Dopo due anni, il 14 giugno 1963,
anche la cosmonauta sovietica,
Valentina Tereshkova,
raggiunge questo primato.

Gagarin muore il 27 marzo 1968,
in un incidente aereo.
L’anno successivo, il 20 luglio 1969,
i due americani Neil Armstrong
e Buzz Aldrin,
della missione Apollo 11,
conquistano la Luna.

Finita la Guerra Fredda
e la rivalità tra USA e URSS,
oggi la “corsa allo spazio”,
è frutto della collaborazione
fra Stati Uniti, Russia, Canada,
Agenzia Spaziale Europea (Esa) e Giappone
sulla Stazione Spaziale Internazionale.

In memoria della missione di Gagarin,
il 12 aprile si celebra
la “Giornata internazionale
del volo umano nello spazio”.
La rampa di lancio del Vostok 1,
in Kazakistan,
da cui sono partite
anche le missioni degli italiani
Samantha Cristoforetti, Paolo Nespoli
e Luca Parmitano,
oggi porta il nome di Gagarin.

 CULTURA & SOCIETA’
 CULTURA & SOCIETA’

Egitto, ritrovata la città d’oro
Ritrovata in Egitto una città
di 3 mila anni fa.
Gli archeologi
che ne hanno scoperto le rovine,
l’hanno definita
come la seconda scoperta archeologica
più rilevante
dopo il ritrovamento
della tomba di Tutankhamon.

La città si trova vicino a Luxor,
e alla sua scoperta ha partecipato
anche il noto archeologo egiziano
Zahi Hawass.
Questa città sarebbe stata fondata
dal faraone Amenofi III,
il cui regno durò dal 1391 al 1352 a.C.

L’area degli scavi
in cui è stata rivenuta la città
è localizzata nei pressi della Valle dei Re,
poco distante dalla famosa Luxor.
Si tratta di una zona storicamente importante,
in quanto gli antichi egizi
la utilizzavano per le sepolture
dei propri sovrani.

Gli scavi sono partiti nel settembre 2020,
e già dopo poche settimane
erano emerse molte file di mattoni,
facendo entusiasmare subito gli archeologi
che avevano intuito
ci potesse essere una città sepolta.

Si è scoperto in seguito
che il sito archeologico
ospitava una grande città
in buone condizioni di conservazione,
le mura erano complete
e le stanze piene di oggetti
della vita quotidiana.

Donations help us pay our writers and editorial staff. Click here to show your support!
Donations
Click here
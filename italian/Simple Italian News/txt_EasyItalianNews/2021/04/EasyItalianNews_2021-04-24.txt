Listen online as you read:

ESTERI
ESTERI

Biden riconoscerà genocidio armeno
E’ il New York Times
a diffondere l’informazione
secondo cui il presidente americano Biden
annuncerà il riconoscimento
del genocidio armeno,
che ha visto la morte
di 1,5 milioni di armeni
durante la prima guerra mondiale.

Sabato prossimo,
giorno presunto dell’annuncio,
ne ricorre il 106esimo anniversario.

Sarebbe il primo presidente in carica a farlo,
sebbene Reagan,
durante il suo mandato,
abbia fatto riferimento al genocidio
in una dichiarazione scritta
del 1981.

ESTERI
ESTERI

Indonesia, scomparso sottomarino con equipaggio di 53 persone
Un sottomarino indonesiano
con 53 persone a bordo
è scomparso in prossimità di Bali,
nel Pacifico,
durante un’esercitazione
per il lancio di missili.

Sarebbe la prima volta che l’Indonesia
perde uno dei propri sommergibili,
nonostante incidenti simili
siano avvenuti in precedenza.

Il sottomarino KRI Nanggala 402
si trovava 95 chilometri a nord di Bali
quando, dopo aver ottenuto il permesso
per immergersi in acque più profonde,
si è perso il contatto.

L’unico indizio
sulle tracce del sommergibile
è una lieve fuoriuscita di petrolio.
Secondo la Marina indonesiana,
il sottomarino avrebbe avuto
72 ore di ossigeno rimaste
al momento della scomparsa il 21 aprile,
un periodo di tempo breve
per salvare tutto l’equipaggio.
Per questo motivo,
sono urgentemente stati mobilitati
un elicottero e sei navi da guerra
per le ricerche,
con l’aiuto delle flotte di Singapore,
Australia e Malesia.

La Marina ha annunciato di aver trovato
un oggetto non identificato
a 50-100 metri di profondità,
ma è improbabile
che si tratti del sottomarino.

ESTERI
ESTERI

 Department of Foreign Affairs and Trade

Poliziotto uccide afroamericano in North Carolina
A Elizabeth City, in North Carolina,
un poliziotto
ha ucciso un afroamericano,
Andrew Brown Jr,
durante una perquisizione.

La dinamica dell’accaduto
non è ancora chiara.
Secondo le prime ricostruzioni,
sembra che la vittima
abbia tentato di fuggire in auto
durante la perquisizione.

A quel punto
uno degli agenti
avrebbe aperto il fuoco,
colpendo l’uomo
attraverso il lunotto posteriore
e uccidendolo sul colpo.

Dopo l’accaduto,
un centinaio di persone
si è radunato
di fronte al municipio
per chiedere spiegazioni.

Le autorità
hanno invitato i cittadini
a mantenere la calma
e hanno assicurato
di far luce sull’accaduto.
Le indagini sono state affidate
all’ufficio investigativo statale.

ESTERI
ESTERI

 Mstyslav Chernov/Unframe

Mediterraneo, naufragio in mare causa più di dieci vittime
Sono più di 350 le vittime
che hanno perso la vita
tentando di attraversare il Mediterraneo
quest’anno.

Giovedì 22 aprile
è stato lanciato l’allarme
di richiesta di soccorso
per tre barche in pericolo
al largo della Libia.

Tre gommoni, infatti,
si sono trovati circondati
da onde alte più di sei metri.
Secondo Francesco Creazzo,
appartenente a Sos Mediterranee,
sono state perse le tracce
di uno dei gommoni,
ma date le condizioni
è impossibile che i passeggeri
siano sopravvissuti.

Gli altri due gommoni,
con a bordo 100
e 120 persone ciascuno,
sono stati individuati,
ma uno si è ribaltato
e l’altro è stato riportato in Libia.

L’equipaggio della Ocean Viking
ha avvistato dieci cadaveri in mare
dopo il naufragio del primo gommone,
e a bordo del secondo
vi erano i corpi senza vita
di una madre e il suo bimbo.

ESTERI
ESTERI

Banche svizzere chiudono a promotori referendum contro le nozze gay
A seguito della riforma
“Matrimonio per tutti”,
la quale introduce la possibilità
di contrarre matrimoni
tra persone dello stesso sesso,
in Svizzera è stato proposto un referendum
contrario alle nozze gay.

Ma è sorto un imprevisto:
nessuna banca ha voluto aprire un conto
ai partiti di destra
promotori del referendum.
Questo ha portato addirittura
a una denuncia per discriminazione
nei confronti del terzo istituto di credito elvetico,
sulla base dell’articolo 261
del Codice penale svizzero.

Il gruppo bancario si è giustificato
citando possibili danni
alla propria immagine e reputazione.
Altri due colossi bancari
avrebbero esposto bandiere arcobaleno
sulle facciate delle proprie sedi a Zurigo,
non appena ci sono state delle ricorrenze
delle comunità lesbiche, gay ed Lbgt.

Finora l’unico istituto
disposto ad aprire un conto
ai contrari al “Matrimonio per tutti”,
pare sia stata l’unità di servizi finanziari
della Posta svizzera,
anche perché controllata dalla Confederazione,
non poteva certo essere accusata
di discriminazione!

 CULTURA & SOCIETA’
 CULTURA & SOCIETA’

Nasce “Il Gusto” per parlare di cibo
È nato “Il Gusto”,
un contenitore multimediale
dedicato al cibo, al vino
e al turismo enogastronomico.

Si tratta di un progetto editoriale
per scoprire che “cosa c’è dietro
il cibo che mangiamo,
il vino che beviamo,
i ristoranti che frequentiamo”.

“Il Gusto” parte dall’iniziativa
del quotidiano “la Repubblica”:
ha un suo sito specifico
e un supplemento, “I piaceri del Gusto”,
che esce in edicola insieme con il quotidiano.
Raccoglie le storie dei protagonisti
del mondo dell’alimentazione
e della ristorazione.
A completare la pubblicazione
ci sono notizie di attualità,
opinioni, video e podcast,
inchieste, indagini di mercato e sondaggi.

Il racconto dell’Italia del cibo
si occuperà delle piccole
e delle grandi realtà:
“dal contadino che coltiva un ettaro di terra
alla grande cantina che produce
milioni di ettolitri di vino,
dalla piccola osteria di paese
al lussuoso ristorante
del famoso chef creativo”.

Nella sezione “Le Famiglie del Gusto”,
i lettori possono conoscere le storie
“di cento grandi dinastie
del cibo italiano”.

 CULTURA & SOCIETA’
 CULTURA & SOCIETA’

 Sonse

Problemi al concerto in streaming live di Ultimo
Il cantante Ultimo
ha tenuto un concerto live
al Colosseo
in diretta streaming.

Per poter assistere al concerto
le persone dovevano
acquistare un biglietto.
Al momento della live, però,
diverse persone hanno riscontrato
dei problemi ad accedervi
nonostante avessero acquistato il biglietto.

Molti utenti
si sono riversati sui social
per mostrare tutto il loro disappunto.

La piattaforma LiveNow
su cui andava in onda il concerto
si è scusata per l’inconveniente
e ha assicurato che il concerto
rimarrà visibile fino al 7 maggio
e che in quel lasso di tempo
sarà possibile vederlo più volte.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Terremoto in Indonesia
La notte del 15 gennaio
in Indonesia
c’è stata una forte scossa di terremoto
di magnitudo 6.3.

Il terremoto si è verificato
verso le due di mattina,
con epicentro a Malunda,
a una profondità di 18 km.

La scossa ha avuto conseguenze devastanti,
i feriti sono centinaia
mentre il numero delle vittime
per ora è arrivato a 34,
tuttavia i soccorritori sono certi
che questo numero
sarà destinato a salire
in quanto si pensa ci siano molte persone
ancora sotto le macerie.

Le vittime si trovavano tutte
nella città di Mamuju,
a 36 km dall’epicentro,
dove sono crollati diversi edifici
tra cui un ospedale e un hotel.

A seguito del terremoto
si sono verificate delle frane
che hanno interrotto l’accesso
anche a una delle strade principali
della provincia.

ESTERI
ESTERI

Secondo impeachment per Trump
La Camera USA
ha approvato il processo
per un secondo impeachment
del presidente Trump.

Hanno votato a favore
232 deputati,
tra cui 10 repubblicani,
mentre 197
hanno votato contro.

È la prima volta nella storia
che un presidente subisce
due processi per impeachment.

In questo caso l’accusa
è di istigazione all’insurrezione
per i fatti di Capitol Hill.

Ora la questione
passa al senato
dove però non sono previste sedute
prima del 19 gennaio,
il voto quindi non arriverà
prima della fine
del mandato di Trump.

 ITALIA
 ITALIA

 paz.ca

Berlusconi ricoverato per problemi cardiaci
Dopo aver passato
la maggior parte del lockdown
in una residenza a Valbonne,
nel sud della Francia,
il 14 gennaio Silvio Berlusconi
è stato ricoverato
in un ospedale a Monaco
a causa di “un problema cardiaco aritmologico”.

Il leader di Forza Italia
ha rilasciato un commento
ringraziando per i messaggi di auguri ricevuti,
e sottolineando di essere
“in buone condizioni di salute”.

Dietro al ricovero
vi sarebbe dunque la cautela
del medico di fiducia di Berlusconi,
dato il rischio imposto
da un recente intervento a cuore aperto.

A causa del ricovero,
gli avvocati di Berlusconi
hanno dovuto presentare
una richiesta di rinvio
del processo Ruby ter a Siena,
al quale Berlusconi
avrebbe dovuto partecipare
proprio in questi giorni
e per il quale rischia
una condanna di 4 anni e 2 mesi
per aver indotto un secondo imputato
a presentare una falsa testimonianza
al caso Olgettine.

Il tribunale ha accolto la richiesta,
e il processo è stato rimandato
all’8 aprile.

ESTERI
ESTERI

 Howchou

Due membri dell’OMS positivi, Cina nega l’ingresso
La Cina ha negato l’ingresso
a due membri dell’OMS
facenti parte del team investigativo
sul covid-19.

I due sarebbero infatti
risultati positivi
al test sierologico
effettuato a Singapore.

Gli altri 15 membri del team
hanno potuto raggiungere
la città di Wuhan
come da programma.

Il portavoce del ministro
degli esteri cinese
ha affermato che la Cina
si atterrà rigorosamente
ai protocolli anti-contagio.

L’OMS ha confermato
il mancato ingresso
dei due membri,
ma ha precisato che alla partenza
erano tutti negativi.

ESTERI
ESTERI

La Cia rende noti i dossier sugli Ufo
Migliaia di file,
tra documenti,
foto e verbali della Cia,
sono stati pubblicati
sul sito Black Vault,
un archivio online
fondato da John Greenewald Jr.
Tutti i documenti riguarderebbero
gli avvistamenti di Ufo
dagli anni 50 ad oggi.

Secondo l’agenzia di intelligence,
la collezione inviata
al proprietario del sito internet
conterrebbe tutto il materiale
mai raccolto dalla Cia.

L’entusiasmo americano
sui presunti avvistamenti di Ufo
continua a essere inesauribile.
Di recente, infatti,
la commissione Intelligence del Senato
ha richiesto al Pentagono
di stilare un rapporto
sugli avvistamenti di Ufo.

E’ stata anche realizzata una task force
che ha il compito di indagare
sugli Ufo (o Uap, come vengono chiamati adesso)
per proteggere il paese
da potenziali minacce
per la sicurezza nazionale.

Anche le dichiarazioni
di un generale ormai in pensione,
ex capo del programma di sicurezza spaziale
per lo stato ebraico,
avevano suscitato scalpore.
Il generale aveva infatti sostenuto:
“Gli oggetti volanti non identificati
hanno chiesto di non pubblicare
che sono qui,
l’umanità non è ancora pronta”.
Inoltre, sempre secondo il generale,
anche Donald Trump sarebbe a conoscenza
dell’esistenza degli alieni.

 CULTURA & SOCIETA’
 CULTURA & SOCIETA’

 Takoradee

L’ok dell’Efsa alle tarme della farina come nuovo cibo
L’Autorità Europea
per la Sicurezza Alimentare (Efsa)
ha stabilito che le tarme della farina,
“allevate ed essiccate,
possono essere mangiate
sotto forma di snack o come ingrediente
per biscotti,
barrette proteiche e pasta”.

Ora ciascun Paese membro dell’Ue
dovrà accogliere tale decisione
con una propria legge nazionale.

L’Efsa ha approvato anche
l’utilizzo alimentare di altri insetti:
grilli, cavallette e larve varie.

Sono circa 160 le domande
ricevute dall’Ente europeo
che chiedono di introdurre
nuovi alimenti
sconosciuti in Europa.
L’analisi della conformità
alimentare di alcuni di questi,
come gli insetti,
richiede del tempo
perché si tratta di organismi complessi,
come spiegano gli esperti.

I cosiddetti “novel food”
sono elencati e approvati
da una legge alimentare europea
entrata in vigore il primo gennaio 2018.
Si tratta di cibi che non hanno
una tradizione alimentare
nel nostro continente
e che quindi devono essere analizzati
per garantire che il loro consumo
non sia dannoso alla salute.

Tra gli ultimi arrivati in Europa
ci sono l’alga spirulina,
i semi di chia, le noci di macadamia,
il caviale di lumaca,
il kefir e le meduse.

 CULTURA & SOCIETA’
 CULTURA & SOCIETA’

 Jean-Marie Hullot

La strada simbolo di Parigi diventerà un giardino
Gli Champs-Élysées,
una delle vie più rappresentative
di Parigi,
scenario di passeggiate romantiche,
ma anche di manifestazioni popolari,
sono una lunga strada
che si estende per circa
due chilometri.

Il futuro
di questa importante via cittadina
è più che roseo:
entro il 2030 diventerà un giardino.
Ad annunciare l’ambizioso progetto
è stata la sindaca
della capitale francese,
Anne Hidalgo.

La trasformazione prevede
di limitare lo spazio
alla circolazione delle automobili,
per favorire invece
quello dei pedoni,
le piste ciclabili,
le aree gioco,
incrementando le aree verdi
con alberi e piante.
Tutto a vantaggio della qualità dell’aria.
È stata stimata una spesa
di 250 milioni di euro
per portare a termine l’opera.

A beneficiare
di questo grandioso cambio look
saranno inoltre le aree circostanti
all’Avenue des Champs-Élysées
come piazza della Concordia
e il parco intorno alla Torre Eiffel,
con aree verdi e fontane.
Anche il pont d’Iéna
diventerà una passerella
ricoperta di piante e alberi.

Donations help us pay our writers and editorial staff. Click here to show your support!
Donations
Click here
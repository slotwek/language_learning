Listen online as you read:

ESTERI
ESTERI

 U.S. Secretary of Defense
Inizia la campagna vaccinale in India
L’India è il secondo paese al mondo
per casi di covid
dopo gli Stati Uniti.

I vaccini in distribuzione nel paese
sono due:
Covishield e Covaxin.

Il primo è il vaccino
di AstraZeneca,
il secondo è un vaccino
sviluppato da un’azienda indiana
ma ancora in fase di sperimentazione.

In India sono oltre 1,3 miliardi
le persone da immunizzare.
Il primo a ricevere il vaccino
è stato un addetto
alle pulizie di un ospedale
che ha inaugurato
“la più grande
campagna vaccinale al mondo”
come l’ha definita
il primo ministro Modi.

Nella prima fase
verranno immunizzati
10 milioni di operatori sanitari,
seguiti da lavoratori
di ambiti fondamentali,
ultracinquantenni
e pazienti con malattie croniche gravi.

ilmanifesto.it

ilmanifesto.it
 ITALIA
 ITALIA

 order_242

Ladri restituiscono un’auto rubata
A Bari Maria Elena Barile,
donna affetta da sclerosi multipla,
ha denunciato il furto
della propria auto,
attrezzata con pedana
e carrozzina.

La figlia della donna
dopo il furto
aveva fatto un appello sui social
chiedendone la restituzione.

Il messaggio è diventato virale
in poche ore
ed evidentemente
deve avere raggiunto
anche i ladri
che hanno abbandonato la macchina
con un biglietto.

Questo il messaggio lasciato dai ladri:
“Anche noi abbiamo un cuore.
Scusateci, non sapevamo
della vostra patologia.
Scusateci ancora,
i ladri”.

La figlia ha ringraziato i social
per l’aiuto
e ha proposto una raccolta fondi
per l’acquisto di un’auto simile
che possa essere noleggiata
da chi non può comprarsela.

bari.repubblica.it

bari.repubblica.it

 CULTURA & SOCIETA’
 CULTURA & SOCIETA’

 Minnesota Historical Society

Martin Luther King e la difesa dei diritti umani
92 anni fa
nasceva uno degli iniziatori
del cambiamento ideologico
dell’ultimo secolo.
Il nome di Martin Luther King
è certamente legato
al cambiamento sociale
attraverso la non violenza.

Un uomo che ha sempre lottato
per cambiare le cose,
per combattere la discriminazione
tra bianchi e neri.

Durante gli anni 50 ha organizzato
numerose manifestazioni di massa
e ha pronunciato diversi discorsi,
in cui ha anche richiesto
una legislazione che riconoscesse
i diritti degli afroamericani.

Tra le manifestazioni pacifiche
per il riconoscimento dei diritti
e dell’uguaglianza razziale,
la più importante
è stata quella di Washington,
a cui hanno partecipato
circa 250.000 persone.

Qui King ha pronunciato
il famoso discorso “I have a dream”.
La sua lotta
lo ha portato a diventare leader
del movimento per i diritti civili
degli afroamericani
e a ricevere nel 1964
il premio Nobel per la pace.

Dopo la sua prematura morte,
in America si celebra
il Martin Luther King’s Day,
una festività in onore dell’attivista
che cade il terzo lunedì di gennaio.

 ITALIA
 ITALIA

 ho visto nina volare

Procida eletta Capitale italiana della cultura 2022
Procida, in provincia di Napoli,
sarà la capitale italiana
della cultura
del 2022.

La decisione è stata presa
da una giuria
sulla base dei progetti
che le città candidate
hanno presentato.

Non si è valutata, infatti,
la bellezza o la storia del luogo,
ma la capacità di progettare eventi,
attività e manifestazioni.

A comunicare la decisione
è stato il ministro
dei Beni culturali e del Turismo,
Dario Franceschini,
durante l’evento di proclamazione
che quest’anno
si è svolto in streaming.

Raimondo Ambrosino,
sindaco di Procida,
ha commentato:
“È un’opportunità storica
per una piccola isola,
che senz’altro coglieremo
lavorando sodo
per rendere orgogliosa l’Italia
di questa bella scelta”.

Le altre città candidate
erano Ancona, Bari,
Cerveteri (Roma), L’Aquila,
Pieve di Soligo (Treviso), Taranto,
Trapani, Verbania,
Volterra (Pisa).

 CULTURA & SOCIETA’
 CULTURA & SOCIETA’

 Lane Hartwell

Vent’anni di Wikipedia
“55 milioni di voci,
più di 300 mila utenti attivi
e 1,7 miliardi di visitatori unici ogni mese.
Tutto questo è Wikipedia”
a vent’anni dalla sua fondazione.

È stata messa online
per la prima volta
il 15 gennaio del 2001
dai due fondatori Jimmy Wales
e Larry Singer.

La loro idea rivoluzionaria
si basa su un sapere collettivo
disponibile gratuitamente
e condivisibile da chiunque.
Come spiega la presidente
di Wikimedia Italia,
Iolanda Pensa,
negli anni Wikipedia si è evoluta
e le regole per i redattori volontari
sono diventate più rigorose.

Oggi è fondamentale
accompagnare ogni voce
con la citazione delle fonti
e queste devono essere verificabili.
Le pagine sono continuamente aggiornate
e riportano note
con riferimenti a studi scientifici,
ricerche e articoli giornalistici.

L’edizione italiana
è “l’ottava al mondo per dimensioni”,
conta oltre 9500 autori volontari
che hanno scritto
“un milione e 665 mila voci,
a un ritmo di 5000 al mese”.

La Wikimedia Foundation,
senza fini di lucro,
si occupa della raccolta dei fondi necessari
a mantenere in vita l’enciclopedia.
Infatti Wikipedia,
“per essere totalmente libera e autonoma,
non accetta alcun tipo di pubblicità”.

 CULTURA & SOCIETA’
 CULTURA & SOCIETA’

 Rinina25, Twice25

I 7 segreti di Bologna: curiosità nel centro storico
In giro per il centro di Bologna
ci sono alcune interessanti curiosità,
ad esempio:
il dito della statua del Nettuno
sembra l’organo genitale maschile,
è però necessario guardare la fontana
dalla scalinata della Salaborsa
(una mattonella più scura
indica il punto giusto).

Sotto la volta di Palazzo del Podestà
si può giocare al “telefono senza fili”:
basta parlare rivolti verso le colonne
e i suoni vengono trasmessi
da un angolo all’altro.

Sulla Torre degli Asinelli
c’è un vaso rotto,
simbolo delle buone qualità di Bologna
nella risoluzione dei problemi.
Non salite sulla torre
prima della laurea,
porta sfortuna!

Tra via Indipendenza e via Rizzoli,
potete leggere Canabis Protectio,
perché la coltivazione della canapa
ha portato ricchezza a Bologna,
e quindi protezione.

In Strada Maggiore
ci sono tre frecce
nel soffitto di Corte Isolani:
si dice che tre briganti,
tentando di uccidere un uomo,
furono distratti
da una fanciulla nuda alla finestra
e sbagliarono la mira.

In via Piella c’è una finestra
da cui osservate uno dei canali
che attraversano Bologna,
e prende il nome di
finestrella sulla Piccola Venezia.

In un’aula dell’Università
a Palazzo Poggi
compare la scritta Panum resis,
cioè la conoscenza è alla base
di tutte le decisioni.

Vale la pena fare una passeggiata
per il centro di Bologna!

bologna-guide.com

bologna-guide.com

Donations help us pay our writers and editorial staff. Click here to show your support!
Donations
Click here
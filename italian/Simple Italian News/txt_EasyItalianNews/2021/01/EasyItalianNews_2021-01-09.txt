Listen online as you read:

ESTERI
ESTERI

Washington, i sostenitori di Trump irrompono nel Campidoglio
Alcuni sostenitori di Donald Trump
hanno fatto irruzione
all’interno del Campidoglio
durante la riunione dei parlamentari
per la ratifica dell’elezione
di Joe Biden.

L’assalto è avvenuto a poche ore
da una manifestazione pro-Trump,
indetta dallo stesso presidente uscente.

Durante i disordini,
Joe Biden ha invitato Trump
a parlare ai suoi sostenitori
per cercare di contenere la situazione.

“Capisco il vostro dolore,
so che state male,
abbiamo avuto un’elezione
che ci è stata rubata.
Tutti lo sanno,
soprattutto l’altra parte,
ma ora dovete andare a casa.
Serve pace.
Serve legge e ordine”;
queste sono le parole
che Trump ha rivolto
ai manifestanti.

Un invito a cessare
l’assalto e le violenze,
ma continuando a ribadire
il presunto furto delle elezioni.

Sulla stessa linea
anche i commenti
sugli account social
dell’ex presidente.
I suoi account Twitter
e Facebook
sono stati disattivati
a causa dei commenti di Trump
che, secondo gli amministratori
delle piattaforme,
sarebbero stati colpevoli
di “istigare la violenza”.

I manifestanti sono quindi
stati allontanati
e dispersi
dall’intervento delle forze dell’ordine.
Negli scontri
4 persone hanno perso la vita.

 ITALIA
 ITALIA

Napoli, voragine nel parcheggio dell’Ospedale
Venerdì 8 gennaio
verso le 6.30 di mattina
un’ampia voragine si è aperta
nel parcheggio interno
dell’Ospedale del Mare di Ponticelli
a Napoli.

La voragine misura
circa 2000 metri quadrati
ed è profonda circa 20 metri.
Al suo interno
sono cadute alcune auto,
ma fortunatamente non ci sono
vittime né feriti.

L’Ospedale è ora in stato di emergenza,
sono stati attivati
i gruppi elettrogeni
e manca l’acqua.
L’ala dell’ospedale
riservata ai pazienti Covid
è stata evacuata.

La causa del crollo
non è di origine dolosa,
ma probabilmente strutturale:
dei guasti alle condutture
e le successive infiltrazioni
hanno indebolito la struttura.

ESTERI
ESTERI

 John Ramspott

In Georgia i Dem in vantaggio al Senato
Si sono svolte in Georgia
i ballottaggi delle elezioni per il Senato:
lo stato fornisce due senatori
ed è un voto cruciale
per il controllo del Senato.

I due candidati democratici
hanno vinto i ballottaggi:
il reverendo Warnock,
con un margine di 50 mila voti
sulla sua avversaria,
diventa il primo senatore afroamericano
dello stato.

Più stretto il margine di vantaggio
dell’altro candidato dem,
Jon Ossoff,
che è diventato il più giovane senatore
dai tempi di Biden.

Con la vittoria di Warnock e Ossoff
i democratici hanno 50 senatori
così come i repubblicani,
ma il vicepresidente
ha diritto di voto
ed essendo Kamala Harris democratica
i dem hanno, di fatto,
la maggioranza.

I repubblicani perdono così
il controllo del Senato
che detenevano dal 2015.

 ITALIA
 ITALIA

A Milano sarà vietato fumare all’aperto
Dura la vita per i fumatori milanesi!
Dal mese di gennaio del 2021, infatti,
a Milano non sarà più permesso
fumare in alcuni luoghi pubblici all’aperto:
nei parchi,
nelle aree attrezzate destinate al gioco,
allo sport o alle attività per bambini,
alle fermate dei mezzi pubblici,
nelle strutture sportive,
nelle aree cani
e addirittura nei cimiteri.

Il Consiglio comunale
del capoluogo lombardo
ha approvato questi punti
all’interno del Regolamento
per la qualità dell’aria.

Il provvedimento aiuterebbe a ridurre il Pm10,
cioè le particelle inquinanti
più nocive per i polmoni;
al contempo si tratterebbe
anche di un provvedimento
per la prevenzione delle malattie respiratorie.

Il Regolamento per la qualità dell’aria
è solo nella sua fase iniziale,
dato che nei prossimi anni
il divieto di fumo sarà esteso
a tutte le aree pubbliche all’aperto.

Inoltre, anche le stazioni di carburante
dovranno provvedere
alla propria dotazione di colonnine
per la ricarica elettrica delle automobili
entro il 2023.

milano.repubblica.it

milano.repubblica.it

 ITALIA
 ITALIA

Facebook pagherà milioni di euro per aver copiato un’app
Nel 2012 la società milanese
di sviluppo software
‘Business Competence’
lancia sul mercato “Faround”,
un’applicazione per gli utenti Facebook
che trova nelle vicinanze
negozi, locali
e ristoranti di loro interesse,
grazie alla geolocalizzazione.

Dopo soli due mesi, però,
Facebook presenta “Nearby Places”,
un’app praticamente identica.

La Business Competence
ne riceve un danno economico enorme,
ma non si arrende
e decide di portare in tribunale
il colosso di Zuckerberg.

Nel 2019 arriva
la condanna di primo grado
che chiede al social network
un risarcimento di 350 mila euro.
Oggi la Corte d’Appello di Milano
ha rivisto la sentenza
e l’ha resa ancora più dura.
Facebook dovrà pagare
ben 3 milioni e 800 mila euro
per i danni causati all’azienda milanese,
composta da giovani sviluppatori.

La loro amministratrice delegata
ha ricevuto la notizia della sentenza
con entusiasmo,
ma ricorda anche che non è definitiva.
Facebook infatti può ancora
fare ricorso in Cassazione
e quindi i giovani “artigiani dello sviluppo”
si stanno preparando
a “una possibile nuova battaglia”.

 TECNOLOGIA
 TECNOLOGIA

La nuova auto compatta di Tesla
Le automobili compatte
sono molto richieste in Europa,
date le dimensioni delle strade
e la densità degli ambienti urbani.
Per coniugare questa esigenza
alla nuova direzione
in cui la produzione delle vetture si sta dirigendo,
e cioè quella di produrre
più auto poco inquinanti,
Tesla sta progettando un’auto compatta,
più adatta al traffico
e al parcheggio in città.

In una recente intervista Elon Musk,
noto magnate e product architect di Tesla,
ha dichiarato che c’è la volontà
di creare per l’Europa
un nuovo progetto
con un design originale,
che possa accontentare le richieste
della maggioranza delle persone.
L’idea quindi di realizzare
una vettura più compatta
e meno ingombrante,
come una berlina o qualcosa di molto simile.

Anche se si tratta di un progetto concreto,
i tempi di realizzazione
potrebbero essere molto lunghi.
Musk ha valutato in 25000 dollari
il prezzo di una possibile
futura auto elettrica compatta.

Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA

 MOs810

Strage funivia Mottarone, 3 arresti per omicidio colposo
Tre persone sono state arrestate
in relazione alla strage
della funivia Stresa-Mottarone,
che nel pomeriggio del 23 maggio
ha portato alla morte
di 14 persone.

In seguito a una serie di interrogatori
da parte delle autorità,
il gestore dell’impianto funicolo,
un ingegnere,
e il capo operativo del servizio
sono stati fermati.

I soggetti coinvolti
avrebbero confessato
di aver intenzionalmente attivato
un dispositivo
per disabilitare i freni d’emergenza,
al fine di evitare
un blocco della funivia
in seguito a un suo malfunzionamento.

Si pensa che il freno d’emergenza
avrebbe potuto evitare
la caduta della cabina,
e la conseguente strage.

Le accuse sarebbero quindi
quelle di omicidio colposo plurimo,
disastro colposo,
e di lesioni gravissime.

ESTERI
ESTERI

 Anna Zvereva

Aereo dirottato in Bielorussia
Un volo aereo della Ryanair
partito da Atene
e diretto a Vilnius
è stato dirottato in Bielorussia
e fatto atterrare a Minsk.

Le autorità bielorusse
hanno usato un falso allarme bomba
per far cambiare rotta al pilota:
lo scopo era di arrestare un blogger
oppositore del regime di Lukashenko.

La reazione dell’Unione Europea
è stata di unanime condanna
per l’accaduto:
i 27 paesi membri
hanno chiesto al governo bielorusso
la liberazione del blogger.

L’UE ha deciso di sanzionare
la Bielorussia:
la compagnia Belavia
non ha più il permesso
di sorvolare l’Europa
e i voli comunitari
non sorvoleranno la Bielorussia.

Il presidente del consiglio europeo Michel
ha dichiarato:
“Non tolleriamo che si giochi
alla roulette russa
con la vita dei civili”
definendo quanto accaduto
uno “scandalo internazionale”.

Anche il presidente USA Biden
si è detto favorevole
alle sanzioni dell’UE
contro la Bielorussia.

 ITALIA
 ITALIA

 Camelia.boban

Caso Regeni, quattro agenti egiziani rinviati a giudizio
A oltre 5 anni
dalla morte di Giulio Regeni,
il giovane ricercatore italiano
trovato morto in Egitto,
si è arrivati a una svolta
nel suo processo.

Quattro agenti
appartenenti agli 007 egiziani
sono stati rinviati a giudizio
da un giudice di Roma,
per accuse quali sequestro di persona,
omicidio aggravato
e concorso in lesioni personali aggravate.

Regeni è stato ritrovato morto
il 3 febbraio 2016,
con chiari segni di tortura sul corpo,
lungo l’Alexandria desert road,
una strada del Cairo.
Ora, dopo anni
di dubbi e domande sull’accaduto,
la famiglia di Regeni
potrà avere giustizia.

Il processo degli agenti
davanti alla corte d’assise
è previsto per il 14 ottobre.

roma.repubblica.it

roma.repubblica.it

ESTERI
ESTERI

 Magharebia

Colpo di stato in Mali
In Mali si è verificato
un altro colpo di stato.

A 9 mesi dall’ultimo golpe,
avvenuto nell’agosto del 2020,
i militari hanno nuovamente
preso il controllo del paese.

Il presidente del governo di Transizione,
Bah N’Daw,
e il primo ministro ad interim,
Moctar Ouane,
sono stati arrestati
e sono trattenuti con la forza
in un centro militare.

Questo secondo colpo di stato
sembra essere una risposta
all’esclusione di due generali
nella formazione
del nuovo governo.

L’ex ministro della sicurezza
e quello della difesa
sarebbero infatti rimasti esclusi
dal rimpasto di governo
avvenuto dopo il primo golpe.

L’Unione europea,
gli Stati Uniti e il Regno Unito
hanno richiesto,
con una dichiarazione congiunta,
il rilascio immediato
dei due governanti prigionieri.

 ITALIA
 ITALIA

Onoranze funebri sabotavano rivali
A Catania 9 persone
sono state arrestate
per aver sabotato
le attività delle ditte concorrenti
di onoranze funebri.

Gli indagati
piantonavano le camere mortuarie,
anche durante la notte,
per essere i primi
a proporsi ai parenti
dei defunti.

Avrebbero inoltre sottratto
i talloncini identificativi
delle salme
per risalire per primi
alle persone ad esse collegate.

Infine, avrebbero depredato
i corpi nelle camere mortuarie
di gioielli e oggetti di valore.

Le molteplici accuse
a carico degli indagati
vanno dalla illecita concorrenza
alla violazione di sepolcro.

Gli indagati sono stati arrestati
dopo una lunga indagine
da parte dei carabinieri
di Catania.

AMBIENTE
AMBIENTE

 amanderson2

Si è staccato l’iceberg più grande del mondo
In Antartide si è staccato
dalla piattaforma di ghiaccio
Ronne Ice Shelf,
il più grande iceberg del mondo.

In confronto ad altri giganti
che lo hanno preceduto,
questo misura 4.320 chilometri quadrati,
dimensioni paragonabili
all’isola di Maiorca.

È stato battezzato con il nome A-76,
e adesso sta vagando
nel Mare di Weddell.
Le segnalazioni sul suo distacco
sono arrivate nei giorni scorsi,
confermate subito
dagli osservatori britannico e americano.

Le immagini del fenomeno
sono state immortalate
dal satellite europeo Sentinel 1,
gestito da Commissione Europea
e Agenzia Spaziale Europea (Esa).

Iceberg di queste dimensioni
si staccano
dalle piattaforme di ghiaccio antartiche
all’incirca ogni due anni,
un fenomeno ciclico
legato al comportamento dei ghiacci.
Non c’è nessuna relazione
con il riscaldamento globale,
ma sta di fatto che anche in Antartide
stanno avvenendo cambiamenti climatici.

Gli esperti non sanno fino a che punto
questi cambiamenti
possono influire
sulla condizione dei ghiacciai,
e quando ci sarà il vero e proprio
momento critico.

 CULTURA & SOCIETA’
 CULTURA & SOCIETA’

 David Adam Kess

La pasta
La pasta italiana
è famosa in tutto il mondo,
ma fra quanti tipi di pasta
possiamo scegliere?
Ce ne sono più di 300
e si possono dividere
in corta o lunga,
fresca o secca,
rigata o liscia.

Fra la pasta semplice di grano duro
abbiamo quella corta
(penne, rigatoni,
farfalle, fusilli,
gramigna, garganelli,
orecchiette…)
e quella lunga
(spaghetti, linguine, bucatini…).

Ma non è finita!
Per ogni salsa
c’è un formato di pasta
che le si addice di più.
Ad esempio,
la pasta migliore con il pesto
sono le trofie.
Per le zuppe si usa pasta corta
che si confonde tra i legumi
e le verdure,
come i ditali.

La pasta all’uovo,
come lasagne e tagliatelle,
è adatta a sughi ricchi
di carne e di pesce
(il ragù, per esempio).

La pasta ripiena
ha forma quadrata o tondeggiante
e viene realizzata
con mille farciture diverse,
come carne o verdure e formaggio:
abbiamo tortellini, tortelloni,
ravioli, cannelloni…

Insomma, ce n’è per tutti i gusti:
fate bollire l’acqua
e buttate la pasta che preferite!

Donations help us pay our writers and editorial staff. Click here to show your support!
Donations
Click here
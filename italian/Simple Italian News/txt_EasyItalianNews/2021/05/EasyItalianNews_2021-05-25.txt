Listen online as you read:

ESTERI
ESTERI

 Pontificia Universidad Católica de Chile
India, 120 decessi a causa di epidemia “fungo nero”
Semina preoccupazione
la crescente infezione da “fungo nero”,
l’ultima epidemia a colpire l’India
già in ginocchio
per la crisi da Covid-19.

Circa 8.800 pazienti
hanno contratto l’infezione letale,
la quale solitamente colpisce
solamente una decina di persone all’anno
tra chi ha il sistema immunitario compromesso.
Quest’anno i casi segnalati
sono causati da un abuso
di farmaci steroidei
utilizzati per curare il Covid-19.

I pazienti affetti sviluppano la micosi,
che comporta la morte
nel 50% dei casi,
e molto spesso procedure chirurgiche
estremamente invasive
per impedire al “fungo”
di raggiungere il cervello.
A causa della crisi
del sistema sanitario indiano,
in centinaia si sono rivolti ai social
per trovare una cura.

 ITALIA
 ITALIA

 MOs810

Si stacca cabina funicolare, 14 le vittime
Una tragedia si è verificata
in provincia di Verbania,
in Piemonte,
dove la cabina di una funivia
si è staccata dall’impianto
causando la morte di 14 persone.

L’incidente,
avvenuto nel pomeriggio del 23 maggio
sul Mottarone,
una montagna nelle vicinanze del Lago Maggiore,
è avvenuto a causa
della rottura di un cavo portante,
che ha fatto precipitare la cabina
da circa 20 metri di altezza.

Secondo le prime indagini,
l’impianto sarebbe proprietà
del Comune di Stresa,
e avrebbe passato con successo
i controlli di sicurezza più recenti.

Le vittime,
alcune delle quali erano bambini,
appartenevano a cinque famiglie diverse,
residenti in varie regioni d’Italia.
L’unico superstite
è un bambino di 5 anni,
attualmente ricoverato in ospedale
dopo aver riportato
una serie di traumi fisici.

ESTERI
ESTERI

 Tokyo-Good

Tokyo 2021, almeno il 75% degli atleti sarà vaccinato
Mancano poco più di due mesi
all’apertura della manifestazione sportiva
più famosa del mondo,
ma il Giappone è ancora
in piena emergenza sanitaria.
Il paese starebbe vivendo
una nuova ondata
di infezioni da coronavirus
e la campagna di vaccinazione
procederebbe con molta lentezza.

Il governo sta ricevendo
fortissime critiche dalla popolazione,
la quale vorrebbe
che le Olimpiadi venissero
spostate o addirittura cancellate.

Gli organizzatori dei Giochi olimpici
rassicurano sulla misure
molto rigorose:
l’istituzione di una bolla sanitaria,
controlli regolari
e divieto di partecipazione
a spettatori provenienti dall’estero.
Serviranno a calmare gli animi
della popolazione nipponica?

Di certo gli organizzatori garantiscono
sulla sicurezza della manifestazione.
Il presidente del Cio
(Comitato internazionale olimpico)
Thomas Bach intanto assicura
che il 75% dei residenti
del villaggio olimpico
è stato già vaccinato o comunque
lo farà prima delle Olimpiadi.

Inoltre il Comitato avrebbe proposto
di integrare personale medico aggiuntivo
nelle delegazioni
dei Comitati Olimpici Nazionali;
il personale aggiuntivo farà da supporto
alle operazioni mediche
e aiuterà nella rigorosa attuazione
delle misure anti-Covid
nel villaggio olimpico
e in tutte le sedi della manifestazione.

 ITALIA
 ITALIA

Anniversario della morte di Falcone
Il 23 Maggio del 1992
è un giorno che rimane scolpito
nella memoria degli italiani.

In questo giorno
una potente carica esplosiva
distrusse il tratto autostradale
Palermo-Mazara
all’altezza di Capaci.

La mafia uccideva Falcone,
il magistrato anti-mafia
che, insieme a Paolo Borsellino
ucciso circa due mesi dopo,
aveva dato inizio
a un sistematico attacco alla mafia.

Nell’attentato morirono
anche la moglie
e gli agenti della scorta.

Le commemorazioni quest’anno
sono avvenute nell’aula bunker
del carcere di Palermo,
e sono intervenuti anche
il presidente Mattarella
e la ministra Lamorgese.

 TECNOLOGIA
 TECNOLOGIA

In arrivo Instagram Kids
Gli adolescenti che fanno uso dei social
sono in costante aumento,
e sempre più ragazzi
chiedono ai genitori
di iscriversi alle varie piattaforme.

Per rispondere adeguatamente alla domanda,
Instagram starebbe lavorando
a una versione del social
per i bambini
di età inferiore ai 13 anni.

L’azienda proprietaria di Facebook
ha pubblicato sul suo blog
un comunicato
in cui mostra le nuove tecnologie
per tutelare gli adolescenti
che useranno la piattaforma.
Il suo fondamento è quello
di dare la possibilità ai genitori
di controllare quello che fanno
i propri figli.

Oltre alle misure stringenti
riguardo alla sicurezza,
Instagram dovrà tenere conto
delle norme riguardo il divieto di pubblicazione
di annunci pubblicitari
e altri tipi di interazione online
per i minori di 13 anni.

Un’esperienza controllata,
ma che allo stesso tempo
permetterà ai ragazzi
di interagire con i propri amici,
scoprire nuove passioni e interessi.

L’azienda Facebook aveva già realizzato
un progetto simile
con Messenger Kids nel 2017,
per bambini dai 6 ai 12 anni.
Allora il progetto non fu gradito
da chi sosteneva che i social
non fossero adatti ai più piccoli,
tanto da chiedere a Mark Zuckerberg
di interrompere il servizio.

 CULTURA & SOCIETA’
 CULTURA & SOCIETA’

 Bruno

L’Italia vince l’Eurovision
Dopo 31 anni
l’Italia ha finalmente
vinto di nuovo
l’Eurovision Song Contest
con i Maneskin.

Con la canzone “Zitti e buoni”
già vincitrice del Festival di Sanremo
hanno convinto il pubblico europeo.

I Maneskin erano quarti
al termine della votazione
delle giurie di esperti,
ma il televoto ha ribaltato la situazione
portandoli alla vittoria.

Per l’Italia
è la terza vittoria all’Eurovision
dopo quelle di Gigliola Cinquetti
e Toto Cutugno.
I Maneskin hanno anche vinto
il premio per il miglior testo.

“Non ci sono parole
per descrivere l’emozione,
è incredibile”
queste le parole del cantante Damiano
dopo la vittoria.

I francesi hanno polemizzato
su un possibile uso di droghe in diretta
smentito dal cantante
che ha annunciato che si sottoporrà
a un test antidroga volontario.

 CULTURA & SOCIETA’
 CULTURA & SOCIETA’

“Spirito Autoctono”: una guida alla scoperta delle eccellenze dei distillati italiani
“Spirito Autoctono” è un concorso
giunto alla sua seconda edizione,
che seleziona i 50 migliori amari,
bitter e distillati
del territorio italiano.

Quest’anno le aziende vincitrici
saranno raccolte in una guida,
per accompagnare
“il pubblico più appassionato
alla scoperta dei prodotti
che nascono in connessione spirituale,
emotiva e culturale
con un luogo e un territorio”.

L’iniziativa è stata promossa
da “Vinibuoni d’Italia”
in collaborazione con “BeSpirit”.
I prodotti sono stati valutati
in base ai seguenti criteri:
“botaniche locali,
materie prime d’eccellenza,
produzione etica ed ecosostenibile,
cura e attenzione
per la genuinità del flavour
e ricette territoriali”.

Il volume, di prossima pubblicazione,
contiene anche una sezione
di informazioni turistiche
sulle numerose distillerie
presenti in tutta la penisola italiana,
con suggerimenti per visite guidate,
degustazioni e percorsi benessere.

La guida offre inoltre
un ricettario per preparare i drink,
l’elenco dei migliori locali
dedicati al bere di qualità
e delle 20 migliori aziende produttrici.

ilgin.it
spiritoautoctono.it
ilgin.it

spiritoautoctono.it
Donations help us pay our writers and editorial staff. Click here to show your support!
Donations
Click here
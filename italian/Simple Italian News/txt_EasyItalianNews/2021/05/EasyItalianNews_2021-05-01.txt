Listen online as you read:

ESTERI
ESTERI

 Roi Boshi

Israele, crolla tribuna a raduno religioso
Ogni anno almeno 100mila pellegrini
si riuniscono sul Monte Meron,
in Israele,
per commemorare
il rabbino Shimon bar Yochai
nella festa tradizionale
di Lag Ba’omer.

Mentre la folla stava marciando
per le vie di Meron,
rese più strette
dalle barricate anti-assembramento,
una tribuna sarebbe crollata
generando un fuggi fuggi generale.

Nella calca moltissime persone
sono state calpestate
e molte sono morte soffocate.

I morti sarebbero 44
e i feriti 150.
Oltre 250 ambulanze
e 6 elicotteri
sono arrivati sulla scena
per evacuare i feriti.

 ITALIA
 ITALIA

Rapina in una gioielleria
A Grinzane Cavour, nel cuneese,
due rapinatori sono morti
e un terzo si è dato alla fuga
dopo un tentativo di rapina
a una gioielleria.

La gioielleria era già stata rapinata
qualche anno fa,
questa volta erano presenti
il titolare, la moglie
e la loro figlia.

Sarebbero almeno cinque
i colpi esplosi contro i rapinatori
e due di loro ne sono rimasti uccisi,
mentre il terzo, ferito,
è fuggito in auto.

Il rapinatore si è presentato
all’ospedale di Savigliano
dove è stato arrestato.

Il sindaco ha raccontato
che i titolari della gioielleria
sono sotto choc
e che lui stesso ha sentito gli spari
ed è sceso in strada
a controllare cosa fosse successo.

 ITALIA
 ITALIA

 governortomwolf

Comunità Sikh positiva al Covid-19 in Lazio
Bella Farnia,
in provincia di Latina,
in Lazio,
è una località che ospita
oltre 2000 indiani Sikh
per via delle opportunità di lavoro agricole
presenti nella zona.

Negli ultimi giorni,
in concomitanza con la crisi
di contagi da Covid-19
in corso in India,
più di 300 casi positivi
sono stati registrati
all’interno della comunità laziale.

Nonostante l’Italia
abbia recentemente bloccato
tutti i voli da India e Bangladesh,
è possibile che vi siano stati
dei movimenti non tracciati
nei giorni precedenti,
che potrebbero diffondere la variante
nelle comunità circostanti.

Nonostante al momento
non sia possibile diagnosticare
la variante indiana
attraverso il tampone,
Maurizio Falco,
il prefetto di Latina,
sta valutando se è il caso
di rendere l’area zona rossa
per contenerne il contagio all’interno.

 ITALIA
 ITALIA

Roma, attivisti battezzano il “Ministero della Finzione Ecologica”
Per sottolineare la loro insoddisfazione
in seguito all’annuncio
dell’ultimo Piano nazionale
di ripresa e resilienza,
redatto dal governo di Mario Draghi,
alcuni attivisti di Greenpeace Italia
hanno voluto compiere
un gesto simbolico.
Il 29 aprile,
hanno affisso quattro targhette
ad altrettanti ministeri di Roma
ritenuti responsabili
di un mancato impegno
verso la risoluzione
dell’emergenza climatica.

Davanti al Ministero della Transizione Ecologica,
hanno appeso una targhetta
con la scritta
“Ministero della Finzione Ecologica”.
A questo si sono aggiunti
il “Ministero dei Treni Persi
e dell’Immobilità elettrica”,
il “Ministero per gli Allevamenti Intensivi
e Altre Attività Inquinanti”,
e il “Ministero dello Sviluppo
che Distrugge il Pianeta”.

Gli attivisti hanno sottolineato che,
con poche eccezioni,
il Piano nazionale
non compie alcun passo decisivo
verso la realizzazione
di un’urgente transizione ecologica.
Infatti, non viene dato spazio
alle energie rinnovabili,
alla mobilità urbana,
e neppure ad alternative
ai distruttivi allevamenti intensivi.

 TECNOLOGIA
 TECNOLOGIA

Marte: estratti primi atomi di ossigeno respirabile
L’atmosfera su Marte
è composta principalmente
di anidride carbonica,
per la precisione il 96%;
questa rilascia monossido di carbonio.

Le ultime novità
dallo Space Technology Mission Directorate
della Nasa
sono molto interessanti:
l’unità MOXIE,
in missione sul pianeta rosso,
avrebbe estratto atomi di ossigeno.

L’apparecchio avrebbe separato
i due atomi di ossigeno
dalle molecole di anidride carbonica.
Grazie a questa operazione,
gli astronauti potrebbero riuscire
a produrre aria respirabile.

Dopo un’ora MOXIE avrebbe prodotto
circa 5,4 grammi di ossigeno,
quantità necessaria
per mantenere in salute un astronauta
per 10 minuti di attività.

Il nuovo processo potrebbe rendere
più semplici ed economiche
le prossime missioni su Marte,
dato che normalmente l’ossigeno
deve essere trasportato dalla Terra,
e non è di sicuro un lavoro facile.

L’apparecchio MOXIE ha aperto la strada
a nuovi strumenti e tecnologie
che produrranno ossigeno
sugli altri pianeti,
e chissà quante nuove sorprese
ci attendono ancora dallo spazio.

 SPORT
 SPORT

Tel Aviv, primo arbitro transgender nella storia del calcio
Sagi Berman, 26 anni,
è stato fino a poco fa
uno dei giovani arbitri
più promettenti
del campionato israeliano.

Negli scorsi giorni ha dichiarato
in una conferenza stampa
il suo orientamento sessuale
e ha mostrato al mondo
la sua transizione da uomo a donna.
D’ora in poi arbitrerà
le competizioni calcistiche
con il nome di Sapir
e la sua nuova identità femminile.

È la prima volta
nella storia del calcio mondiale
che una professionista transgender
viene accettata ufficialmente
dalle istituzioni sportive.

La Federcalcio israeliana,
e l’Associazione Arbitri del Paese
hanno espresso pieno sostegno a Berman,
e intendono permettere
a tutti gli arbitri transgender
di fare altrettanto
con l’autorizzazione
della Uefa e della Fifa.

Berman ha dichiarato:
“Ho scelto di venire allo scoperto
e di mostrare al mondo come ero”.
Una scelta coraggiosa,
sostenuta dalla società israeliana,
da sempre “gay friendly”.
Tel Aviv ospita infatti ogni anno
uno dei Gay Pride
più importanti al mondo.

 CULTURA & SOCIETA’
 CULTURA & SOCIETA’

 Rogue Artists

Arrestati i rapitori dei cani di Lady Gaga
5 persone
sono state arrestate
per il rapimento
dei cani di Lady Gaga.

A febbraio, infatti,
2 dei 3 bulldog francesi
della cantante
sono stati rapiti
da un gruppo di aggressori.

Durante il furto,
i ladri hanno gravemente ferito
il dog-sitter
che stava portando a spasso
i cani.

L’accusa per gli arrestati
è infatti di tentato omicidio
e complicità
nello stesso reato.

Anche la donna
che pochi giorni dopo
disse di aver ritrovato i cani
è stata accusata:
è risultata legata
al padre di uno dei rapitori.

Questi volevano probabilmente incassare
la ricompensa di 500.000 dollari
offerta dalla cantante
per il ritrovamento
dei preziosi animali.

Donations help us pay our writers and editorial staff. Click here to show your support!
Donations
Click here
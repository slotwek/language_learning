Listen online as you read:

ESTERI
ESTERI

 kris krüg
California, circa 500mila litri di petrolio in mare
A causa di un guasto
in un oleodotto,
500.000 litri di petrolio
si sono riversati
sulle coste della California.

Al largo di Orange County,
oltre 30 chilometri quadrati di spiagge
e una palude protetta
sono stati inquinati
dallo sversamento.

La conduttura
che ha provocato la fuoriuscita
si trova ad oltre 20 metri di profondità
e non è ancora chiaro
cosa abbia provocato il danno.

Secondo le autorità,
le spiagge rimarranno chiuse
per molto tempo
a causa dell’inquinamento
delle falde acquifere.

Nel frattempo i volontari
stanno cercando
di salvare i pesci e gli uccelli
che sono stati sommersi
dalla marea di petrolio.

La portata del disastro ecologico
sembra infatti molto estesa
dato che, per diversi giorni,
il greggio si è riversato in mare.

Sono in corso le indagini
per capire
cosa abbia provocato
la fuoriuscita.

ESTERI
ESTERI

Commissione Ue e la lotta contro l’antisemitismo
Nel Collegio dei commissari
che si è tenuto a Strasburgo,
è stata decisa la strategia
per combattere l’antisemitismo,
e promuovere così
la vita ebraica in Europa.

La nuova proposta di legge
conterrebbe le azioni e i finanziamenti
a favore della collettività
e la salvaguardia dei luoghi di culto,
con l’obiettivo di prevenire
ogni forma di antisemitismo.

La commissione Ue
avrebbe impostato questo disegno
per combattere
una minaccia ancora attuale,
incompatibile con qualsiasi diritto umano
e con i valori europei.

Una delle battaglie più difficili da combattere,
secondo quanto è emerso dal Collegio,
sarebbe una battaglia invisibile
che si affronta ogni giorno in rete,
contro gli haters.
A tal proposito, verrà istituito
un network europeo
in cui verranno segnalati contenuti
per rimuovere
qualsiasi incitamento all’odio online.

Nella proposta di legge
è anche prevista una cooperazione
con le imprese
del settore dell’Information Technology
per prevenire l’esposizione
e la vendita di simboli,
memorabilia e letteratura
legati al Nazismo.

ESTERI
ESTERI

 PxFuel.com
Gli Stati Uniti riaprono ai viaggiatori vaccinati
Sembra imminente un allentamento
delle restrizioni anti Covid
da parte dell’amministrazione Biden.
A partire dal prossimo mese di novembre infatti,
sarà possibile ritornare
a viaggiare negli Stati Uniti,
se completamente vaccinati.

La notizia sulla riapertura
ai viaggiatori internazionali
arriva direttamente dalla Casa Bianca,
a conferma di indiscrezioni
circolate negli ultimi tempi.
Prima di riprendere i viaggi, però,
il Centers for Disease and Prevention dovrà definire
cosa si intende con la definizione
di ‘pienamente vaccinati’,
requisito essenziale per entrare nel Paese.

I viaggiatori internazionali provenienti
da Europa, Gran Bretagna,
Cina, Iran e Brasile
dovranno presentare la prova del vaccino
prima dell’imbarco,
unito al test negativo per il Covid
effettuato nelle 72 ore precedenti al viaggio.

I vaccinati non dovranno effettuare la quarantena
e le compagnie aeree dovranno raccogliere
le informazioni dei passeggeri
per facilitare il tracciamento.

L’amministrazione Biden sta dimostrando
la volontà di tornare a viaggiare sicuri,
grazie anche alla collaborazione
con la Commissione europea.

ESTERI
ESTERI

 外務省ホームページ
Principessa mako rinuncia a soldi e titolo per amore
La principessa Mako,
nipote dell’attuale Imperatore del Giappone Naruhito,
ha deciso di rifiutare l’indennizzo governativo
che le spetta dopo il matrimonio.

La 29enne sta per sposare Kei Komuro,
un avvocato borghese
senza titolo nobiliare
conosciuto all’università nel 2012
e visto non tanto di buon occhio
dalla famiglia reale.

I due giovani si sarebbero dovuti sposare
nel 2018,
tuttavia il matrimonio
non è mai stato celebrato
a causa di problemi finanziari
legati alla madre dello sposo.

La madre di Komuro
avrebbe chiesto un prestito
per finanziare
la specializzazione in legge del figlio,
senza però riuscire a ripagarlo.

Ai tempi la famiglia reale ha preferito
posticipare il matrimonio,
ma ora che lo stesso Kei Komuro
ha ripagato i debiti,
il matrimonio verrà celebrato
entro la fine di ottobre.

Mako, decidendo di sposare il fidanzato,
si appresta a rifiutare l’indennizzo
di 152milioni di yen,
circa 1,7 milioni di euro,
che di diritto le spetterebbe
come ‘buonuscita’
dal governo giapponese,

donna.fanpage.it

donna.fanpage.it
 TECNOLOGIA
 TECNOLOGIA

Google lancia nuove funzioni ecosostenibili
Il colosso Google ha creato
nuove funzionalità ecosostenibili.
Negli Stati Uniti è già attiva
un’impostazione predefinita di Maps
che consente di scegliere il percorso
con la quantità minore
di emissioni di carbonio,
a parità di durata dell’itinerario.

Tale funzione arriverà in Europa nel 2022.
Il ceo Sundar Pichai ha spiegato
che questa funzione eviterà
oltre 1 milione di tonnellate
di emissioni di CO2 all’anno,
che corrispondono a 200 mila
auto in meno sulla strada.

Nella ricerca Google, inoltre,
sarà più facile confrontare
auto ibride e veicoli elettrici
con i modelli a benzina
e gli eventuali sgravi fiscali
per avere più chiaro
il costo finale dell’auto.

Sempre su Maps sono privilegiati
i percorsi pedonali e ciclabili.
La localizzazione degli itinerari
in bici e in scooter elettrici
sarà ampliata per oltre 300 città al mondo.

Google sta anche collaborando
a una ricerca in Israele
che utilizza l’intelligenza artificiale
per ottimizzare l’efficienza dei semafori.
Grazie a questo sistema
si possono prevedere
le condizioni del traffico
e alternare i semafori nel momento migliore,
con il risultato di una riduzione
del 10-20% del consumo di carburante
e dei ritardi agli incroci.

Nasce anche Google Voli
che consente di conoscere la quantità
di emissioni di ogni velivolo,
ma anche dei singoli posti:
per esempio, i voli in prima classe
consumano ben più di quelli in economy.

 CULTURA & SOCIETA’
 CULTURA & SOCIETA’

 PalFest
Abdulrazak Gurnah vince il Premio Nobel per la letteratura
L’Accademia di Svezia
ha annunciato il vincitore
del premio Nobel per la letteratura 2021:
si tratta di Abdulrazak Gurnah,
autore tanzaniano
nato e cresciuto a Zanzibar,
che verso la fine degli anni ’60
è migrato verso la Gran Bretagna
a causa di una persecuzione etnica.

La migrazione è spesso il tema principale
dei racconti e romanzi
pubblicati dall’autore,
premiati in virtù della loro
“intransigente e compassionevole penetrazione
degli effetti del colonialismo
e del destino del rifugiato
nel divario tra culture e continenti”.

Gurnah, ora 73enne,
ha pubblicato 10 romanzi,
e occupato le cattedre
di letteratura postcoloniale e inglese
presso l’università del Kent.

Tra i romanzi di Gurnah più celebri
vi sono ‘Paradise’, ‘Desertion’,
e ‘By the Sea’.

 SPORT
 SPORT

L’Italia ha perso con la Spagna in Nations League
Dopo 37 risultati utili consecutivi
la nazionale di Roberto Mancini
è incappata nella prima sconfitta
della sua gestione.

Gli azzurri hanno infatti perso
in semifinale di Nations League
contro la Spagna
con il punteggio di 2-1.

Gli iberici sono passati in vantaggio
dopo poco più di un quarto d’ora
grazie alla rete di Torres.

Sul finire del primo tempo
l’Italia è rimasta in dieci
per l’espulsione di Bonucci
per doppio cartellino giallo,
e proprio allo scadere del recupero
la Spagna ha trovato il gol del raddoppio
sempre con Torres.

Nella ripresa Mancini è corso ai ripari
effettuando diversi cambi,
ma gli azzurri sono riusciti
ad accorciare le distanze
solo al 83’.

L’Italia è attesa ora
dalla finale per il terzo posto.

Donations help us pay our writers and editorial staff. Click here to show your support!
Donations
Click here
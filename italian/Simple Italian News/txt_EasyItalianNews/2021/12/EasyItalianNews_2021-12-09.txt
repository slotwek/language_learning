Listen online as you read:

ESTERI
ESTERI

Diplomatici USA boicottano Pechino 2022
La Casa Bianca ha annunciato
il boicottaggio politico
delle olimpiadi invernali
di Pechino 2022.

Nessun rappresentante politico
sarà dunque presente ai giochi,
mentre gli atleti prenderanno
regolarmente parte all’evento.

Per gli USA Pechino vuole
“politicizzare lo sport,
creare divisioni
e provocare scontri”,
mentre per la Cina
il boicottaggio politico
è “una farsa politica autodiretta”.

La Cina ha invitato gli USA
a rivedere la loro decisione
dichiarando che adotteranno
“contromisure risolute”.

È dagli anni ’80
che non ci sono più stati boicottaggi
da parte di paesi
nei confronti dei giochi olimpici.

 ITALIA
 ITALIA

Covid: vendevano farmaci online, siti oscurati dai Nas
Trenta siti che vendevano
farmaci contro il Covid
sono stati oscurati
dal Comando carabinieri
per la tutela della salute.

I siti, tutti su server esteri,
vendevano anche l’invermectina,
un antiparassitario usato dai veterinari,
sconsigliato dall’EMA.

Compresa questa,
sono 313 le operazioni
fatte dai NAS dal 2021,
di cui 274 correlate
all’emergenza Covid-19.

I carabinieri invitano i cittadini
a diffidare
da questo tipo di vendite,
con prodotti di dubbia provenienza,
aggiungendo che la vendita di farmaci
soggetti a prescrizione
è assolutamente vietata.

ESTERI
ESTERI

Il Portogallo legalizza la maternità surrogata
Il tema della maternità surrogata
è molto delicato
e ha provocato
discussioni di ogni tipo
in tutti i paesi.

In Europa ci sono già paesi
che stanno lavorando
per l’approvazione di leggi
atte a garantire questa pratica
a chi per esempio non può avere figli;
altri invece hanno già legalizzato
questo tipo di gestazione:
si tratta di paesi come il Regno Unito,
Paesi Bassi, Danimarca e Belgio.

Un altro Paese si è aggiunto alla lista,
ed è il Portogallo.
Il presidente Marcelo Rebelo de Sousa
ha approvato una legge
che permette la maternità surrogata.
La legge portoghese consente l’accesso
alle “pance surrogate”
a tutte le donne che non hanno utero,
e a quelle che per motivi medici
non riescono a rimanere incinte.

La gestazione per altri
sarà in forma gratuita
e non a pagamento,
proprio per tutelare la scelta delle gestanti.
Chi metterà a disposizione il proprio utero
per la gravidanza,
dovrà essere una donna
che ha già avuto dei figli
e avrà ottenuto il parere positivo
del Collegio degli Psicologi,
oltre a quello dei Medici.

ESTERI
ESTERI

Il Cile approva le nozze gay
Il Cile ha legalizzato
il matrimonio
e la possibilità di avere figli
tra persone dello stesso sesso.

Dopo una votazione
che i media hanno definito “storica”,
il progetto è diventato legge.

Ora la legge deve essere firmata
dal presidente Sebastián Piñera,
che si è detto favorevole
dopo essere stato contrario
per diversi anni.

Il progetto è infatti stato proposto
nel 2017
ma ha incontrato molte resistenze,
soprattutto da parte
dei partiti più conservatori.

Al voto, tuttavia,
la maggioranza è stata netta:
82 voti favorevoli,
20 contrari e due astenuti.

Il Movilh,
Movimento per l’integrazione
e la liberazione degli omosessuali,
ha commentato:
“Il Cile ha compiuto un passo storico
e decisivo
per l’avanzamento e il consolidamento
dei diritti civili delle coppie
e delle famiglie omosessuali”.

Centinaia di manifestanti
si sono radunati in Plaza Baquedano
a Santiago del Cile
per festeggiare.

 CULTURA & SOCIETA’
 CULTURA & SOCIETA’

 Solen Feyissa

TikTok protegge gli adolescenti
La società che fa capo
al social network di Tiktok
ha commissionato una ricerca
a livello globale,
inserendo circa 10mila persone
tra adolescenti,
genitori ed educatori,
per fare luce sul mondo
delle sfide online, o più esattamente
quelle che nascono all’interno della piattaforma,
a volte anche fin troppo rischiose.

I risultati dell’agenzia indipendente
Praesidio Safeguarding hanno rivelato
che solo una piccola minoranza
dei ragazzi intervistati,
tra i 13 e i 19 anni,
hanno preso parte a una sfida
considerata pericolosa.

Quasi la metà delle sfide
sono state percepite
come divertenti e sicure.

Di solito queste challenge
richiedono di postare in diretta dei video,
ma dall’altra parte gli adolescenti
hanno dimostrato di assicurarsi
di comprendere bene i rischi
prima di partecipare:
parlarne con gli amici,
guardare i video degli altri concorrenti,
leggere i commenti.

Molte tra le sfide più rischiose
si sono poi rivelate delle bufale,
nel senso che propagano informazioni false
su storie che in realtà sono costruite
per diffondere la paura e l’ansia,
come è già successo nei casi di Galindo,
Blue Whale e Momo.

 CULTURA & SOCIETA’
 CULTURA & SOCIETA’

Lo street artist Banksy
vuole salvare l’ex carcere di Reading,
nel Berkshire, in Inghilterra.
Qui fu imprigionato
lo scrittore Oscar Wilde
dal 1895 al 1897
per una relazione omosessuale.

 Steve Daniels

La prigione è abbandonata dal 2013
ed è stata messa in vendita
dal governo.
Un gruppo edilizio vuole comprarla
per farne appartamenti di lusso.

A marzo del 2021
Banksy aveva realizzato,
sul muro di cinta del carcere,
un murale
proprio in onore di Oscar Wilde.
Il disegno raffigurava
un prigioniero in fuga
appeso a una corda fatta di lenzuola
legate a una macchina da scrivere.

Oggi lo street artist
vuole salvare l’edificio
e toglierlo dalle mani
degli speculatori edilizi.
Così ha deciso di mettere all’asta
lo stencil di quel murale.

Il suo obiettivo è raccogliere
almeno 10 milioni di sterline
per superare l’offerta degli investitori.
Così potrà acquistare l’immobile
e trasformarlo “in un rifugio per l’arte”,
un centro culturale
aperto a tutti i cittadini.

artemagazine.it

artemagazine.it
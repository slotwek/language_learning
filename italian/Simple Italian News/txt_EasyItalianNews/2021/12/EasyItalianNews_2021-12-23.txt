Listen online as you read:

 ITALIA
 ITALIA

Vaccinazioni false a Palermo
Sono state fermate 3 persone
dalla Digos di Palermo
per delle vaccinazioni false.

Tra i fermati
il leader dei No-vax di Palermo
e l’infermiera che li ha aiutati.

Quest’ultima svuotava il vaccino
in una garza
e poi fingeva
di somministrare la dose.

Ogni vaccinazione falsa
aveva un prezzo di 400 euro,
di cui 100 per l’infermiera.

L’indagine, lunga e complessa,
ha permesso di escludere
la responsabilità degli altri medici
e i responsabili dell’hub vaccinale.

Sono stati inoltre sequestrati
i dati informatici
inseriti nella “Piattaforma nazionale
digital green certificate”
del Ministero della Salute
con conseguente sospensione
e blocco dei Green Pass
di tutti i soggetti
che hanno effettuato i falsi vaccini.

palermo.repubblica.it

palermo.repubblica.it
ESTERI
ESTERI

 Jimgerbig
La prima donna a capo della polizia di New York
Finalmente una donna commissaria
a capo del Dipartimento di polizia di New York.
Si chiama Keechant Sewell,
afroamericana di 49 anni,
finora capo dei detective
della contea di Nassau a Long Island.

Sewell vanta un curriculum impeccabile,
con 23 anni di servizio,
per questo motivo è stata scelta
dal sindaco di New York Eric Adams.
Ciò che ha impressionato molto Adams
è stata la sua esperienza
nel lavoro sotto copertura
e l’esito dei test.

Sewell sarà la terza persona di colore
a guidare il Dipartimento di polizia
più noto d’America.
Nei piani del neoeletto sindaco della Grande Mela
c’è l’intenzione di reintrodurre
le squadre di poliziotti in borghese,
per mantenere fede
a una delle promesse
fatte in campagna elettorale,
cioè di ridurre la crescita
della violenza in città
e anche gli abusi delle forze di sicurezza.

Per ricoprire questo ruolo
erano in lizza solo donne:
Juanita Holmes,
a capo delle pattuglie della polizia di New York;
e Carmen Best,
ex responsabile della polizia di Seattle.
Keechant Sewell inizierà
il suo nuovo importante lavoro
il prossimo gennaio.

 ITALIA
 ITALIA

Roma, protesta dei medici no vax durante l’assemblea di categoria
Il 19 dicembre,
durante l’assemblea
dell’Ordine dei medici a Roma,
una cinquantina di sanitari
ha protestato contro l’obbligo del vaccino
e la sospensione dei non vaccinati.

I No-vax si sentono discriminati
perché sospesi,
mentre i medici che non pagano le quote
dovute all’Ordine
continuano a lavorare.

I militanti anti vaccino
sono entrati all’improvviso
nella sala dell’Hotel Pineta Palace,
si sono avvicinati al palco
durante l’intervento dei relatori
e hanno cominciato a urlare:
“Vergogna! Indecenti!”
e “Basta sospensioni”.

Polizia e carabinieri sono intervenuti
per ristabilire l’ordine.
L’assemblea è stata interrotta e rinviata.
Una dei medici No-vax
ha spiegato: “Sono stata demansionata
perché non sono vaccinata,
ora il mio compito
è prendere appuntamenti per i pazienti”.

Il Ministro della Salute
Roberto Speranza
ha espresso sostegno e solidarietà
al presidente dell’Ordine,
il dottor Magi, che ha dichiarato:
“Continuo a chiedere e a sperare
in un’azione che tuteli
la salute di tutti i cittadini.
Seppur amareggiato
per quanto è accaduto,
ribadisco che l’Ordine di Roma
è e resta aperto ad ascoltare
le voci di tutti i suoi iscritti,
nessuno escluso”.

 ITALIA
 ITALIA

Distrutta lapide partigiana Borelli
A Garbagnate è stata distrutta
la lapide commemorativa
dedicata a Osvalda Borelli.

La Borelli è stata una partigiana,
medico e antifascista,
poi deportata
nei lager di Bolzano.

Dopo aver lavorato
come aiuto primario
nell’ospedale di Garbagnate
fu infatti arrestata
dalle brigate nere
e deportata nel lager.

Riuscì a sopravvivere
e morì nel 1958.

La lapide,
posizionata sul ponte
del canale Villoresi,
è stata ritrovata per terra
in frantumi.

L’Anpi, l’Associazione nazionale
dei partigiani,
oltre ad aver diffuso la notizia
ha rilasciato un commento:
“Questo grave atto
offende i valori di Garbagnate,
che ha dato un contributo importante
alla lotta di Liberazione
dal nazifascismo”.

L’associazione ha quindi richiesto
l’intervento delle autorità
per individuare i colpevoli
e sostituire la lapide.

 CULTURA & SOCIETA’
 CULTURA & SOCIETA’

 Marcuscalabresus
Achille Lauro dona 100mila dollari all’ospedale San Donato di Milano
Sarà un Natale speciale
per i bambini ricoverati
al Policlinico San Donato di Milano.

Un Babbo Natale davvero straordinario,
Achille Lauro, ha fatto visita
ai piccoli ricoverati,
portando tanti regali,
giocando e passando del tempo con loro,
ma soprattutto facendogli un regalo
veramente prezioso:
una donazione di ben 100mila dollari
per sostenere i progetti
della Fondazione no-profit
del Gruppo San Donato.

Un gesto nobile da parte dell’artista,
che ha donato un po’ di felicità a bambini
che trascorreranno il Natale in ospedale.

I fondi che la star ha devoluto al San Donato
sono stati raccolti
nel corso di un evento
tenutosi il 7 dicembre scorso,
dove il cantante ha interpretato le sue canzoni
mostrando a tutti le sensazioni
e i battiti del suo cuore.
Questi ultimi si sono trasformati
in un quadro digitale
grazie a sensori e strumentazioni tecnologiche
e hanno così creato
un’opera d’arte esclusiva.

Il quadro è stato messo all’asta
sulla piattaforma Crypto.com,
e il ricavato verrà utilizzato per l’acquisto
di un ecocardio-color-doppler tridimensionale.

milano.repubblica.it

milano.repubblica.it

 SPORT
 SPORT

Mondiali di nuoto in vasca corta: Miressi d’oro
Nell’ultima giornata
dei mondiali in vasca corta
ad Abu Dhabi,
Alessandro Miressi ha vinto
la medaglia d’oro
nei 100 metri stile libero.

L’azzurro ha vinto
arrivando davanti all’americano Held
e il canadese Liendo;
Miressi ha anche realizzato
il nuovo primato italiano.

“Sono veramente felice,
devo riprendermi un attimo
perché sono abbastanza iperattivo”.
Nessun italiano aveva mai vinto
questa gara.

Miressi ha poi portato all’oro
anche la 4×100 mista
con record italiano
a pochi centesimi
dal record del mondo.

L’Italia lascia quindi questi mondiali
con ben 16 medaglie
di cui 5 ori.
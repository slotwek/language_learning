Listen online as you read:

ESTERI
ESTERI

 Thilo Parg
Tornado in USA: almeno 79 morti
32 tornado hanno colpito
5 stati USA diversi
(Arkansas, Illinois, Kentucky,
Missouri e Tennessee)
provocando molti morti e danni.

Il governatore del Kentucky
ha parlato di 79 morti,
ma è probabile che il numero
sia destinato a salire.
Ha dichiarato che intere cittadine
sono state distrutte.

È stato registrato il tornado
con il tragitto più lungo mai tracciato:
380 km percorsi in 3 ore.

La furia del vento
ha scoperchiato tetti,
fatto deragliare un treno,
danneggiato un magazzino Amazon
dove un centinaio di lavoratori
sono rimasti bloccati.

Circa 55 milioni di abitanti
sono stati interessati dai tornado
e almeno 157 mila persone
sono rimaste senza elettricità.
Il presidente USA Biden
ha parlato di “una tragedia inimmaginabile”
e ha dichiarato lo stato d’emergenza.

 ITALIA
 ITALIA

 Roberto Ferrari
Sicilia, esplosione causa sette vittime e dispersi
Una violenta esplosione di gas
ha sconvolto la cittadina di Ravanusa,
in provincia di Agrigento,
in Sicilia,
causando sette vittime certe.

I cadaveri di queste ultime
sono stati rinvenuti tra le macerie
di vari edifici crollati
la mattina di lunedì 13 dicembre,
dopo una notte di continue ricerche.
Purtroppo tra i deceduti
vi sarebbero anche un’infermiera
al nono mese di gravidanza,
assieme al marito.

Secondo la Protezione Civile,
l’esplosione sarebbe stata causata
da una perdita di gas.
Non è chiara la causa dell’innescamento,
che si pensa
possa essere stato accidentale.

Secondo Italgas,
nei giorni precedenti
non sono state fatte segnalazioni di perdite,
e le linee della zona
sono state revisionate regolarmente
negli anni precedenti.

Nonostante ciò,
è stata aperta un’inchiesta
per disastro e omicidio colposo.

ESTERI
ESTERI

 Cancillería del Ecuador
Julian Assange, i giudici di Londra ne autorizzano l’estradizione negli Usa
Julian Assange,
il fondatore di Wikileaks,
potrà essere estradato negli Stati Uniti,
dove è accusato di spionaggio
per lo scandalo sulle rivelazioni
di documenti top secret,
che contenevano le prove
dei crimini di guerra
da parte degli Usa
in Afghanistan e Iraq.

Lo ha deciso l’Alta Corte di Londra,
ribaltando la sentenza
dello scorso gennaio,
che aveva vietato l’estradizione di Assange
per proteggerne la salute mentale
ed evitare il pericolo
che l’attivista australiano
si suicidasse
nelle carceri statunitensi.

“Come possono questi tribunali
approvare una richiesta
di estradizione in queste condizioni?
Come possono accettare
un’estradizione nel paese
che ha complottato per uccidere Julian,
a causa di ciò che ha pubblicato?
È un grave errore giudiziario”:
sono le parole di Stella Moris,
compagna di Assange,
impegnata nel suo team legale.

Moris farà ricorso “al più presto possibile”
alle autorità giudiziarie del Regno Unito.
II 50enne australiano, giornalista,
che Washington insegue senza tregua
da oltre 10 anni,
rischia una condanna
a 175 anni di carcere negli Usa.

ESTERI
ESTERI

Nuova Zelanda senza sigarette entro il 2025
Il Ministero della Salute della Nuova Zelanda
ha comunicato una novità
a favore della salute della popolazione,
specialmente dei più giovani.

Il governo si è preposto
un obiettivo molto importante
da raggiungere nell’arco dei prossimi quattro anni,
ossia di diventare un paese ‘smokefree’:
libero dalle sigarette.

Il cosiddetto piano d’azione senza fumo
prevede che entro la fine del prossimo anno,
tutti i minori di 14 anni
non potranno acquistare tabacco in modo legale.
Con il tempo, l’età legale del fumo
verrà progressivamente alzata.

Per quanto riguarda i negozi
che vendono tabacco
verranno gradualmente ridotti
a partire dal 2024,
mentre nel 2025 questi negozi
potranno vendere solo prodotti
che hanno livelli molto bassi di nicotina.

Una svolta che tiene davvero conto
della salute dei più giovani:
in tal modo, ci si vuole assicurare
che non inizino mai a fumare.
Il tabagismo,
pur non essendo molto diffuso
in Nuova Zelanda,
costituisce comunque
una causa di malattie gravi
che incidono
su una buona parte della popolazione.

 CULTURA & SOCIETA’
 CULTURA & SOCIETA’

Morta Anne Rice, l’autrice di “Intervista col vampiro”
E’ morta,
all’età di 80 anni,
la scrittrice Anne Rice.

Anne Rice, il cui vero nome
era Howard Allen Frances O’Brien,
era famosa per aver scritto
“Le cronache dei vampiri”
e il “Ciclo delle streghe Mayfair”.

Fu il suo primo romanzo,
“Intervista col vampiro”,
a renderla famosa.

Il libro, inizialmente respinto
dalla maggior parte degli editori,
ha poi infatti venduto
milioni di copie.

Dal romanzo è stato poi tratto
l’omonimo film di successo
con Tom Cruise
e Brad Pitt.

La Rice è morta
in seguito alle complicazioni
derivate da un ictus.

Ne ha dato la notizia
il figlio Christopher,
che ha anche annunciato
che la sepoltura della scrittrice
avverrà nel mausoleo di famiglia
in forma privata.

L’anno prossimo
verrà invece organizzato
un evento pubblico
per la commemorazione
aperta al pubblico
e ai fan.

 SPORT
 SPORT

 Morio
Formula 1, Verstappen conquista il titolo mondiale
Max Verstappen
ha conquistato il titolo
di campione del mondo di Formula 1
dopo un’intensa sfida ad Abu Dhabi
che lo ha visto confrontarsi
con il britannico Lewis Hamilton
negli ultimi secondi della gara.

Verstappen, pilota della Red Bull
che ha accolto la vittoria
con lacrime e gratitudine,
è riuscito a sorpassare Hamilton
all’ultimo giro
grazie all’intervento di una Safety Car
in seguito a un incidente di Latifi.

Ciò è avvenuto
quando la vittoria di Hamilton
sembrava certa,
con 11 secondi di anticipo
e un’intera gara
pressoché in vantaggio,
anche grazie alla decisione
della direzione di gara
di permettere a tutte le auto
di sdoppiarsi.

Due reclami presentati dalla Mercedes
sono già stati respinti,
ma pare ci sia l’intenzione
di presentare un ulteriore appello.
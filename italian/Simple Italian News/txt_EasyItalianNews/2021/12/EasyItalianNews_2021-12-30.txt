Listen online as you read:

ESTERI
ESTERI

La Finlandia vieta l’ingresso agli stranieri non vaccinati
La Finlandia ha deciso
di vietare l’ingresso
a tutti gli stranieri non vaccinati.

I viaggiatori potranno entrare
soltanto se completamente vaccinati
contro il Covid,
e anche in quel caso
dovranno comunque esibire
un tampone negativo
effettuato nelle precedenti
48 ore.

Le uniche eccezioni
saranno costituite
da minori di 16 anni,
diplomatici o impiegati
in attività essenziali.

Inizialmente la manovra prevedeva
di consentire l’accesso
anche ai non vaccinati
in possesso di test negativo,
ma il governo di Helsinki
ha poi optato
per un’ulteriore restrizione.

Ai finlandesi o agli stranieri
residenti in modo permanente
non sarà richiesto
il test negativo.

Le misure,
già entrate in vigore,
si applicheranno
anche ai cittadini
dell’Unione Europea.

 ITALIA
 ITALIA

Allo studio mini quarantena
Il governo sta studiando nuove misure
per arginare il diffondersi di Omicron.

Tra i cambiamenti possibili
c’è anche quello della durata
della quarantena delle persone
che sono entrate in contatto
con soggetti positivi.

Il governo sta avanzando l’ipotesi
di ridurre la quarantena
a 3-5 giorni
anziché 7
per le persone che abbiano ricevuto
la terza dose
e siano entrate in contatto stretto
con positivi.

L’ipotesi è caldeggiata soprattutto
dai governatori delle Regioni
per evitare che si corra il rischio
di avere milioni di persone
in isolamento per 7-10 giorni.

Il governo ha sottoposto la questione
al CTS, il comitato tecnico scientifico,
ed è in attesa di ottenere il loro parere
che arriverà probabilmente
i primi giorni di gennaio.

 ITALIA
 ITALIA

 Jim
Donna positiva va a fare la spesa e incontra il medico
A Cassino,
in provincia di Frosinone,
una donna risultata positiva
al tampone per il Coronavirus
è uscita comunque
per andare al supermercato
nonostante dovesse stare in quarantena.

Tuttavia, proprio al supermercato
ha incontrato per caso il medico
che le ha fatto il tampone,
il quale ha riconosciuto subito la paziente
nonostante la mascherina.

Il sanitario è andato su tutte le furie,
allarmando tutti gli altri clienti
del supermercato
i quali, per paura di essere contagiati,
si sono affrettati verso l’uscita.

La donna ha tentato
di giustificarsi
dicendo che non aveva nessuno
che le facesse la spesa.

L’accaduto è stato segnalato
alle autorità
e la donna sarà probabilmente denunciata
per aver violato la quarantena.

AMBIENTE
AMBIENTE

I diavoli della Tasmania di nuovo in Australia
Forse un miracolo di Natale,
forse la natura che si riappropria
dei suoi spazi:
uno dei simboli
della lontana Australia
ritorna per la prima volta
dopo quasi 3000 anni.

Sono nati 7 cuccioli di diavolo orsino
(meglio conosciuto come
diavolo della Tasmania).
Il lieto evento si è verificato
a Barrington Tops,
dove operano le associazioni di beneficenza
per la fauna selvatica WildArk,
Aussie Ark e Global Wildlife Conservation.

Queste associazioni hanno, tra gli altri,
lo scopo di salvare dall’estinzione
il marsupiale,
purtroppo decimato
da una rara forma di cancro trasmissibile.

Questa malattia ha ridotto notevolmente
il numero di esemplari
e ne ha messo a rischio la specie.
Attualmente i diavoli
rimasti allo stato brado in Tasmania
sono circa 25 mila.

Grazie all’opera del santuario
di Barrington Tops,
in cui sono stati lasciati 26 esemplari,
è stato possibile condurre
un programma di reintroduzione
dell’animale in natura,
e la nascita dei 7 cuccioli
è un primo grande successo del programma.

SCIENZA
SCIENZA

 Richard Mortel
Mummia aperta digitalmente
La mummia del faraone Amenhotep I,
risalente a 3500 anni fa,
è stata aperta digitalmente
da alcuni scienziati egiziani
rivelando particolari sconosciuti
sul giovane re.

La mummia,
a causa della sua fragilità,
non era mai stata aperta.

E’ stata scaricata digitalmente
e sono stati “staccati” i suoi strati,
maschera e bende,
in modo da poterla studiare.

Ad occuparsene
è un professore di radiologia,
Sahar Saleem che,
insieme ai suoi colleghi,
ha fatto numerose scoperte,
tra cui quelle relative all’aspetto fisico.

Il faraone aveva capelli ricci,
mento stretto e naso piccolo.
L’indagine non ha svelato
nessuna ferita o altro
che possa dare indicazioni
sulla sua morte,
ma ha rivelato
numerose lesioni post-mortem
probabilmente inflitte
da antichi ladri di tombe.

 CULTURA & SOCIETA’
 CULTURA & SOCIETA’

Lo spot norvegese con Babbo Natale gay
In occasione del Natale
Posten, il servizio postale norvegese,
mostra una versione inedita
di Santa Claus
che bacia un altro uomo.

Lo spot pubblicitario,
“When Harry met Santa”,
titolo che richiama il film sentimentale
“When Harry met Sally” del 1989
con Billy Cristal e Meg Ryan,
ha fatto discutere, riflettere
e anche un po’ emozionare.

Il video ha fatto il giro del mondo
per il potente impatto visivo
e per la scelta coraggiosa
del messaggio di amore
e di inclusività.

Babbo Natale incontra Harry
mentre consegna i doni
per lui e i suoi famigliari.
È un colpo di fulmine:
i due si incontreranno di nuovo
l’anno successivo e i seguenti,
diventando amici intimi.
Harry si spinge a scrivere
sulla sua lettera a Babbo Natale
un semplice desiderio:
“All I want for Christmas is You”.
Arriva la vigilia, ma questa volta
i doni vengono consegnati
da una postina
che bussa alla porta.
Harry è deluso,
ma quando rientra in casa
trova Santa Claus ad attenderlo:
la scena si chiude
con un commovente bacio
di lieto fine e la frase:
“Nel 2022 in Norvegia sono 50 anni
che possiamo amare
chiunque vogliamo”.

 SPORT
 SPORT

 Fernando Frazão/Agência Brasil
Simone Biles nominata atleta dell’anno
La ginnasta olimpionica Simone Biles
è stata nominata dalla rivista “Time”
atleta dell’anno.

Il giornale le assegna il titolo
non solo per i grandissimi successi atletici
a cui è riuscita ad arrivare,
ma anche per aver avuto il coraggio
di riconoscere le sue debolezze
in occasione delle Olimpiadi di Tokyo.

La ginnasta di 24 anni
è stata 5 volte campionessa mondiale
ed è l’atleta con il maggior numero
di medaglie al mondo.

Il 27 luglio scorso
durante le olimpiadi
ha rinunciato a competere
per prendersi cura
della sua salute mentale,
nonostante avesse gli occhi di tutto il mondo
puntati addosso.

Più tardi nell’anno
ha inoltre testimoniato
davanti al senato
al processo di Larry Nassar,
accusato di abusi sessuali
da centinaia di atleti.
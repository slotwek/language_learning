Listen online as you read:

 ITALIA
 ITALIA

 European Union
Italia, al via l’obbligo vaccinale per 2 milioni di individui
Da mercoledì 15 dicembre
è scattato in Italia l’obbligo vaccinale
per oltre due milioni di persone.
Questi sono gli individui non vaccinati
che svolgono servizi essenziali,
tra cui personale scolastico
e di soccorso,
membri delle forze dell’ordine,
militari,
agenti di polizia locale e penitenziaria,
oltre ai servizi segreti.

Nonostante questi gruppi
abbiano una media di adesione
alla campagna vaccinale
più alta della media nazionale,
dato il loro ruolo,
è essenziale che completino
l’intero ciclo vaccinale
per proteggere il pubblico.
L’inadempienza verrà penalizzata
con la sospensione dal servizio
e dello stipendio,
e ai poliziotti verranno ritirate
tessera identificativa,
arma e manette.

Partono contemporaneamente
gli appuntamenti per i bambini
tra i 5 e gli 11 anni,
inoltre, secondo le stime di oggi,
la terza dose sarebbe stata somministrata
al 59% degli individui
che hanno ricevuto la seconda dose
da oltre 5 mesi.

ESTERI
ESTERI

Haiti, esplode camion di benzina
Un camion che trasportava benzina
è esploso a Cap-Haitien
provocando almeno 75 vittime
e numerosi feriti.

Secondo le testimonianze
l’autista avrebbe tentato
di evitare una motocicletta
e, di conseguenza, sbandato.
Decine di persone sono accorse
per raccogliere il carburante fuoriuscito.

L’esplosione ha distrutto
una cinquantina di abitazioni.

Il disastro si è verificato
in un periodo non facile per Haiti
che sta affrontando
una grave carenza di carburante
e il conseguente aumento dei prezzi.

Il premier Ariel Henry
è andato a fare visita
alle persone ricoverate in ospedale
e ha proclamato 3 giorni di lutto nazionale.

Nei mesi precedenti Haiti
è stata colpita da diversi problemi:
numerosissimi sequestri,
un terremoto
e l’uccisione del presidente.

news.fidelityhouse.eu

news.fidelityhouse.eu
 ITALIA
 ITALIA

 Kabelleger / David Gubler
Il treno che ti porta a Parigi in 6 ore
Dal 18 dicembre un nuovo treno
percorrerà il tragitto Milano-Parigi
in sole 6 ore.

La prima corsa del treno Alta Velocità
partirà alle 7.26 del mattino
da Parigi in direzione Milano,
e dal capoluogo lombardo
verso la città delle luci
alle 6.25 del mattino;
altre due corse
sono previste nel pomeriggio.

La collaborazione tra Thello e Trenitalia
è già in atto da 10 anni,
ma da ora in poi
Thello si chiamerà Trenitalia France.

I biglietti di questo nuovo treno,
in vendita dal 13 dicembre
sul sito dell’azienda di trasporti
e presso le biglietterie,
sono andati decisamente a ruba!
Venduti in pochi giorni
già 500 biglietti.

Il treno partirà dall’Italia
dalla stazione Milano Centrale
e arriverà a Parigi Gare de Lyon,
passando per Torino,
Modane, Chambèry
e Lyon Part-Dieu.
L’intenzione però è quella
di allungare la lista delle fermate.

All’interno del treno
si possono trovare e provare:
la Executive Comfort Class,
la Business Comfort Class,
la Standard Comfort Class
e la Sala Meeting.
Un treno completamente nuovo,
che risponde alle esigenze dei diversi viaggiatori,
e accorcia le distanze
tra due città molto belle,
famose per la moda e il turismo.

milano.repubblica.it

milano.repubblica.it
AMBIENTE
AMBIENTE

 Ezra Weller
Pesce “alieno” con la testa trasparente filmato negli abissi
Nel cuore dell’Oceano Pacifico,
tra i 500 e i 4000 metri di profondità,
vive una delle creature più “aliene”
del profondo blu.
Si chiama “pesce occhio di barile”
(Macropinna microstoma).

È di piccole dimensioni,
raggiunge al massimo
15 centimetri di lunghezza.
Ma la sua straordinaria caratteristica
è la testa completamente trasparente.

All’interno di questa “cupola”
si trovano due grandi occhi sferici
di colore verde acido
che puntano verso l’alto,
ma che possono ruotare
in tutte le direzioni,
se serve.

Grazie a ciò, il pesce
è in grado di cogliere
il debole “scintillio”
del rivestimento dei crostacei,
il suo cibo prediletto.

La selezione naturale ha fatto sì
che il pesce abbia sviluppato
l’organo della vista
adattandolo a cogliere
ogni minima variazione
della debolissima luce degli abissi.

Anche se è conosciuto dal lontano 1939,
finora non se ne avevano
molte immagini e informazioni.
Ma gli scienziati del Monterey Bay
Aquarium Research Institute, in California,
sono riusciti a filmare il pesce “alieno”
nel suo ambiente naturale.
Ci sono riusciti grazie a un ROV,
“Remotely Operated Vehicle”,
un piccolo sottomarino robotizzato
controllato da remoto.
E ora il mondo può ammirarlo
in tutto il suo splendore.

scienze.fanpage.it

scienze.fanpage.it

 CULTURA & SOCIETA’
 CULTURA & SOCIETA’

 JD Lasica
Time, Elon Musk è la Persona dell’anno 2021
Per la rivista Time
Elon Musk è la persona dell’anno.

Musk viene descritto
come “l’uomo che aspira
a salvare il pianeta
e a darcene un altro
dove potremo abitare”.

Cofondatore e capo di Tesla,
Ceo di Space X
e uomo più ricco del mondo,
per il Time Musk è infatti
la persona più significativa dell’anno.

Nato in Sudafrica
da padre sudafricano
e madre canadese,
ha anche fondato
Paypal, SolarCity
che si occupa della produzione
di pannelli solari,
e sta anche costruendo
una gigantesca astronave
di nome Starship
per il trasporto verso Marte.

Space X è inoltre
partner della Nasa
e, oltre a fornire la possibilità
di spedire satelliti nello spazio
a costi contenuti,
si occupa di trasportare gli astronauti
verso la Stazione Spaziale Internazionale.

Il premio di “persona dell’anno”
viene assegnato dal Time
alla persona o al gruppo di persone,
che ha maggiormente
e più significativamente influenzato
gli eventi di quell’anno.

 CULTURA & SOCIETA’
 CULTURA & SOCIETA’

 Philip Nelson
Miss Universo è una stella di Bollywood, nonostante boicottaggi politici
Harnaaz Sandhu,
una modella e attrice di Bollywood
di 21 anni
originaria del Punjab,
in India,
è stata incoronata Miss Universo
durante la 70esima edizione del concorso.

La competizione si è svolta a Eilat,
in Israele,
nonostante un tentato boicottaggio
in virtù del ruolo di Israele
nel conflitto con i palestinesi.

Il ministero della Cultura sudafricano,
per esempio,
ha esortato la propria connazionale
a non partecipare alla gara
in sostegno del popolo palestinese.
Nonostante ciò,
Lalela Mswane del Sudafrica
si è presentata
e si è classificata seconda,
seguita da Nadia Ferreira del Paraguay.

Malgrado i tentativi
della uscente Miss Universo
Andrea Meza
di escludere la politica dal concorso,
esortando a concentrarsi
su ciò che “le donne possono offrire”,
alcune nazioni musulmane
che non hanno normalizzato i rapporti
con Israele
non hanno partecipato.

 CULTURA & SOCIETA’
 CULTURA & SOCIETA’

 jdeeringdavis
Golden Globes 2022: le nomination
Sono state annunciate le nomination
ai prossimi Golden Globes
che si svolgeranno a Los Angeles
il prossimo 9 gennaio.

Tra i film con più nomination, ben 7,
c’è ‘Il potere del cane’
che porta a casa candidature
sia come film che come regia,
oltre a 3 attori.

Pioggia di nomination
anche per l’autobiografico ‘Belfast’
del regista Kenneth Branagh.

Nomination anche per il remake di Spielberg
di ‘West Side Story’.

Soddisfazione per l’Italia
che ha ottenuto la candidatura
a miglior film straniero
con ‘È stata la mano di Dio’
di Sorrentino.

Nella sezione televisiva
da segnalare le tre nomination
per il fenomeno ‘Squid Game’.

news.mtv.it

news.mtv.it
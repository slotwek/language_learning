Listen online as you read:

 ITALIA
 ITALIA

Egyptian Initiative for Personal Rights
Patrick Zaki è stato scarcerato
Dopo 669 giorni di prigionia,
Patrik Zaki è stato scarcerato,
in attesa di una nuova udienza.

Il giovane studente attivista egiziano,
che frequentava l’Università di Bologna,
era stato arrestato con l’accusa
di istigazione al terrorismo.
Accadeva a febbraio di due anni fa:
Patrick fu catturato illegalmente
all’aeroporto del Cairo.

Da quel momento il giovane
ha subito ripetute violenze,
come sostengono gli avvocati difensori
dell’ong con cui Zaki collaborava.

Tutto è partito da un articolo
scritto da Patrick nel 2019
che denunciava le discriminazioni
patite dalla minoranza cristiana in Egitto
e che le autorità egiziane
hanno condannato come false.

L’8 dicembre, finalmente,
Zaki è uscito dal commissariato di Mansura
con la divisa bianca dei carcerati,
facendo il segno della vittoria con la mano.
Poi ha abbracciato la madre,
la sorella e la fidanzata:
sui social quelle immagini
sono diventate virali.

Ma l’odissea legale di Zaki
non è ancora finita.
Al momento Zaki rischia ancora
cinque anni di carcere.
La prossima udienza
è fissata per febbraio.
Però la decisione del giudice
segna una piccola apertura
da parte dell’Egitto
nei confronti dell’Italia
ed è la prima
dall’omicidio di Giulio Regeni.

ESTERI
ESTERI

 Linda N.
Messico, incidente stradale uccide almeno 58 migranti
Un camion merci
che trasportava illegalmente
107 migranti,
per lo più provenienti
dal Guatemala ed El Salvador,
è stato coinvolto
in un incidente stradale fatale
che ha provocato la morte
di almeno 58 persone.

L’incidente è avvenuto il 9 novembre
nello stato messicano del Chiapas,
una zona chiave
per il transito illegale di migranti
verso gli Stati Uniti.

Secondo le prime ricostruzioni delle autorità,
l’autista del camion
avrebbe perso il controllo del mezzo
mentre viaggiava a velocità accelerata,
schiantandosi poi contro un muro.

Circa altre 40 persone
sarebbero rimaste ferite,
alcune gravemente,
e l’autista sarebbe riuscito a fuggire
in seguito all’incidente.

ESTERI
ESTERI

Pechino 2022, anche la Gran Bretagna annuncia il boicottaggio diplomatico
Anche la Gran Bretagna
ha deciso di non inviare
rappresentanti ufficiali
ai Giochi invernali di Pechino 2022.

Lo ha annunciato ufficialmente
il premier britannico
Boris Johnson.

Aumenta così
il numero dei paesi
che metteranno in atto
il cosiddetto “boicottaggio diplomatico”.

Anche gli Stati Uniti,
l’Australia e la Nuova Zelanda
hanno infatti deciso
di non inviare alcun rappresentante.

Si tratta di una decisione
presa per protestare
contro le presunte
violazioni dei diritti umani
della Cina.

Gli atleti delle varie nazioni, invece,
parteciperanno regolarmente
alle competizioni sportive.

La reazione del governo cinese
è stata immediata:
“Per pregiudizi ideologici
e sulla base di voci e bugie
gli Stati Uniti stanno cercando di rovinare
i Giochi olimpici invernali
di Pechino.”

Secondo il ministro degli esteri, inoltre,
si tratta di “una mossa sbagliata”
che intaccherà gli scambi sportivi
e la cooperazione sulle olimpiadi
tra Stati Uniti e Cina.

sport.sky.it

sport.sky.it
 ITALIA
 ITALIA

A Napoli “il muro della gentilezza” aiuta chi ha bisogno
Donare qualcosa come un cappotto,
per chi non ha possibilità di comprarlo,
è un gesto ammirevole
di grande generosità.

Con questo intento è nato,
anche nella città di Napoli,
il cosiddetto “muro della gentilezza”.
Si trova nel quartiere Bagnoli,
ed è un muro colorato
su cui compare la scritta
“Se puoi metti,
se non puoi prendi”.

In questo modo,
tutti coloro che vivono per strada
e non possono permettersi indumenti invernali,
possono andare al “muro della gentilezza”
e prendere ciò di cui hanno bisogno.
Chi invece ha voglia
di fare un gesto di altruismo,
può lasciare ciò di cui non ha bisogno
a favore di qualcun altro.

Proprio qualche giorno fa,
anche in Svezia
è sorto un muro della gentilezza,
su cui le persone lasciano indumenti invernali
per le persone senzatetto.

Un’usanza umanamente commovente,
che nasce in Iran,
dove qualcuno ha lasciato appesi a un muro
degli abiti pesanti
per le persone più povere,
per aiutarle a ripararsi dal freddo.
Un’idea apprezzabile
che ha iniziato subito
a fare il giro del mondo.

napoli.repubblica.it

napoli.repubblica.it

AMBIENTE
AMBIENTE

Hawaii, scienziati sviluppano “super corallo” resistente al riscaldamento globale
Le barriere coralline,
talvolta soprannominate
le “foreste pluviali del mare”,
sono a grave rischio di estinzione
a causa del riscaldamento climatico,
dell’innalzamento del livello dei mari,
dell’inquinamento
e della pesca intensiva.

Infatti, nei prossimi 30 anni
fino al 50% dei coralli esistenti
potrebbero scomparire,
mettendo a rischio l’equilibrio
dell’ecosistema marino.

Per questo motivo,
durante gli ultimi 5 anni
un gruppo di scienziati alle Hawaii
ha tentato di sviluppare un “super corallo”
resistente alle temperature più alte,
allevando selettivamente
le specie che hanno più possibilità
di sopravvivere allo sbiancamento.

In questi giorni
i nuovi super coralli
verranno rilasciati in mare aperto
per valutare la riuscita del progetto,
nonostante sia stato criticato
in virtù di una possibile riduzione
della diversità genetica.

 CULTURA & SOCIETA’
 CULTURA & SOCIETA’

 Augusto Aulenta
Morta Lina Wertmüller
Si è spenta all’età di 93 anni
nella sua casa romana
la grande regista Lina Wertmüller.

Dopo aver frequentato
l’Accademia teatrale
ha firmato regie televisive
come ‘Canzonissima’
e lo sceneggiato su ‘Gian Burrasca’
che raccoglie un grande successo.

Passa poi alla regia cinematografica
e il primo grande successo
arriva con ‘Mimì metallurgico ferito nell’onore’
che segna la nascita del suo sodalizio
con l’attore Giancarlo Giannini.

Firma diverse commedie di successo
negli anni 70
tra cui ‘Pasqualino Settebellezze’
che nel 1977 viene candidato
a 4 premi Oscar,
e fanno della Wertmüller la prima donna
a essere candidata come miglior regista.

Negli anni ’80
firma film più politici e storici
e negli anni ’90 lavora molto
con Sophia Loren.

Nel 2019 è stata insignita
del premio Oscar alla carriera.
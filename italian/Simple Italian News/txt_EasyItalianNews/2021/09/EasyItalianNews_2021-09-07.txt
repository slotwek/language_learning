Listen online as you read:

ESTERI
ESTERI

 Robert J. Fisch
Biden firma l’ordine per rendere pubblici i documenti sull’11 settembre
A pochi giorni dal 20° anniversario
dell’attacco terroristico
alle Torri Gemelle,
Biden firma l’ordine
che autorizza la pubblicazione
di documenti in possesso dell’Fbi
sugli attacchi di Al-Qaida.

Così il Presidente USA
mantiene la sua promessa elettorale
e accoglie le richieste
delle famiglie delle vittime,
che da anni chiedono
di togliere il segreto di Stato
sulle informazioni relative all’attentato
dell’11 settembre.

Da questi documenti
i cittadini americani
sperano di trovare indizi
sul coinvolgimento del governo saudita
nell’attentato.

Le indagini passate
avevano individuato legami
tra cittadini sauditi
e alcuni dei dirottatori di aerei,
ma senza provare il coinvolgimento diretto
del governo saudita.

Le famiglie delle vittime
e i sopravvissuti
sono invece convinti
della responsabilità dei sauditi
e accusano gli USA
di aver nascosto parte della verità,
rifiutando a lungo di revisionare i documenti.

Da tempo le famiglie coinvolte lottano
in una causa legale contro Riad
e sostengono che certi documenti
sono apparentemente mancanti o persi.
Tra questi, registrazioni di telefonate
tra i cospiratori,
interviste di testimoni,
foto e video di diplomatici sauditi
con i dirottatori.

Nel corso dei prossimi sei mesi
il governo USA si impegna, dunque,
a rivedere i dossier
e a renderli finalmente pubblici.

 ITALIA
 ITALIA

Alessandro Ambrosetti
Sparatoria a Trieste
A Trieste sabato mattina
intorno alle 8
è avvenuta una sparatoria
e si tratterebbe
di un regolamento di conti
tra gruppi rivali di kosovari.

Secondo alcuni testimoni
sarebbe prima iniziata una discussione
tra varie persone
sfociata poi in una rissa
vicino a un bar del centro.

Poi sarebbero arrivate
altre persone in auto
e da lì sarebbe partita la sparatoria
che ha portato al ferimento
di sette persone,
di cui un paio in modo grave.

La polizia ha fermato
prima due persone
un’ora dopo la sparatoria:
i due erano ancora armati.

Altre quattro persone
sono state arrestate più tardi:
una delle persone ferite
e altri tre fermati in un blitz
in una villetta.

ESTERI
ESTERI

USAFRICOM
Colpo di stato in Guinea
Il colonnello Mamadi Doumbouya,
capo del Gruppo delle forze speciali
dell’esercito guineano,
ha annunciato davanti alle telecamere
la riuscita di un colpo di stato
in Guinea.

Il presidente Alpha Condé,
è stato sequestrato
e rinchiuso;
alcune immagini
lo mostrano in jeans e maglietta
circondato dai soldati golpisti.

Doumbouya, in televisione,
ha giustificato il colpo di stato
mettendo in luce
tutti i malfunzionamenti
del governo caduto.

Ha infatti dichiarato:
“La situazione socioeconomica del Paese,
il malfunzionamento delle istituzioni repubblicane,
la violazione dei diritti dei cittadini,
hanno spinto l’esercito guineano
ad assumersi le proprie responsabilità
nei confronti di tutti i guineani”.

Ha quindi annunciato
l’annullamento della costituzione,
lo scioglimento del governo
e la chiusura di tutti i confini.

 ITALIA
 ITALIA

Sergio D’Afflitto
Tabaccaio ruba gratta e vinci e scappa
Il 4 settembre a Napoli
un’anziana signora
ha vinto un gratta e vinci
da 500mila euro,
ma incerta sul valore del biglietto
si è recata in tabaccheria
per chiedere conferma della vittoria
al tabaccaio.

Si verifica così il furto:
l’uomo si è intascato
il biglietto vincente
ed è scappato in scooter.
La signora è quindi andata
a denunciare il furto
ai carabinieri.

Durante la ricerca dell’uomo
l’incasso della vittoria
è stato bloccato.

Il tabaccaio è stato poi fermato
dalla polizia di frontiera
all’aeroporto di Fiumicino,
da dove stava per partire
per Fuerteventura.
Non era in possesso
del biglietto vincente.

L’uomo è stato denunciato per furto
ma non ci sono altre misure restrittive
quindi potrebbe comunque partire.

ESTERI
ESTERI

Israele, leader di al-Fatah evade dal carcere
Zacharia Zbeidi,
leader di una milizia
di al-Fatah,
è evaso dal carcere israeliano
di Gilboa
insieme a 5 compagni.

Secondo la radio militare,
che ha diffuso la notizia,
gli evasi hanno scavato un tunnel
e sono passati
sotto la torre di guardia.

La fuga è avvenuta
domenica notte,
ma è stata scoperta
soltanto lunedì mattina,
con molto ritardo.

Gli evasi potrebbero essersi diretti
in Cisgiordania o in Giordania.

Esercito e polizia
stanno impiegando ogni mezzo
per rintracciare i detenuti,
5 dei quali
sono membri della jihad islamica
e stavano scontando lunghe pene
per aver compiuto attentati.

La notizia ha generato entusiasmo
tra i media palestinesi,
che hanno definito l’episodio
‘eroico’.

 SPORT
 SPORT

Italia campione d’Europa nella pallavolo
Quest’anno è un anno davvero glorioso
per lo sport ‘made in Italy’:
dopo i trionfi del calcio,
delle Olimpiadi e Paralimpiadi,
anche dal mondo della pallavolo
arrivano buone notizie.

Le azzurre hanno stravinto
a Belgrado sabato scorso,
contro un nemico da sempre temibile,
cioè la Serbia.

La squadra che giocava in casa
era supportata da un tifo
di migliaia di fan
accorsi per assistere a una finale
che forse si aspettavano diversa.

La squadra padrona di casa
ha iniziato ad attaccare subito,
vincendo il 1° set,
ma le italiane di Mazzanti si sono riprese
vincendo i tre set successivi
e consacrandosi campionesse dell’Europeo.

Una partita davvero emozionante,
dove le giocatrici di entrambe le squadre
hanno regalato ai propri spettatori
uno spettacolo incredibile.

Paola Egonu è stata premiata
anche come migliore atleta dell’Europeo,
mentre il capitano Miriam Sylla
come migliore giocatrice della finale.
Sul podio quindi:
oro per l’Italia,
argento per la Serbia
e bronzo per la Turchia.

 CULTURA & SOCIETA’
 CULTURA & SOCIETA’

La Gran Bretagna dice addio al telefono fisso
Il telefono fisso ha ormai
una data di scadenza, o almeno
così è per la gran Bretagna:
il 2025 segnerà la fine
di un’epoca davvero importante
per la comunicazione.

L’arrivo del 5G forse
ci aveva fatto presagire grandi cambiamenti,
ma per i tradizionalisti e i nostalgici
questo sarà davvero un duro colpo.
La notizia è apparsa sul Daily Mail
che avrebbe riportato l’annuncio
delle compagnie di telecomunicazione,
le quali vorrebbero passare
in modo totale
alla telefonia mobile.

In effetti gli operatori telefonici
non offrono più nei loro contratti
le chiamate illimitate da telefono fisso,
ma solo la connessione internet,
al massimo una nuova scheda sim
per lo smartphone,
in modo da incrementare questo passaggio
verso il mobile.

In Europa questa tendenza
è già in atto in diversi paesi,
come in Francia per esempio.
In Gran Bretagna sono arrivate delle critiche
alla transizione verso il mobile,
perché potrebbe provocare dei disagi
soprattutto alle persone più anziane,
che non hanno né cellulare
né internet in casa.

Questo potrebbe costituire un serio problema
di comunicazione con l’esterno
per una fascia d’età molto ampia;
le compagnie telefoniche britanniche
hanno però rassicurato
che ci sarà un passaggio graduale,
con offerte specifiche,
anche per le persone over 70.

Donations help us pay our writers and editorial staff. Click here to show your support!
Donations
Click here
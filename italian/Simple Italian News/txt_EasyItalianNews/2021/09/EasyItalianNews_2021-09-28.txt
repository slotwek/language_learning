Listen online as you read:

ESTERI
ESTERI

 Sven-Sebastian Sajak
Elezioni Germania, vittoria socialdemocratica relega il centro-destra all’opposizione
La Commissione elettorale federale tedesca
ha annunciato i risultati
di un conteggio provvisorio ufficiale
delle elezioni parlamentari
svoltesi in Germania
negli ultimi giorni.

L’esito riportato
indica una decisiva vittoria di Spd,
il partito socialdemocratico,
che ha ottenuto il 25,7% dei voti.
Rafforzati al governo
vi sono anche il partito dei Verdi
con il 14,8% dei voti,
e i Liberali con l’11,5%.

In una svolta di enorme magnitudo
nella storia della politica europea,
l’unione conservatrice Cdu-Csu
guidata da Angela Merkel
ha ottenuto il 24,1% dei voti,
un esito che rilegherà il centro-destra
all’opposizione.
Si tratta del peggior risultato
ottenuto da un partito vincente
nella storia della Germania.

Robert Habeck, parte del vertice
del partito dei Verdi,
ha accolto con gioia
il risultato ottenuto,
ricordando però la necessità
di collaborare con Spd e i Liberali
per evitare scissioni
su questioni di disaccordo.

ESTERI
ESTERI

 Marina del Castell
Deraglia treno in USA
Negli Stati Uniti
un treno dell’alta velocità
che collega Chicago a Seattle
è deragliato
all’altezza della città di Joplin.

Cinque carrozze
sono uscite dai binari
e a bordo del treno
si trovavano 147 passeggeri
e 13 membri dell’equipaggio.

Tre persone hanno perso la vita
mentre decine
sono rimaste ferite.

Le cause che hanno provocato il deragliamento
sono ancora ignote.
Alcuni passeggeri
hanno dichiarato
di aver sentito durante il viaggio
forti vibrazioni
come turbolenze di un aereo.

ESTERI
ESTERI

 中国新闻网
Lady Huawei torna a casa
Dopo una detenzione
di 3 anni in Canada,
lady Huawei,
figlia del fondatore
del colosso delle telecomunicazioni,
è tornata in Cina.

Si è dichiarata colpevole
di alcuni dei reati contestati
e pagherà una multa.

Tre anni fa fu accusata
di frode fiscale
e violazione dell’embargo verso l’Iran.
La Cina dichiarò il suo arresto
una violazione dei diritti umani.

E’ tornata a casa con un charter
in diretta tv.
Appena atterrata
ha ringraziato il suo paese
dicendo: “Senza un paese forte
non avrei oggi la mia libertà”.

Huawei continuerà a difendersi
dalle accuse
della Corte Distrettuale
degli Usa.

ESTERI
ESTERI

Referendum sulle nozze gay, la Svizzera dice sì
In Svizzera il referendum
sulla modifica del codice civile
per aprire il matrimonio civile
anche alle coppie gay
è stato approvato
con una maggioranza del 64,1%.

Le nozze omosessuali
erano già state approvate
lo scorso anno,
ma i partiti conservatori
avevano avviato una campagna
di raccolta delle firme
per ridiscutere la legge.

Il referendum ha quindi sancito
l’entrata in vigore della legge,
già sostenuta,
secondo i sondaggi,
da una larga maggioranza,
soprattutto da parte dei giovani.

Adesso, le unioni civili già registrate
si potranno trasformare
in matrimonio a tutti gli effetti;
questo garantirà
a entrambi i coniugi
tutti i diritti legali
derivanti dall’unione.

I paesi che hanno permesso
il matrimonio gay,
oltre l’ultima arrivata,
sono attualmente:
Francia, Germania,
Austria, Spagna,
Paesi Bassi e Regno Unito.

 CULTURA & SOCIETA’
 CULTURA & SOCIETA’

 Senato della Repubblica
Germania conferisce onorificenza a Liliana Segre
In tempi di difficili relazioni internazionali,
un gesto di profonda umiltà
arriva dalla Germania:
l’ambasciatore tedesco Viktor Elbling
ha conferito l’onorificenza Onore al Merito
alla senatrice italiana Liliana Segre,
come simbolo del lungo percorso
di riconciliazione
con il Paese che durante la Shoah
l’ha fatta prigioniera.

La cerimonia si è tenuta
presso il Palazzo Giustiniani
del Senato della Repubblica italiana.
Il riconoscimento alla senatrice a vita
va per lo straordinario impegno
per ricordare la Shoah
e per lottare contro l’odio e l’intolleranza.

Liliana Segre, infatti, è famosa
per i suoi interventi
nelle scuole di tutta Italia,
in cui ha passato molti anni della sua vita
a ricordare l’incubo della deportazione
e la privazione dei diritti
subiti negli anni del nazismo.

Nel suo discorso di ringraziamento,
la Segre si è detta onorata
e colpita nel profondo;
ha dedicato questo riconoscimento
a tutti coloro che hanno lavorato
affinché quel periodo storico orribile
non fosse dimenticato.
Ha ricordato e ringraziato
anche le autorità tedesche,
poiché stanno guidando un paese
esempio di democrazia moderna.
Infine la dedica dell’onorificenza
alla memoria dei suoi cari,
persi nei campi di concentramento.

 CULTURA & SOCIETA’
 CULTURA & SOCIETA’

 © Marie-Lan Nguyen
Firenze, concluso il restauro della Pietà di Michelangelo
Il restauro della Pietà di Michelangelo,
nota come Pietà Bandini o “fiorentina”,
è stato concluso.
Era iniziato nel novembre 2019,
ma si è interrotto più volte
durante la pandemia.

È stato un’occasione unica
per comprendere
la complessa storia dell’opera,
le varie fasi di lavorazione
e la tecnica scultorea utilizzata.

La celebre scultura è conservata
al Museo dell’Opera
del Duomo di Firenze.
Per altri sei mesi l’impalcatura
usata per i lavori
resterà in piedi,
così i visitatori potranno ammirare
a distanza molto ravvicinata
la Pietà fin nei minimi dettagli,
ad altezza uomo.

Buonarroti scolpì il volto di Nicodemo,
una delle 4 figure
che compongono l’opera,
con i propri tratti somatici,
come in un autoritratto.
Ci lavorò tra il 1547 e il 1555,
ma senza concluderla.
Il restauro ha evidenziato
che la scultura fu realizzata
con un marmo difettoso
a causa della presenza
di numerose microfratture.
Questo forse è il motivo
che può aver fatto abbandonare l’opera
a Michelangelo.

La leggenda invece narra
che Buonarroti,
oramai vecchio e insoddisfatto del risultato,
aveva tentato di distruggerla a martellate.

firenze.repubblica.it

firenze.repubblica.it

 CULTURA & SOCIETA’
 CULTURA & SOCIETA’

Italiana la vittoria del Campionato mondiale di Pasticceria
Un team di tre pasticceri italiani
si è aggiudicato l’ultima
di una serie di medaglie d’oro
conquistate quest’anno
nel nome della bandiera tricolore:
hanno infatti portato casa la vittoria
al Campionato mondiale di Pasticceria 2021,
svoltosi il 25 settembre a Lione,
in Francia.

Andrea Restuccia,
Lorenzo Puca
e Massimiliano Pica
si sono conquistati la vittoria
dopo aver preparato
una serie di delicatezze
nell’arco di dieci ore.

La sfida consisteva
nel meravigliare la giuria
con un dolce al cioccolato condivisibile,
con una torta a base di gelato,
con un elegante dessert da ristorante,
e con una scultura di cioccolato
e una di zucchero,
entrambe alte 165 centimetri.

Si tratta della terza volta
che una squadra italiana
vince la Coppa Mondiale di Pasticceria.
La medaglia d’argento
è stata conquistata dal Giappone,
mentre la Francia
è arrivata terza.

Donations help us pay our writers and editorial staff. Click here to show your support!
Donations
Click here
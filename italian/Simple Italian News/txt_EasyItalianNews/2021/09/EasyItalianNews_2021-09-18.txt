Listen online as you read:

ESTERI
ESTERI

A Bangkok i taxi diventano orti contro la crisi
La pandemia e le conseguenti restrizioni imposte
hanno messo in crisi
molte compagnie di taxi
a Bangkok.

Il lavoro è diminuito
e molte auto sono ferme da mesi
nei parcheggi.

Per attirare l’attenzione
sulla situazione,
due compagnie di taxi
hanno creato dei piccoli orti
sulle loro vetture.
Sono piccole coltivazioni
di verdura o fiori
e hanno reso i posteggi
simili a installazioni.

Le due cooperative
che hanno promosso l’iniziativa
hanno solo 500 auto
per le strade della città,
mentre 2500 sono ferme.

Molti non possono più mantenere
i propri veicoli,
alcuni li hanno abbandonati
e altri sono tornati nelle campagne
spaventati dal virus.

Il direttore di una delle cooperative
ha affermato:
“L’orto è sia un atto di protesta
che un modo per nutrire il mio personale
in questo momento difficile”.

ESTERI
ESTERI

 Kremlin.ru
Russia, la censura politica di un’app inaugura le elezioni parlamentari
Tra il 17 e il 19 ottobre,
il popolo russo verrà chiamato alle urne
per partecipare alle elezioni
locali e parlamentari.

Nei giorni precedenti alle elezioni,
numerose accuse
sono state formulate
dall’opposizione di Russia Unita,
il partito guidato da Vladimir Putin,
nei confronti del governo vigente.

In primo luogo,
Alexei Navalny,
celebre leader di Russia del Futuro,
rimane in carcere
per scontare una condanna
di due anni e otto mesi,
mentre il suo partito
viene bollato “estremista”
per via della sua ferma lotta
alla corruzione politica.

Oggi, un’app lanciata
dagli alleati di Navalny
per aiutare il votante russo
a calcolare il voto più conveniente
per svantaggiare Russia Unita,
è stata censurata da Google e Apple.

Secondo alcuni esperti infatti,
i social media
sono una fonte d’informazione fondamentale
per le generazioni più giovani,
e per questo motivo
diventa importante bloccare
potenziali forme di dissenso
su queste piattaforme
per mantenere lo status quo politico.

 ITALIA
 ITALIA

Referendum sulla cannabis legale
Sabato 11 settembre
è iniziata la raccolta firme
per il referendum sulla cannabis legale.

Il quesito referendario propone
di cancellare tutte le pene detentive
legate al consumo della sostanza.
In soli 4 giorni la raccolta di firme
è arrivata a 420 mila.

Il comitato promotore
è composto da un gruppo di esperti,
giuristi e militanti antiproibizionisti,
coordinati dalle associazioni Luca Coscioni,
Meglio Legale, Forum Droghe,
Antigone e Società della Ragione.
Alla proposta hanno aderito
anche rappresentanti dei partiti +Europa,
Possibile e Radicali italiani.

Roberto Saviano, lo scrittore
da sempre impegnato nella lotta
contro tutte le mafie,
ha scritto sul “Corriere della Sera”:
“Rendere illegali le droghe leggere
ha fatto la fortuna
delle organizzazioni criminali mondiali.
Legalizzare per contrastare le mafie
è la principale forma di aggressione
al patrimonio mafioso.
Sarebbe la svolta, la grande svolta”.

Nel dicembre 2020
l’Onu ha rimosso la cannabis
dalla tabella delle sostanze più pericolose,
e ne riconosce e favorisce l’uso medico.
In Italia i consumatori di cannabis
sono oltre 6 milioni (dati Istat).
La legalizzazione porterebbe
fino a 7 miliardi di euro l’anno
nelle casse dello Stato
e circa 35 mila nuovi posti di lavoro.
Oggi questi soldi vanno alle mafie.

 ITALIA
 ITALIA

Maltempo colpisce Milano Malpensa, scalo chiuso per ore
Un violento nubifragio
ha colpito la zona di Milano e dintorni
la sera di giovedì 16 settembre,
riversando 87 millimetri d’acqua
in sole poche ore.

Le forti piogge
hanno causato numerosi disagi,
soprattutto nei dintorni
dell’aeroporto di Milano Malpensa,
in provincia di Varese.
Quest’ultimo è l’aeroporto
più grande del nord Italia,
con numerose connessioni quotidiane
a svariati scali internazionali.

Tre aerei sono stati dirottati
a causa delle piogge,
e lo scalo è stato chiuso
per alcune ore.
I vigili del fuoco sono intervenuti
per salvare delle persone
intrappolate nelle proprie automobili
nei dintorni dell’aeroporto.

Alcuni viaggiatori
rimasti bloccati nell’area cargo
sono stati messi in salvo
grazie all’intervento
di quattro squadre di soccorso
a bordo di gommoni da rafting,
e nessuno sembrerebbe
essere rimasto ferito.

AMBIENTE
AMBIENTE

Francia, Big Tobacco paga per i mozziconi di sigarette
Un altro grande passo in avanti,
nell’ambito della salvaguardia dell’ambiente,
arriva dalla Francia:
è iniziata ufficialmente, infatti,
la guerra ai mozziconi di sigarette
buttati per strada.

Per ridurre la quantità di questi rifiuti
difficilmente riciclabili,
il governo francese
(o meglio, il ministero per la Transizione ecologica)
ha affidato ufficialmente il compito
e la spesa per la raccolta
all’organismo Alcome.

L’obiettivo è da realizzare
sul lungo termine:
ridurre i mozziconi del 40%
in sei anni.
Servirà tutto questo tempo
perché le quantità di filtri da smaltire
sono davvero impressionanti:
basti pensare che solo a Parigi ogni anno
vengono raccolte 350 tonnellate
di mozziconi!

I filtri, una volta usati,
sono pieni di sostanze nocive
quali nicotina, ammoniaca,
mercurio e piombo;
sostanze che sono molto difficili da smaltire,
e non scompaiono da sole in natura.

Grazie all’intervento
dell’organismo Alcome,
le aziende del tabacco
verseranno un contributo finanziario
per contribuire alla raccolta
delle sigarette spente.

 SPORT
 SPORT

 ResoluteSupportMedia
Afghanistan, Nazionale calcio femminile fugge in Pakistan
Le calciatrici della nazionale giovanile afghana
sono ora fuggite in Pakistan.

Le giocatrici sarebbero dovute partire
per il Qatar
a fine agosto,
ma erano rimaste bloccate in Afghanistan
a causa di problemi
con i passaporti.

Il successivo tentativo
di trasferimento, invece,
era stato reso impossibile
dall’attentato all’aeroporto di Kabul.

Le calciatrici si sono quindi nascoste
fino al momento della loro partenza,
poiché erano state minacciate dai talebani
perché praticavano uno sport.

L’iniziativa che ha portato
le giocatrici e le loro famiglie,
115 persone in tutto,
in Pakistan,
è stata organizzata
dalla Ong Football for Peace
con sede in Gran Bretagna,
in collaborazione con il governo
e la Federazione calcistica pakistana.

 SPORT
 SPORT

Europei di pallavolo maschile: Italia in semifinale
Dopo 6 anni
la nazionale italiana maschile di pallavolo
torna tra le prime 4
del continente.

L’Italia è infatti in semifinale
agli Europei in corso
dopo aver battuto la Germania ai quarti
con il punteggio di 3-0.

Gli azzurri hanno letteralmente
dominato la partita
vincendo in tre set
con ampi margini,
in particolare nel primo
vinto per 25-13.

Un’Italia giovane e convincente
finora egregiamente guidata
dal capitano Giannelli.
Nella partita con la Germania
l’Italia ha avuto buoni numeri
in tutti i fondamentali,
in particolare a muro.

In semifinale c’è la Serbia,
campione in carica.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
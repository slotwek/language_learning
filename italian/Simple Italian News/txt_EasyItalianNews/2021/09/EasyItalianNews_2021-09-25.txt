Listen online as you read:

 ITALIA
 ITALIA

 Convergència Democràtica de Catalunya
L’ex presidente della Catalogna Puigdemont arrestato in Sardegna
L’ex presidente della Catalogna
Carles Puigdemont
è stato arrestato
dalla polizia di Alghero
e trasferito nel carcere di Sassari.

Puigdemont era appena arrivato
da Bruxelles,
dove vive dal 2017,
per partecipare all’Adifolk,
il festival internazionale
della cultura catalana.

Il motivo del fermo
sarebbe un ordine di arresto europeo
emesso dal Tribunale Supremo spagnolo
che lo accusa del tentativo
di secessione della Catalogna
nel 2017.

La Corte d’Appello di Sassari
dovrà adesso decidere
se rimettere Puigdemont in libertà
oppure procedere con la sua estradizione.

Secondo il suo avvocato,
l’arresto sarebbe
a tutti gli effetti “illegale”
ma il tribunale dell’Unione Europea
ha confermato l’effettiva revoca
dell’immunità parlamentare
di Puigdemont.

Il governo spagnolo
ha invece espresso “rispetto”
per il provvedimento
della giustizia italiana.

 ITALIA
 ITALIA

 Pxfuel.com
Sindaco senza green pass apre ufficio in un gazebo
Il sindaco di Santa Lucia di Piave
ha un nuovo ufficio:
un gazebo installato
a lato del municipio.

Riccardo Szumski non è vaccinato
e ha dichiarato di non avere intenzione
di sottoporsi al tampone
ogni 48 ore
per ottenere il green pass necessario.

Non è la prima volta che il sindaco
esprime posizioni
contrarie al vaccino
parlando di dittatura sanitaria.

Szumski è un medico,
ha rifiutato il vaccino
e per questo già da tempo
si scontra con l’azienda sanitaria.

Altro fatto che lo riguarda
è un certificato per l’esenzione dal vaccino
rilasciato a una docente
che non risulta essere sua paziente.

 ITALIA
 ITALIA

 BriYYZ
Roma, protesta del settore aeroportuale blocca l’autostrada
Venerdì 24 settembre,
i lavoratori di Alitalia,
in associazione con lo sciopero nazionale
del Trasporto Aereo,
hanno indetto una protesta
della durata di quattro ore
all’aeroporto di Fiumicino,
a Roma.

Alitalia, la compagnia aerea
di bandiera italiana,
è destinata a cessare
la propria attività
nell’ottobre di quest’anno.
La manifestazione avrebbe come scopo
quello di affrontare con il governo
la riforma dell’intero sistema aeroportuale,
oltre a discutere
di una serie di richieste
per giovare alla crisi economica
e di disoccupazione
che sta colpendo il settore.

La manifestazione
non ha causato ritardi o disagi
ai passeggeri dell’aeroporto,
ma alcune delle circa 500 persone presenti
hanno bloccato
parte dell’autostrada Roma-Fiumicino,
fermando temporaneamente il traffico.

stream24.ilsole24ore.com

stream24.ilsole24ore.com

 SALUTE
 SALUTE

Milioni di dosi vaccinali rischiano di finire nella spazzatura
In Israele, oltre 3 milioni di persone
hanno già ricevuto
la terza dose vaccinale,
ma in Congo,
su 80 milioni di abitanti,
appena 130 mila sono stati vaccinati,
soltanto lo 0,1% della popolazione.

È “l’ultima beffa
dell’apartheid vaccinale”,
come l’ha definita
il “British medical Journal”.

La denuncia è arrivata
dalla società britannica Airfinity:
le poche dosi donate
dai Paesi ricchi a quelli poveri
non sono dovute
a un problema di forniture,
perché in realtà esiste addirittura
un surplus di vaccini.
Le aziende farmaceutiche producono infatti
1,5 miliardi di dosi al mese,
e 11 miliardi saranno pronte
entro la fine dell’anno.

I Paesi più ricchi hanno quindi
1,2 miliardi di dosi che non gli servono,
di cui 241 milioni, circa un quinto,
rischiano di finire nella spazzatura
perché stanno scadendo.
Ma i Paesi più poveri
non potranno accettarle,
se non le riceveranno
almeno 2 mesi prima della scadenza.

“Attualmente le dosi
sono scarsamente condivise,
e con preavvisi brevi,
spesso poco prima della loro scadenza:
questo rende molto difficile
la loro distribuzione
ai Paesi bisognosi”
spiega Aurelia Nguyen,
amministratrice delegata di Covax,
il programma internazionale dell’Oms
per garantire un accesso equo ai vaccini.

SCIENZA
SCIENZA

 Momotarou2012
America del Nord, umani presenti fino a 23 mila anni fa
Una grande svolta nella ricerca
della storia del continente americano
è stata annunciata da alcuni scienziati
dell’US Geological Survey.

Secondo alcune analisi
possibili grazie a una serie di impronte
rilevate nel New Mexico,
gli esseri umani
sarebbero stati presenti nel continente
tra i 23mila e i 21mila anni fa,
molto prima
di quanto si pensasse finora.

La datazione delle impronte,
scoperte sul letto di un lago prosciugato
nel Parco Nazionale americano di White Sands,
è stata possibile
grazie a una serie di semi
ritrovati nell’argilla.

Secondo gli scienziati,
le impronte sarebbero state lasciate
da bambini e adolescenti
vissuti nel Nord America
durante l’ultima era glaciale.

Nonostante vi siano ancora
una serie di test
a cui sottoporre le impronte,
esse potrebbero fornire
utili indizi
sulla prima migrazione inter-continentale.

 CULTURA & SOCIETA’
 CULTURA & SOCIETA’

 Cirone-Musi
Renzo Piano inaugura il museo del cinema di Los Angeles
Il prossimo 30 settembre
aprirà al pubblico
il museo dell’Academy a Los Angeles.
Un progetto porta la firma
di un famoso italiano,
e cioè Renzo Piano;
l’edificio, che ricorda
la forma di un dirigibile,
si trova all’angolo
di Wilshire Boulevard e Fairfax Avenue.

La sua posizione,
nonché il suo ingresso principale,
unisce due visioni
del cinema di Hollywood:
quella passata e quella futura;
si passa infatti dallo stile Art dèco
alla forma sferica dell’edificio
progettato da Piano.
L’opera misura 28mila mq,
ed è una struttura aperta alla città e alla gente,
in modo da rendere questo luogo culturale
accessibile a tutti.

Lo ha spiegato l’architetto genovese
nella conferenza stampa di inaugurazione.

Nei suoi sei piani, il museo ospiterà
collezioni permanenti e a rotazione,
tra fotografie, film e video,
poster, sceneggiature.

Ci saranno anche delle esposizioni
dedicate a icone del cinema
come Cary Grant,
Katharine Hepburn,
Spike Lee e Alfred Hitchcock.

Un viaggio che mostrerà ai visitatori
come nasce la magia del cinema,
come avvengono le trasformazioni degli attori,
come si allestiscono i set,
le riprese, la fotografia.
Un tributo alla lunga storia
della fabbrica dei sogni di Hollywood.

 CULTURA & SOCIETA’
 CULTURA & SOCIETA’

 Lisa Franchot
Morto l’attore Willie Garson
È morto all’età di 57 anni
l’attore Willie Garson.
A darne l’annuncio
è stato il figlio
con un toccante messaggio sui social.

Garson era noto al grande pubblico
in particolare
per avere interpretato Stanford,
l’amico di Carrie
nella serie tv ‘Sex and the city’,
e nei due film successivi della saga.
Era impegnato
nelle riprese del revival.

Un altro dei suoi ruoli più conosciuti
è stato quello di Mozzie
nella serie ‘White Collar’.

Ha avuto ruoli ricorrenti
anche in altre serie tv
tra cui ‘Supergirl’
e ‘Hawaii-Five O’.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Tomas Castelazo
Texas, abusi di potere contro migranti sul confine col Messico
Una grave crisi umanitaria
è in corso nei pressi di Del Rio,
nel Texas meridionale,
dove circa 10mila migranti
si sono radunati nelle ultime settimane
nella speranza di ottenere asilo umanitario
negli Stati Uniti.

Molti dei migranti,
la maggior parte dei quali
si è radunata in campi d’accoglienza
di precaria sicurezza,
provengono da Haiti,
da Cuba e dal Venezuela.

E’ in questo contesto
che sono state scattate alcune foto
che, facendo rapidamente il giro dei social,
hanno provocato shock e rabbia
in tutto il paese:
infatti, esse raffigurano
alcuni agenti di frontiera americani a cavallo
intenti a frustare
un gruppo di migranti.

Jen Psaki, portavoce della Casa bianca,
ha dichiarato le foto
“orribili da vedere”,
mentre l’amministrazione
si impegna ad aumentare
i voli di rimpatrio per i migranti
a causa dell’emergenza sanitaria.

ESTERI
ESTERI

 DoD News, EJ Hersom
Canada, Trudeau vince le elezioni
Il premier canadese, Justin Trudeau,
è stato riconfermato
per un terzo mandato
dopo aver convocato
delle elezioni straordinarie.

Trudeau ha però ottenuto
solo un mezzo successo:
non ha infatti conquistato
i 170 seggi necessari
per ottenere la maggioranza assoluta.

Il suo partito liberale
ha raggiunto soltanto 158 seggi;
uno in più
rispetto alla legislatura uscente,
ma insufficienti appunto
per ottenere la maggioranza.

Il premier riconfermato
dovrà quindi riuscire
a ottenere l’appoggio
dei partiti di opposizione
per formare il nuovo esecutivo.

Secondo alcuni analisti,
quello di Trudeau
sarebbe un “risultato imbarazzante”,
che segnerebbe l’indebolimento
del premier e del suo partito.

Dopo la vittoria
Trudeau ha pubblicato
sul suo profilo Twitter:
“Grazie, Canada,
per aver espresso il tuo voto,
per aver riposto la tua fiducia
nella squadra liberale,
per aver scelto un futuro migliore.
Stiamo per finire
la lotta contro il Covid.
E faremo avanzare il Canada.
Per tutti”.

ESTERI
ESTERI

Stati Uniti, ritrovato il corpo della 22enne scomparsa
Nonostante il caso della scomparsa
di Gabriella Petito
sia ancora lontano dall’essere risolto,
esso ha preso una triste svolta
quando il corpo
della giovane 22enne americana
è stato ritrovato in una foresta del Wyoming
a una decina di giorni
dalla sua scomparsa.

Petito era partita
assieme al fidanzato Brian Laundrie,
attualmente ricercato dalla polizia,
per un viaggio in furgone
della durata di quattro mesi.
Però, una decina di giorni
dopo il ritorno di Laundrie in Florida
in camper da solo,
la famiglia della giovane blogger
ha denunciato la sua scomparsa.

Laundrie, infatti,
si è rifiutato di dare alla famiglia
e alle autorità
alcuna indicazione
su dove si trovasse Petito,
per poi scomparire del tutto.
Purtroppo,
il medico legale ha annunciato
che Petito è stata vittima di omicidio,
nonostante non siano ancora chiare
le cause della sua morte.

Intanto, le ricerche di Laundrie continuano,
nella speranza che il giovane
possa aiutare a chiarire l’accaduto.

ESTERI
ESTERI

 Michael Vadon
Trump fa causa a sua nipote
L’ex presidente USA Donald Trump
ha fatto causa a sua nipote, Mary Trump,
e al New York Times
per un reportage del 2018
riguardante la sua situazione finanziaria e fiscale.

I giornalisti denunciati
hanno vinto il premio Pulitzer
proprio grazie a quel reportage
basato su documenti finanziari
e fiscali privati.

La nipote di Trump è accusata
di aver consegnato loro
questi documenti.

L’anno scorso infatti Mary Trump,
figlia del fratello dell’ex presidente,
ha scritto un libro intitolato
“Come la mia famiglia
ha creato l’uomo più pericoloso al mondo”
in cui, tra l’altro,
afferma di essere la fonte “segreta”
che ha passato al giornale
i documenti riservati,
incluse dichiarazioni dei redditi di Fred Trump,
padre del tycoon.

SCIENZA
SCIENZA

Covid-19: nuove ipotesi sull’origine del virus
Un gruppo di ricerca
dell’Università della California di San Diego
ha formulato una nuova ipotesi
sull’origine del virus Covid-19:
ci sarebbe stato un doppio salto
dagli animali all’uomo
in due occasioni indipendenti.

Lo studio è ancora in fase di verifica.
Se questa ipotesi verrà confermata,
non sarà più attendibile la versione
che il virus sia sfuggito da un laboratorio.

Attraverso lo studio
di più di mille genomi del virus,
sin dall’inizio della sua diffusione,
si è potuta osservare la presenza
di due varianti (A e B),
che presentano delle differenze genetiche.

La questione da risolvere
è se le due linee
siano l’una l’evoluzione dell’altra,
oppure se da A
si siano prodotte delle mutazioni
che hanno poi generato B,
oppure ancora se l’origine di entrambe sia separata,
generata quindi da due diverse specie.

Finora la comunità dei virologi
ha appoggiato la seconda ipotesi.
Lo studio, una volta approvato,
costituirà una spiegazione importante
per comprendere
come abbia avuto inizio la pandemia.

 CULTURA & SOCIETA’
 CULTURA & SOCIETA’

Parigi, funambolo cammina per 600 metri dall’alto della Tour Eiffel
Nathan Paulin,
funambolo francese di 27 anni,
ha compiuto un’impresa spettacolare:
ha attraversato la Senna
camminando in equilibrio
a 70 metri di altezza
su una fune tesa fra la Torre Eiffel
e il Teatro Chaillot.

Paulin ha camminato lentamente
a piedi nudi sulla corda
per 600 metri.
Si è fermato di tanto in tanto
per riprendere la concentrazione.
Si è seduto e sdraiato sulla corda
e vi si è anche appeso
con una sola mano,
penzolando nel vuoto per qualche istante.

Lo spettacolo ha tenuto il pubblico
con il fiato sospeso.
Con questa impresa
Paulin ha voluto celebrare
la Giornata del Patrimonio francese,
durante la quale edifici e monumenti,
di solito chiusi,
vengono aperti al pubblico.

Paulin ha dichiarato:
“Ho voluto fare qualcosa di bello
e condividerlo,
con un nuovo sguardo,
per far vivere il patrimonio”.

Paulin ha già compiuto
altre imprese spettacolari:
nell’edizione 2017
delle Giornate del Patrimonio,
aveva camminato su una corda
tesa tra la Torre Eiffel e il Trocadero.

 SPORT
 SPORT

Calcio femminile: Croazia-Italia 0-5
Nella seconda partita di qualificazione
al mondiale di calcio femminile
l’Italia ha battuto la Croazia
con il punteggio di 5-0.

Le azzurre sono passate in vantaggio
dopo un quarto d’ora
grazie al gol di Gama.
Alla mezz’ora poi è arrivato
il raddoppio di Giacinti.

Nella ripresa Italia subito determinata:
le ragazze allenate da Bartolini
hanno in pochi minuti
realizzato due gol
prima con Giacinti
e poi con Girelli.

La partita è stata poi temporaneamente interrotta
per circa un’ora
a causa di un guasto
all’impianto di illuminazione dello stadio.

Quando poi la partita è ripresa,
l’Italia è rimasta in dieci
per l’espulsione del portiere Giuliani
per fallo di mano fuori area.
Nei minuti di recupero
è stato realizzato il quinto e ultimo gol.

Donations help us pay our writers and editorial staff. Click here to show your support!
Donations
Click here
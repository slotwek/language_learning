Listen online as you read:

ESTERI
ESTERI

 Zairon
Gioielleria Bulgari parigina colpita da rapina da 10 milioni di euro
Verso mezzogiorno di martedì 7 settembre,
una banda di rapinatori
ha svaligiato una gioielleria Bulgari
di Parigi,
riuscendo a svignarsela
con un bottino
di circa 10 milioni di euro.

La gioielleria colpita,
celebre per la natura lussuosa e costosa
della propria merce,
si trova a Place Vendome,
una delle piazze più importanti
della capitale francese.

Secondo le autorità,
la polizia sarebbe stata allertata
durante il furto,
e ha quindi iniziato
a una spietata caccia
per le vie del centro della città.

Uno dei rapinatori
è stato colpito alla gamba
da un proiettile della polizia,
ed è stato arrestato
assieme a un altro sospettato,
fermato in un parcheggio.

La polizia continua le ricerche
di “almeno altri sei” individui
responsabili del colpo alla gioielleria,
l’auto dei quali
è stata ritrovata abbandonata
in pieno centro
dopo l’inseguimento.

ESTERI
ESTERI

 Franawaits
Il mullah Mohammad Hasan guiderà il nuovo governo talebano
Il mullah Mohammad Hasan
è stato nominato primo ministro
del nuovo governo dei talebani.

E’ stato annunciato
assieme alle nomine
degli altri ministri
dal portavoce del governo.

Mullah Yaqoob,
figlio del fondatore dei talebani,
sarà invece il ministro della Difesa,
mentre Sirajuddin Haqqani
è stato nominato ministro dell’Interno.

Sia Haqqani che Hasan
sono inseriti nelle liste
dei ricercati per terrorismo
dall’Onu e dall’Fbi.

Il ministro degli Esteri italiano,
Luigi Di Maio,
ha commentato
la nomina dei nuovi ministri:
“La nomina di premier
e ministri
che rientrano nelle liste
dei terroristi e dei ricercati
non sono buoni segnali
alla comunità internazionale”.

Anche gli Stati Uniti
si sono detti “preoccupati”
dal nuovo governo talebano.

Il portavoce dei talebani
ha aggiunto:
“Non consentiremo a nessuno
di interferire nei nostri affari”.

ESTERI
ESTERI

 Mstyslav Chernov
Parigi, inizia il processo contro l’attentato terroristico del Bataclan
Mercoledì 8 settembre
segna l’inizio di un processo
di importanza storica
nonché giudiziaria,
presso il Palazzo di giustizia di Parigi.

Si tratta del maxi processo
istituito per chiarire
le dinamiche e responsabilità
dell’attacco terroristico
avvenuto nella capitale francese
il 13 novembre del 2015.

Durante quell’episodio
di violenza inaudita,
un gruppo di uomini di matrice islamista
ha aperto il fuoco
in vari locali del centro di Parigi,
tra i quali il celebre teatro Bataclan.

130 persone hanno perso la vita
a causa dell’attacco,
e oltre 350 altri individui
sono rimasti feriti.

Dei venti imputati collegati all’evento,
14 saranno presenti in aula.
Tra di essi,
vi sarà Salah Abdeslam,
l’unico membro sopravvissuto
del gruppo responsabile della strage,
catturato in Belgio
circa 4 mesi dopo l’attentato.

Presente tra le parti civili al processo
ci sarà anche la madre
di Valeria Solesin,
una ragazza italiana
uccisa al Bataclan,
la quale ha dichiarato
di sperare che il processo
chiarisca le motivazioni
dietro alla radicalizzazione
di giovani in difficoltà.

ESTERI
ESTERI

Scarcerato il figlio di Gheddafi
Il figlio dell’ex leader libico Gheddafi,
è stato scarcerato
in seguito all’esecuzione
di un ordine del tribunale.
La notizia sarebbe stata diffusa
dal ministero della Giustizia.

Secondo alcune fonti Saadi Gheddafi
sarebbe già volato
alla volta della Turchia.
La sua detenzione
presso un carcere di Tripoli
sarebbe iniziata nel 2014,
dopo il processo per l’omicidio
commesso nel 2005
di un ex allenatore
della squadra di calcio Allttihad.

Nonostante la sua assoluzione,
è rimasto comunque in carcere,
in quanto doveva essere processato
per il suo presunto coinvolgimento
nella repressione della rivolta
che ha messo fine al regime di suo padre
nel 2011.

Durante questi anni di detenzione
sono state diffuse varie notizie
sul suo isolamento in carcere
senza avere la possibilità
di parlare con il suo avvocato,
né di avere contatti
con la sua famiglia.

Sarebbe addirittura circolato un video
in cui Saadi viene torturato
dalle milizie islamiche.
Una storia molto controversa,
che però sembra avere trovato
uno sbocco finale.

AMBIENTE
AMBIENTE

Crisi climatica, l’appello di 220 riviste mediche per un intervento immediato
Negli scorsi giorni
220 riviste medico-scientifiche
hanno lanciato “un grido di allarme”
per la salute del pianeta,
firmando insieme un appello
allo scopo di influenzare i lavori
dell’Assemblea Generale dell’Onu
del prossimo 16 settembre,
prima della Conferenza sul Clima,
prevista a Glasgow per novembre.

Nell’appello si parla dei rischi
dell’aumento della temperatura globale
al di sopra degli 1,5°C.

L’ultimo rapporto sul clima
ha previsto che questa temperatura
diventerà una realtà entro il 2030,
se le emissioni non verranno
ridotte drasticamente a zero
prima del 2050.

Non si può aspettare
la fine della pandemia
perché “non esiste un vaccino
contro la crisi climatica”.

I firmatari dell’appello
sono preoccupati soprattutto
perché l’aumento della temperatura
oltre gli 1,5°C sta cominciando
a essere considerato inevitabile
e questo comporta
la condanna definitiva del nostro pianeta
e di tutti gli esseri viventi
che lo abitano.

 CULTURA & SOCIETA’
 CULTURA & SOCIETA’

 Georges Biard
Morto l’attore Jean-Paul Belmondo
L’attore francese Jean-Paul Belmondo
è morto all’età di 88 anni
nella sua casa a Parigi.
A darne la notizia
è stato il suo avvocato.

Belmondo è stato uno
dei più famosi attori francesi,
ha recitato in 80 film
tra cui ‘Fino all’ultimo respiro’
e ‘La ciociara’.

Ha recitato in film della Nouvelle Vague
e in diverse pellicole poliziesche.
Con ‘L’uomo di Rio’
ha conquistato il grande pubblico.
In molte pellicole
c’era Lino Ventura a fargli da spalla.

Ha recitato per tutti
i più grandi registi francesi:
da Truffaut a Lelouche.
Nella sua carriera ha alternato
film d’autore a film più commerciali.
Uno dei più grandi successi
è stato ‘Borsalino’
in coppia con Delon,
per anni suo rivale.

Donations help us pay our writers and editorial staff. Click here to show your support!
Donations
Click here
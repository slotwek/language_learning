Listen online as you read:

ESTERI
ESTERI

 Xiaolujuan
Russia, sparatoria in un’università provoca 8 vittime e decine di feriti
L’università statale di Perm,
città russa nei pressi dei Monti Urali
a circa 1300 chilometri da Mosca,
è diventata una scena del crimine
quando la mattina del 20 settembre
uno studente di 18 anni
ha aperto il fuoco
sparando sui propri compagni
e sui professori.

Otto persone hanno perso la vita,
e altre dieci sono rimaste ferite,
ma le autorità hanno previsto
un aumento del bilancio.

Quando la sparatoria è cominciata,
molti studenti hanno tentato
di mettersi in salvo
saltando dalle finestre
oppure chiudendosi nelle aule.

Il colpevole sarebbe stato identificato
come Timur Bekmansurov,
studente di giurisprudenza
che, prima di scatenarsi
in un auto-proclamato “attacco d’odio”,
ha annunciato le sue intenzioni su Facebook.

Nonostante alcune notizie
sull’arresto del killer
siano state dapprima diffuse online,
i media russi hanno ora dichiarato
che Bekmansurov
è stato ucciso dagli agenti di polizia
sulla scena del crimine.

 ITALIA
 ITALIA

Odio e insulti omofobi verso una finalista di Miss Mondo Italia
Dopo mesi di lunghe prove e selezioni
per classificarsi tra le 25 finaliste
della competizione di Miss Mondo Italia,
Erika Mattina,
ragazza originaria di Arona,
ha ricevuto più critiche
che congratulazioni
per il risultato raggiunto.

Infatti, dopo che Martina,
la fidanzata di Erika,
ha condiviso con gioia sui social
il successo della sua compagna,
entrambe sono state attaccate
da messaggi d’odio.

“Hanno scritto che Erika
è riuscita a partecipare
solo perché lesbica.
Che è avvantaggiata.
Essere gay sarebbe un privilegio
perché aiuterebbe.
Siamo passati dall’essere discriminati
all’essere tacciati di vantaggi
anche in situazioni
che non hanno nulla a che vedere
con il nostro orientamento sessuale”
ha scritto Martina,
che insieme ad Erika
gestisce una pagina Instagram
dove raccolgono tutti gli insulti
a sfondo omofobico
che vengono rivolti alla comunità Lgbtq+.

Nonostante l’odio rivoltole online,
Erika continuerà a cimentarsi
in discipline quali l’inglese o il make up
per continuare a scalare le classifiche
della competizione.

torino.repubblica.it

torino.repubblica.it
ESTERI
ESTERI

 Kevin Sebold, photographer
Eruzione alle Canarie
Sull’isola di La Palma,
nell’arcipelago delle Canarie,
è in corso l’eruzione
del vulcano Cumbre Vieja.

L’eruzione è iniziata domenica
e gli studiosi affermano
che la lava sta fuoriuscendo da 2 fessure
a circa 200 metri di distanza
e 8 bocche di lava.

L’eruzione è stata preceduta
da un piccolo terremoto,
ma lo sciame sismico
era iniziato una settimana fa
e aveva messo in allarme
diversi comuni.

Migliaia di persone
sono state evacuate
e, per fortuna,
non si contano vittime.

E’ la prima eruzione del vulcano
da 50 anni.
Il portavoce dell’Istituto vulcanologico delle Canarie
ha affermato che l’eruzione
è di tipo stromboliano,
cioè di piccola o media intensità.

 TECNOLOGIA
 TECNOLOGIA

SpaceX, rientrati sulla Terra i primi 4 turisti spaziali
I primi 4 turisti spaziali
sono rientrati sulla terra
dopo aver trascorso
3 giorni nello spazio.

Hanno viaggiato a bordo
della navetta Crew Dragon di SpaceX
che, per la prima volta nella storia,
è arrivata in orbita
senza astronauti professionisti a bordo.

L’obiettivo della missione era, infatti,
quello di segnare una svolta
nella “democratizzazione” dello spazio,
dimostrando che è possibile
viaggiare per il cosmo
anche senza anni di addestramento.

L’equipaggio, composto
dal miliardario Jared Isaacman
e da altri 3 americani,
è atterrato
al largo della costa della Florida
poco dopo le 19 ora locale.

Gli astronauti non professionisti
partiti il 15 settembre,
hanno raggiunto 590 chilometri di altitudine
e hanno viaggiato in orbita
a 28.000 chilometri orari
compiendo il giro del mondo
15 volte al giorno.

AMBIENTE
AMBIENTE

 NASA’s Earth Observatory
Allarme clima, il buco nell’ozono ora misura più dell’Antartide
Gli scienziati di Copernicus,
il servizio di monitoraggio dell’atmosfera (Cams)
dell’Agenzia spaziale europea (Esa)
hanno annunciato
che il buco dello strato di ozono
sta aumentando.

La notizia è giunta in occasione
della Giornata internazionale
per la conservazione dello strato di ozono.

Il buco è visibile ogni anno
durante la primavera australe,
all’inizio del nostro autunno.
La sua estensione
nell’emisfero meridionale
ha superato la superficie
dell’intero Antartide.

L’ozono è una molecola
formata da tre atomi di ossigeno
ed è tossica per l’uomo.
Però l’ozono è fondamentale
per assorbire i raggi ultravioletti (Uv-B)
provenienti dal Sole,
altamente nocivi.

Il buco è stato scoperto nel 1985
e, due anni dopo,
il Protocollo di Montreal
ha vietato l’utilizzo dei gas
presenti negli spray,
che sono i maggiori responsabili
dell’assottigliamento dello strato di ozono.

Ma gli scienziati hanno ricordato
che ci vorranno diversi decenni
per eliminare completamente tali sostanze,
non prima del 2060-2070.
E infatti quest’anno
i satelliti hanno registrato
la massima estensione del buco
dalla sua scoperta:
22,9 milioni di km2.
Dal 1979 il buco è aumentato del 75%.

video.corriere.it

video.corriere.it

 CULTURA & SOCIETA’
 CULTURA & SOCIETA’

 Ryan McGilchrist
Emmy Awards, il trionfo di ‘The Crown’
Gli Emmy Awards,
il consueto gala delle serie Tv,
ha premiato con numerosi riconoscimenti
la serie sulla famiglia reale inglese
‘The Crown’.

Premiato il cast e la produzione
come migliori interpreti,
migliori attori non protagonisti,
miglior regia e miglior sceneggiatura.
Una serie televisiva molto seguita
perché curata nei dettagli;
‘The Crown’ ha portato sullo schermo
quello che per anni
si poteva vedere solo sulle riviste di gossip.

Un’altra serie Tv molto premiata
è stata ‘La regina degli scacchi’:
una storia drammatica
che ha portato la sua protagonista
alla conquista del mondo attraverso
il gioco più antico del mondo.

Tra gli attori famosi al cinema visti agli Emmy
c’è Kate Winslet,
premiata come migliore attrice
per la parte della poliziotta Mare
in ‘Omicidio a Easttown’.
Anche Ewan McGregor
ha ricevuto un premio
per la sua ottima interpretazione
dello stilista americano degli anni ’70 Halston.

 SPORT
 SPORT

 Ragagnin Fabio
Mondiali di ciclismo: Ganna oro
Filippo Ganna ha vinto la medaglia d’oro
nella prova a cronometro
dei Mondiali di ciclismo
in programma in Belgio.

L’azzurro per il secondo anno consecutivo
si conferma quindi
campione nel mondo.

Ha preceduto i due idoli di casa:
i belgi Van Aert e Evenepoel
che hanno conquistato argento e bronzo.

In particolare la lotta per il podio
con Van Aert
è stata molto serrata,
tanto che Ganna è arrivato primo
per soli 5 secondi.

Queste le parole dell’azzurro:
“Era importante difendere
la maglia iridata.
Eravamo tutti i migliori in gara,
ho grande rispetto
per ogni avversario,
ma vincere in casa dei belgi
è davvero speciale”.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
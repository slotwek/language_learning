ESTERI
ESTERI

 Abidrahmatulloh22

Indonesia: eruzione vulcano Ruang
In Indonesia, il vulcano Ruang
è tornato in attività
e il livello di allerta è massimo.

Le autorità hanno evacuato la zona
e l’aeroporto di Manado
è stato chiuso.

Lo ha riferito
il ministro dei trasporti locali
che ha dovuto prendere queste decisioni
a causa delle cinque eruzioni
avvenute in un solo giorno,
la cui cenere ha raggiunto
l’area dell’aeroporto
distante oltre 100 km.

Il vulcano si trova
sul lato settentrionale dell’isola di Sulawesi.
L’Indonesia ha oltre 120 vulcani attivi,
più di qualsiasi altra parte al mondo.
Si trova lungo la “cintura di fuoco”,
un’area ad altissima attività sismica.

Nel 2018 l’eruzione dell’Anak Krakatau
ha provocato uno tsunami
che ha colpito le isole di Giava e Sumatra
provocando 400 vittime.

ESTERI
ESTERI

 BASK Production

Forti piogge negli Emirati Arabi: Dubai è allagata
Negli ultimi giorni
negli Emirati Arabi
si è verificata un’ondata
di forte maltempo.

E’ stata registrata una quantità di pioggia
uguale a 254 mm,
pari alla somma che si registra
in media in due anni.

A Dubai si sono allagate
le autostrade principali,
le scuole sono state chiuse
e l’aeroporto è stato bloccato.

Negli Emirati Arabi la pioggia
è un evento abbastanza raro,
per questo motivo molte strade
sono prive del regolare sistema di drenaggio.

A Ras Al-Khaimah,
l’emirato più a settentrione dello stato,
un uomo di 70 anni è morto
trascinato via nella sua auto
dalle piogge torrenziali.

Lo stesso problema si sta verificando
anche negli stati vicini di Bahrain,
Qatar e Arabia Saudita.
In Oman si sono verificate
le cosiddette alluvioni lampo,
che hanno provocato la morte
di almeno 18 persone.

ESTERI
ESTERI

 Claude TRUONG-NGOC

Aung San Suu Kyi rilasciata dal carcere
Aung San Suu Kyi,
ex capo del governo del Myanmar,
è stata rilasciata dal carcere
in cui era stata imprigionata
dopo essere stata ritenuta colpevole
del colpo di stato del 2021.

La donna di 78 anni,
premio Nobel per la pace,
si trova ora ai domiciliari.
Non è ancora chiaro
se si tratti di una misura temporanea,
dovuta al forte aumento delle temperature
sul territorio,
oppure se è stata concessa
una riduzione della pena.

Secondo il portavoce della giunta birmana
tutti i detenuti con condizioni di salute precarie
sono stati trasferiti ai domiciliari
per ricevere le giuste cure.

Già al processo,
l’ex premier era in condizioni fragili
soffrendo di attacchi di vomito e vertigini.

ESTERI
ESTERI

Kenya, si schianta elicottero
In Kenya il 19 aprile
è avvenuto lo schianto di un elicottero
che ha causato la morte
di 9 persone,
tra cui il capo delle Forze armate del Paese,
il generale Francis Ogolla.

L’incidente si è verificato
poco dopo il decollo
e ha coinvolto
anche altri membri dell’esercito.

L’elicottero si è schiantato
in un luogo non specificato,
ma la notizia ha sconvolto il Paese
e ha portato
a tre giorni di lutto nazionale.

Ogolla era un uomo di grande esperienza
e molto rispettato
all’interno delle Forze armate keniane.

Le cause dell’incidente
sono ancora sconosciute,
ma le autorità militari e civili
stanno indagando
per chiarire le circostanze.

ESTERI
ESTERI

Gran Bretagna, divieto di fumo per i nati dopo il 2008
Il primo ministro inglese Rishi Sunak
ha presentato un disegno di legge
per vietare a chiunque abbia meno di 15 anni
di acquistare sigarette.

La proposta ha superato
il voto alla Camera dei Comuni
con 383 favorevoli e 67 contrari,
anche se molti degli stessi conservatori
hanno votato contro.

La stretta del partito di Sunak
alle norme antifumo
la rende tra le più severe al mondo.
Gli ex primi ministri conservatori
Liz Truss e Boris Johnson
sostengono che lo Stato
non dovrebbe interferire
nelle scelte di vita private.

La legge rappresenta
una delle principali battaglie di Sunak
prima delle elezioni
che si terranno quest’anno
e che, secondo i sondaggi,
saranno vinte dal partito laburista
ora all’opposizione.

Il “Tobacco and Vapes Bill”
non criminalizza l’abitudine
ma punta a impedire
che i nati dal 2009 in poi
acquistino legalmente il tabacco.
Ogni anno il limite di età
per l’acquisto di sigarette
verrà innalzato di un anno,
per arrivare a una generazione
libera dal fumo.

Secondo i dati pubblicati dal governo britannico,
quattro fumatori su cinque
hanno iniziato prima dei 20 anni
e rimangono dipendenti
per il resto della vita.

video.corriere.it

video.corriere.it
RELIGIONE
RELIGIONE

DinDonDan l’app per andare a messa in orario
Dall’idea di quattro ragazzi
è nata un’app
che mostra le chiese più vicine
e gli orari delle celebrazioni.
La nuova applicazione si chiama DinDonDan
ed è disponibile per i dispositivi iOS e Android:
anche il mondo dei fedeli
entra così in quello digitale.

I suoi creatori
sono studenti universitari milanesi
che hanno preso alla lettera
un suggerimento di Papa Francesco,
ossia di ‘abitare l’ambiente digitale’.

Attraverso l’utilizzo del sistema di localizzazione
dello smartphone,
DinDonDan suggerisce tutte le chiese
nelle vicinanze dell’utente
con i rispettivi orari delle Sante Messe.
Gli utenti, inoltre,
possono segnalare eventuali
modifiche o informazioni mancanti,
in tal modo l’app darà sempre
informazioni aggiornate ed esatte.

L’idea di questa applicazione
è stata molto apprezzata,
visto che ci sono state subito
migliaia di download.
Lo hanno confermato anche
la rapida copertura del servizio
su tutto il territorio nazionale
e le recensioni positive degli utenti.

milano.corriere.it

milano.corriere.it
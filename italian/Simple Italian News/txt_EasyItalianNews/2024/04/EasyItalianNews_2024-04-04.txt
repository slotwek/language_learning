ESTERI
ESTERI

 Osps7

Operatori umanitari morti a Gaza per un attacco israeliano
Un attacco aereo israeliano
ha ucciso sette operatori
della ong World Central Kitchen
nella città di Deir al Balah,
nel centro della Striscia di Gaza.

La ong ha sede negli Stati Uniti
e si occupa principalmente
di fornire assistenza alimentare
in posti colpiti da disastri naturali.
È stata fondata dal noto cuoco
ispano-statunitense José Andrés.

Il primo ministro Benjamin Netanyahu
ha detto che l’attacco
non avrebbe colpito “intenzionalmente”
gli operatori umanitari.

L’attacco avrebbe avuto come obiettivo
un miliziano di Hamas
che sarebbe stato a bordo
di un camion del convoglio
di cui facevano parte alcune auto
su cui si viaggiavano
i sette operatori uccisi.
Le auto sono state colpite
da tre missili lanciati
da un drone israeliano.

I sette operatori uccisi
venivano da Paesi diversi:
Australia, Polonia e Regno Unito,
uno aveva la doppia cittadinanza
statunitense e palestinese,
e un altro canadese e palestinese.

I camion del convoglio
avevano appena scaricato
più di 100 tonnellate di aiuti alimentari.
I veicoli sono stati colpiti
nonostante il logo ben visibile
di World Central Kitchen
e nonostante le operazioni
fossero state coordinate
con l’esercito israeliano.

ESTERI
ESTERI

 Mark Lowen

Elezioni amministrative Turchia: vince l’opposizione di Erdogan ad Ankara e Istanbul
Domenica 31 aprile in Turchia
si sono tenute le elezioni amministrative,
occasione in cui i cittadini
sono chiamati a votare
per i sindaci delle varie città.

Il CHP,
cioè il partito popolare repubblicano,
ha riconfermato il proprio governo
sulla capitale Ankara
e su Istanbul.

Il presidente della Turchia Erdogan
ha dovuto ammettere la sconfitta
nonostante sperasse
che i candidati da lui sostenuti
vincessero.

Il partito di centrosinistra
ha definito “storico”
il risultato di queste elezioni.
L’affluenza alle urne
è stata del 78%.

La vittoria del sindaco Imamoglu
a Istanbul
è particolarmente importante
per il futuro del paese
in quanto riottenere la città
era l’obiettivo elettorale
del presidente.

Imamoglu ha ringraziato i cittadini
per aver aperto per tutta la nazione
le porte al futuro.

ESTERI
ESTERI

 Rose Midford

Sparatoria in una scuola finlandese
Verso le otto del mattino
di martedì 2 aprile
si è verificata una sparatoria in una scuola
della città finlandese di Vantaa,
a pochi km da Helsinki.

Ad aprire il fuoco
è stato uno studente
di 12 anni.

Tre bambini sono rimasti gravemente feriti:
uno di essi è morto in ospedale,
gli altri sono ancora ricoverati.

Le autorità finlandesi
hanno dichiarato che il colpevole
è stato arrestato “pacificamente”,
tuttavia con meno di 15 anni di età
non si è penalmente responsabili.
Il bambino verrà assegnato
ai servizi sociali
dopo essere stato interrogato.

Secondo le prime ricostruzioni
la pistola sarebbe appartenuta
a un parente stretto del bambino
fornito di regolare permesso di possesso.

ESTERI
ESTERI

Trump ha pagato la cauzione da 175 milioni di dollari
L’ex presidente degli Stati Uniti Donald Trump
ha versato la cauzione
di 175 milioni di dollari
per evitare la confisca dei suoi beni.

Trump è infatti stato condannato
da un tribunale di New York
per frode finanziaria,
con una multa iniziale
di 454 milioni di dollari.

La cauzione rappresenta
il 110% della somma dovuta,
che inizialmente ammontava
a oltre 500 milioni di dollari.

Tuttavia, i legali di Trump
hanno ottenuto una riduzione
dalla Corte d’appello
a 175 milioni di dollari,
che ha concesso a Trump dieci giorni
per il pagamento.

Il pagamento della cauzione
da parte di Trump
è un elemento chiave del suo processo
per frode finanziaria:
se gli appelli non dovessero andare a buon fine,
l’ex presidente sarà infatti tenuto
a pagare l’intera somma della multa.

 CULTURA & SOCIETA’
 CULTURA & SOCIETA’

 Per-Olof Forsberg

McSki, il McDonald’s ad alta quota
Se vi capita di andare in Svezia
per la settimana bianca
e avete voglia di patatine fritte,
sarà possibile trovare
un fast food McDonald’s anche sulla neve.

A circa 400 chilometri da Stoccolma
è possibile trovare un McSki,
un pittoresco McDonald’s con pannelli in legno.
L’idea è quella del McDrive,
ma in versione sciistica:
una finestra ski-thru per sciatori e snowboarder
che non vogliono fare una pausa
per un pranzo lungo,
con la differenza che il McSki
ha anche un’area salotto interna
per ospitare fino a 140 persone.

Nella penisola scandinava McDonald’s
starebbe anche testando il McPlant,
un nuovo burger a base vegetale.
La sperimentazione pilota
è iniziata in alcuni ristoranti
di Svezia e Danimarca.

Il nuovo panino è pensato
per i flexitariani,
i consumatori che vogliono ridurre
la quota di prodotti di origine animale
nella propria dieta.

 CULTURA & SOCIETA’
 CULTURA & SOCIETA’

 Magnus Reuterdahl

IGP, DOP e altri marchi di qualità
Quando si parla di prodotti agroalimentari,
è comune imbattersi in sigle
come IGP e DOP.
Questi marchi di qualità
sono molto più di semplici etichette:
rappresentano una garanzia
per il consumatore
e una tutela per i produttori.

La sigla DOP significa
“Denominazione di Origine Protetta”
e si riferisce a prodotti
strettamente legati
al loro territorio di origine.

Per ottenere la certificazione DOP,
tutte le fasi di produzione,
trasformazione ed elaborazione,
devono avvenire
in una specifica area geografica.

Questo legame con il territorio
implica che le qualità
e le caratteristiche del prodotto
siano dovute all’ambiente geografico,
includendo fattori come il clima
e le tecniche di produzione tradizionali.

L’IGP, o “Indicazione Geografica Protetta”,
è simile ma meno restrittiva:
Un prodotto IGP deve avere
almeno una delle fasi di produzione,
trasformazione o elaborazione
che avviene nell’area geografica delimitata.

Quindi, alcuni ingredienti
possono provenire da altre zone,
ma una caratteristica significativa del prodotto
deve essere legata al territorio specificato.

DOC è un marchio usato per i vini
e indica “Denominazione di Origine Controllata”,
e certifica che le uve provengano
da una zona di origine specifica
e che il vino segua
un metodo di produzione rigido.

L’utilizzo di questi marchi
fornisce vantaggi significativi,
come la tutela per il produttore,
la riconoscibilità per i consumatori
e la differenziazione dalla concorrenza.

Oggi è il compleanno di Daniel: auguri da tutti noi!!!
Oggi è il compleanno di Daniel: auguri da tutti noi!!!
ESTERI
ESTERI

Ecuador: referendum per rafforzare le misure di sicurezza
Domenica in Ecuador
si è tenuto un referendum
nel quale i cittadini si sono espressi
su 11 quesiti riguardanti principalmente
le misure di sicurezza del paese,
dopo mesi in cui la violenza
è aumentata significativamente.

Lo scorso anno
ci sono stati 8000 omicidi,
quasi il doppio
rispetto all’anno precedente.

Il referendum è stato indetto
da Daniel Noboa,
il presidente eletto lo scorso ottobre.

La maggioranza dei cittadini ecuadoriani
ha approvato l’estradizione dei cittadini
legati alla criminalità organizzata.
Il sì, secondo i risultati ancora parziali,
ha prevalso con il 65% dei voti.

Gli ecuadoriani hanno anche approvato
l’aumento per le pene
per i reati legati
alle attività di criminalità organizzata.

Le operazioni di voto si sono svolte
senza incidenti di rilievo,
ma durante la giornata è stato ucciso
il direttore di una prigione
della provincia di Manabì.

 ITALIA
 ITALIA

 Steven Lek

Ilaria Salis candidata alle elezioni europee
L’Alleanza Verdi-Sinistra
ha annunciato che candiderà
alle elezioni europee dell’8 e 9 giugno
Ilaria Salis,
l’insegnante italiana detenuta in Ungheria.

Salis è in carcere a Budapest
da oltre 13 mesi
ed è stata portata in aula più volte
con catene a mani e piedi.

In Italia vige il principio
della presunzione d’innocenza,
in base al quale un cittadino
è ritenuto innocente
fino alla conclusione del processo.
Quindi nel caso di Ilaria Salis
non esistono cause di ineleggibilità
né incompatibilità a una sua candidatura.

Come per i parlamentari nazionali,
anche i rappresentanti europei
godono dell’immunità.
Se eletta, Ilaria Salis
dovrebbe essere scarcerata.
Per trattenere Salis in carcere
i giudici ungheresi
devono chiedere l’autorizzazione
al Parlamento europeo.

In Italia il precedente più noto
è quello di Enzo Tortora,
l’ex conduttore televisivo
che nel giugno 1984
fu candidato e poi eletto
nelle liste del Partito radicale,
mentre era agli arresti domiciliari
per un reato per il quale
fu poi assolto.

ESTERI
ESTERI

 Mike McBey

Le Canarie si mobilitano contro il turismo di massa
Le isole Canarie si stanno opponendo
al turismo di massa
con cortei e proteste.

Le manifestazioni
sono state organizzate
in segno di protesta
contro il turismo e le sue conseguenze,
come lo sfruttamento
dell’ambiente e delle risorse naturali,
e contro un modello di sviluppo
che deturpa e impoverisce il territorio.

Le proteste sono state sostenute
da gruppi ambientalisti
come Greenpeace, WWF,
Ecologist in Action, Friends of the Earth
e SEO/Birdlife.

I manifestanti chiedono misure
come l’istituzione di un’ecotassa per i turisti
e leggi che consentano l’accesso preferenziale
a residenti e lavoratori
alle abitazioni sulle isole.

Le proteste non sono rivolte
in generale al turismo,
che è il settore su cui si regge
il 35% dell’economia delle Canarie
e che impiega il 40%
dei lavoratori dell’arcipelago,
ma chiedono un cambio di rotta
verso un modello di sviluppo
più sostenibile per il settore.

 ITALIA
 ITALIA

Freddo tardivo in Italia
Neve, freddo e allerta
in varie regioni:
in Italia sembra tornato l’inverno.

A partire dalle prime ore
di lunedì 22 aprile
un’intensa massa d’aria artica
ha raggiunto gran parte delle regioni italiane.
Dal 23 aprile in poi il freddo
si sposta verso il centro,
mentre il sud godrà di bel tempo
fino alla seconda metà della settimana.

“In piena primavera
ecco che torna l’inverno!
La configurazione atmosferica
dei prossimi tre giorni
avrà caratteristiche tipicamente invernali
anziché primaverili.
Farà freddo e nevicherà
fin quasi in pianura”,
afferma Antonio Sanò,
fondatore del sito IlMeteo.it.

Il Dipartimento della Protezione Civile
ha diramato un’allerta gialla
su Lombardia, Emilia-Romagna,
Marche e Piemonte.
Nel parmense l’allerta
è arancione per neve.

 CULTURA & SOCIETA’
 CULTURA & SOCIETA’

 L▲iv

Luminarie candidate a Patrimonio Unesco
Nelle celebrazioni di paese
di alcune regioni del sud Italia
le luminarie hanno sempre portato
colore e aria di festa.

Le ‘parazioni’,
così come si chiamano in Puglia (e non solo),
sono decorazioni fatte di legno e lampadine
e sono una vera e propria istituzione.
Le loro forme si ispirano ai bozzetti
dei grandi maestri
del Rinascimento e del Barocco,
e la loro storia porta indietro
a tempi antichissimi.

Per il sud Italia le luminarie rappresentano
un’eredità culturale di inestimabile valore.
Sono come opere d’arte,
che nascono dalla mano di artigiani
che ancora le fabbricano,
e si candidano per questo
a Patrimonio immateriale dell’Unesco.

La Commissione nazionale Unesco Italia
ha accolto la richiesta di Molise, Campania,
Puglia, Basilicata,
Calabria e Sicilia,
le regioni depositarie
che hanno chiesto l’iscrizione
delle “Parazioni and traditional light displays of Southern Italy”
alla lista rappresentativa
del Patrimonio culturale immateriale dell’Unesco.

Un’istanza che verrà processata
per un lasso di tempo non breve,
ma che darebbe il giusto riconoscimento
a una tradizione
che non può essere dimenticata,
e che verrebbe così conosciuta
in tutto il mondo.

bari.corriere.it

bari.corriere.it

 CULTURA & SOCIETA’
 CULTURA & SOCIETA’

Nascita e sviluppo dei videogiochi: fenomeno da miliardi di dollari
Da semplici esperimenti
di ricerca scientifica e universitaria,
i videogiochi sono diventati
un fenomeno culturale ed economico
di portata globale.

Tutto è iniziato negli anni ’40
con i primi esperimenti,
anche se il vero decollo del settore
si è verificato negli anni ’50 e ’60
con la creazione di giochi veri e propri.

Negli anni successivi,
l’industria dei videogiochi
ha visto un’evoluzione costante,
con l’introduzione di console domestiche,
giochi per PC,
e, più recentemente,
titoli per dispositivi mobili
che hanno portato il gaming
a un pubblico sempre più ampio.

Il settore ha anche assistito
a un’esplosione
nel numero di piattaforme di streaming
come Twitch e YouTube,
che hanno trasformato il gaming
in un fenomeno di intrattenimento mainstream.

L’impatto economico
dell’industria dei videogiochi
è monumentale.
Nel 2020, le entrate globali
hanno raggiunto
i 179,7 miliardi di dollari,
superando i ricavi combinati
dell’industria cinematografica
e dello sport americano.

Le innovazioni tecnologiche
continuano poi a spingere l’industria
verso nuovi orizzonti.
Con l’avanzare delle tecnologie
e l’espansione del loro impatto
economico e culturale,
i videogiochi continuano a definire
nuovi modi di intrattenimento,
socializzazione
e persino di apprendimento.
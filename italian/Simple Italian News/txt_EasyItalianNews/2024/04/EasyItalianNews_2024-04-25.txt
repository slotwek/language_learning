ITALIA
 ITALIA

 Camera dei deputati

Il 25 aprile
Ogni anno il 25 aprile
in Italia si celebra
la Festa della Liberazione
per ricordare la liberazione d’Italia
dal governo fascista
e dall’occupazione nazista del paese.
E’ conosciuta anche
come anniversario della Resistenza,
una festività dedicata al valore dei partigiani
che contribuirono alla liberazione del paese.

La data del 25 aprile
è stata scelta per convenzione,
in realtà si combatté oltre la fine di aprile
per liberare l’intero paese.

In occasione di questa importante festa,
si organizzano ogni anno
eventi di vario genere:
manifestazioni, cortei
e appuntamenti culturali
nelle varie città d’Italia.

Il presidente della Repubblica
depone una corona
all’Altare della Patria
in ricordo di quanti morirono
durante la guerra di Resistenza partigiana.

A Milano alle ore 14
ha inizio la tradizionale manifestazione
con il corteo da corso Venezia
a piazza Duomo.

A Bologna sono esposte le bandiere
delle Brigate partigiane
dalle finestre di Palazzo d’Accursio.
Le celebrazioni si aprono
con la deposizione di una corona
alla lapide dei Caduti in Guerra.
In Piazza Maggiore
c’è il Gran ballo della Liberazione
con la associazioni di ballo tradizionale.

A Genova, le celebrazioni si aprono
al cimitero monumentale di Staglieno.
A seguire c’è un percorso in città
fino ad arrivare
in Largo Pertini e piazza Matteotti.

In occasione della Festa della Liberazione,
i musei e i parchi archeologici statali
sono aperti gratuitamente.

ESTERI
ESTERI

 Ministry of Defense of Ukraine

Record storico per la spesa militare: il mondo è sempre più armato
Le guerra è certamente
il più redditizio business planetario.
Il rapporto dell’Istituto Internazionale
di Ricerche sulla Pace di Stoccolma (SIPRI)
ha evidenziato il significativo aumento
della spesa militare mondiale.

L’impennata è certamente dovuta
alle guerre in corso tra Russia e Ucraina
e tra Israele e Palestina.
Campioni del mercato delle armi
sono però Stati Uniti e Nato.

La spesa militare ha raggiunto
i 2.443 miliardi di dollari,
pari al 2,3% del PIL mondiale,
con la Nato che copre
il 55% dell’importo complessivo.

Terza nella classifica mondiale,
la Russia ha investito
circa 102 miliardi di euro.

L’Ucraina è l’ottavo investitore mondiale
con una spesa
pari a oltre 60 miliardi di euro.

La Cina, secondo Paese al mondo
per spesa militare,
ha speso circa 296 miliardi di dollari nel 2023,
con un aumento del 6%.

Il Giappone ha investito
50,2 miliardi di dollari nel 2023,
l’11% in più rispetto al 2022.

La spesa militare stimata in Medio Oriente
è aumentata del 9,0%
con 200 miliardi di dollari nel 2023.
La spesa militare israeliana,
la seconda più grande nella regione
dopo l’Arabia Saudita,
è cresciuta del 24%
con 27,5 miliardi di dollari nel 2023.

 ITALIA
 ITALIA

Uomo travestito da topolino derubava le famiglie
Un ventinovenne di origine rumena
è stato arrestato recentemente a Bologna
per numerosi furti
lungo le vie del centro.

Insieme alla sua compagna,
si travestivano da Mickey Mouse e Minnie
e passavano le giornate
a fermare famiglie
prima offrendo selfie in loro compagnia
per poi procedere a derubarli.

La coppia riusciva ad avvicinare i bambini
offrendo palloncini,
in questo modo i genitori venivano distratti
ed era più facile derubarli.

La polizia è riuscita a ricostruire
numerosi crimini commessi dalla coppia
a partire dal 2017,
non solo a Bologna
ma in varie città d’Italia.

Sull’uomo pendeva un cumulo di pena
derivante da svariati furti
pari a quasi cinque anni di incarcerazione.
Dopo varie indagini
il ventinovenne è stato ora arrestato
e portato in carcere.

 ITALIA
 ITALIA

Viaggio in bicicletta da Venezia a Pechino
Alberto Fiorin e Dino Facchinetti,
rispettivamente presidente e segretario
della Società Ciclistica Pedale Veneziano 1912,
hanno in programma di percorrere
la Via della Seta in bici
in occasione dei 700 anni
dalla morte di Marco Polo.

Il viaggio inizia da Venezia
proprio il 25 aprile,
per terminare a Pechino
dopo circa 100 giorni e 12.000 km.

Lungo il percorso
sono state programmate 85 tappe
e 15 giorni di visite in varie città
e le loro istituzioni.

Fiorin ha già compiuto
un primo tentativo nel 2001,
ma a causa di un incidente sul percorso
dovette ritirarsi.

La bicicletta simboleggia
un viaggio non invasivo
e rispettoso nei confronti delle terre
che verranno attraversate,
l’iniziativa ha lo scopo
di portare un messaggio
di pace e solidarietà
a livello internazionale.

 SPORT
 SPORT

 Erik van Leeuwen

Errigo e Tamberi i portabandiera alle Olimpiadi Parigi 24
Il Cio (Comitato italiano olimpico)
ha scelto i due atleti che a Parigi
porteranno la bandiera italiana
durante la cerimonia di inaugurazione
delle prossime Olimpiadi.
Si tratta di Arianna Errigo (scherma)
e Gianmarco Tamberi (salto in alto).

Il Cio ha voluto che fossero
un uomo e una donna
a rappresentare gli atleti italiani
durante l’inaugurazione,
per dimostrare la grande sensibilità
al tema del gender equal.

La cerimonia di luglio
si terrà in una location
molto diversa dal solito stadio:
questa volta sarà lungo la Senna
nel cuore della città.

I due campioni olimpici,
Arianna Errigo nel 2012 ai Giochi di Londra,
mentre Gimbo Tamberi è oro in carica
dopo il trionfo di Tokyo,
saranno gli alfieri italiani
che sventoleranno il tricolore lungo la Senna.

La cerimonia, imperdibile ed inedita,
si terrà il 26 luglio,
e ci sarà un ospite d’eccezione
con la delegazione francese:
Usain Bolt, otto volte medaglia d’oro.

 SPORT
 SPORT

 oscar federico bodini

Inter campione d’Italia
Lunedì 22 aprile
si è tenuta a San Siro
la partita tra Inter e Milan.

I nerazzurri di Inzaghi
hanno battuto il Milan per 2-1
e hanno vinto lo scudetto,
il ventesimo della storia della squadra
che gli è valso
la seconda stella sulla maglia.

Decisivi i goal di Acerbi
al 18esimo minuto del primo tempo,
e di Thuram al quarto minuto
della ripresa.

Sin dall’inizio la partita
è stata caratterizzata dallo spettacolo
dato dagli ultras del Milan.
Protagonista della loro coreografia
una collaboratrice domestica
che spazza sotto al tappeto dei topi,
che rappresenterebbero
i tifosi interisti festanti.

Gli interisti rispondono
con una palla di vetro con scritto
“che questa fervida visione
avveri il tuo peggior tormento.
Il nostro destino è il vostro incubo”.

A pochi minuti dal fischio finale
migliaia di tifosi si sono riversati
in piazza duomo a Milano
per festeggiare.
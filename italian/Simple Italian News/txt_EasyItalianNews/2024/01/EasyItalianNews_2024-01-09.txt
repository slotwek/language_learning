ESTERI
ESTERI

 Pedro Szekely

Protesta delle mogli dei soldati russi davanti al Cremlino
Le mogli dei soldati russi
chiamati a combattere in Ucraina
si sono radunate
per una protesta simbolica
davanti al Cremlino.

Hanno deciso di esprimere
la loro preoccupazione
e il loro dissenso
nei confronti del coinvolgimento
dei loro mariti
nel conflitto in corso in Ucraina.

Hanno scelto
di organizzare la protesta
davanti al Cremlino,
il simbolo del potere russo.

Le donne hanno deposto fiori rossi
sulla fiamma del Cremlino.
Questo gesto simbolico
serviva a rappresentare
il loro desiderio di pace
e la speranza della fine della guerra.

La protesta è un segno
del crescente malcontento
e della preoccupazione
all’interno della società russa
riguardo al conflitto in Ucraina.

 ITALIA
 ITALIA

 Davide_Oliva

Getta la figlia di 5 anni dal balcone
A Cinto Caomaggiore, in provincia di Venezia,
un uomo ha gettato dal balcone
la figlia di 5 anni
e poi ha cercato di suicidarsi
lanciandosi anche lui dal balcone.

Entrambi sono sopravvissuti alla caduta
dato che l’abitazione dell’uomo
si trova al primo piano di una palazzina.
A dare l’allarme sono stati i vicini
che hanno sentito i tonfi
e il pianto della piccola.
L’uomo invece diceva frasi sconnesse.

L’uomo era separato dalla moglie
e aveva l’affido della piccola
per le vacanze natalizie.

La piccola si trova in ospedale,
fuori pericolo.
Anche l’uomo è in ospedale,
piantonato dai carabinieri.
È accusato di tentato omicidio
e il fermo è stato stabilito
dopo le prime consultazioni psichiatriche
effettuate in ospedale.

ESTERI
ESTERI

Portellone cede in volo per il Boeing 737
Il portellone del 737 Max 9,
jet di Alaska Airlines,
è saltato durante un volo
costringendo all’atterraggio di emergenza.

Le autorità americane dell’aviazione civile
hanno avviato ispezioni immediate
su 171 Boeing 737 Max 9,
quasi l’80% di quelli in servizio nel mondo.

Il volo Alaska Airlines 1282
era partito lo scorso venerdì
da Portland, in Oregon,
alle 16.52 locali,
con 174 passeggeri
e 6 membri dell’equipaggio:
destinazione Ontario, California.

I passeggeri hanno raccontato
che il portellone
si è improvvisamente staccato in volo:
in quel momento il Boeing
stava volando a 711 chilometri orari.
A quota 16.300 piedi,
sei minuti dopo il decollo,
ha iniziato a scendere,
tornando verso lo scalo originario
e volando per appena 19 minuti.

Per fortuna l’incidente si è verificato
subito dopo il decollo,
evitando conseguenze peggiori:
i passeggeri avevano ancora
le cinture allacciate
e nel sedile più vicino al portellone
non c’era nessuno.

Il velivolo coinvolto
era stato consegnato il 31 ottobre 2023,
e il primo volo con passeggeri
lo aveva effettuato l’11 novembre:
da allora ha completato 145 viaggi.

 ITALIA
 ITALIA

 Herbert Sponner (BertS)

Casinò Sanremo, mega vincita con 3 euro alle slot
Un turista milanese ha vinto
con una giocata di soli 3 euro
alle slot a rulli
(quelle ancora vecchio stile)
del Casinò di Sanremo,
un jackpot da 217mila euro.

Nessuno vinceva un importo così alto
dal 2019.
Nell’incredulità più totale,
il cliente ha offerto da bere
ai dipendenti del casinò.

La sorpresa è stata
sbancare il jackpot
con la vincita da 200mila euro circa
avendo giocato solo 3 euro;
l’uomo era incredulo
in quanto non è un habitué del gioco.

Il ritorno di quest’uomo a Milano
ha visto un inizio anno
davvero promettente!

 CULTURA & SOCIETA’
 CULTURA & SOCIETA’

Anna Possi, a 99 anni, è la barista più longeva d’Italia
Si chiama Anna Possi
e da ben 65 anni lavora dietro il bancone
del Bar Centrale di Nebbiuno,
in provincia di Novara.
Oltre ad avere raggiunto
la veneranda età di 99 anni lavorando,
l’altro record di Anna
è quello di non avere mai chiuso il suo bar,
nemmeno per le feste.

Questa donna lavora
da oltre mezzo secolo tutti i giorni,
con lo stesso identico entusiasmo
del primo giorno:
ogni mattina ha sempre aperto alle 7
continuando (da sola) fino alle 19,30 d’inverno,
e anche fino alle 21,30 durante l’estate.

Ormai Anna conosce i suoi clienti
uno per uno
e la sua passione è quasi contagiosa:
non è solo servire caffè,
ma anche accogliere chi viene da fuori
per far conoscere questo piccolo borgo
in cui si trova il suo bar.
Se arrivano turisti stranieri
nessun problema:
Anna usa senza problemi Google translate!

SCIENZA
SCIENZA

 Roberto Mura

Scoperto sistema di sei pianeti nella Chioma di Berenice
A 100 anni luce dalla Terra
esiste un sistema di pianeti
che girano a un ritmo sempre uguale
da quattro miliardi di anni.
Sei pianeti poco più grandi della Terra
e relativamente vicini
a una stella più debole del Sole,
situati nella Chioma di Berenice.

Una grandissima sorpresa per gli astronomi
che l’hanno scoperta
e che stanno ipotizzando possibili forme di vita
ospiti di questo sistema.

La scoperta è avvenuta
grazie a un insieme di tantissimi telescopi,
sia spaziali come Tess della Nasa,
sia basati a Terra.
Un ruolo chiave lo ha avuto il telescopio Cheops
dell’Agenzia Spaziale Europea,
progettato e costruito
da Leonardo a Campi Bisenzio (Firenze).

Dal 2022 Cheops ha cominciato
a rilevare le prime misure.
Grazie alla sua precisione,
Cheops è in grado di misurare
anche piccoli pianeti che transitano
davanti a stelle relativamente deboli.
E’ proprio questo transito dei pianeti
davanti al disco della loro stella
che ha permesso di scoprire
il nuovo sistema planetario.

Per gli astronomi la scoperta è utile
per capire la formazione dei sistemi planetari,
dato che si tratta
di una configurazione orbitale molto rara
perché le orbite sono sullo stesso piano,
con un’inclinazione molto piccola.
La grande stabilità di questo sistema di pianeti
significa che si avrebbero a disposizione
tutti i climi possibili
e quindi la possibilità
di avere la vita su alcuni di questi.
ESTERI
ESTERI

 Mokslo Sriuba

Eruzione vulcanica in Islanda
L’Islanda, nota come
la “terra del fuoco e del ghiaccio”,
ha sperimentato
una nuova eruzione vulcanica.

L’evento si è verificato a sud-ovest
della capitale islandese, Reykjavik,
precisamente nella penisola di Reykjanes.

L’eruzione è avvenuta
dal vulcano Fagradalsfjall,
situato nella regione di Suðurland.
Questo vulcano è noto
per le sue eruzioni,
che si verificano
con una certa periodicità.

A seguito dell’eruzione,
il Dipartimento di pubblica sicurezza
ha dichiarato lo stato di emergenza,
e la città di Grindavík
è stata evacuata.

L’ordine di evacuazione
potrebbe rimanere in vigore
per 3 settimane,
a seconda dell’evoluzione
della situazione.

La situazione è particolarmente preoccupante
perché il porto
e la centrale geotermica di Svartsengi,
che fornisce elettricità e acqua
a decine di migliaia di persone,
sono a rischio.

ESTERI
ESTERI

 Stahlkocher

Marlene Engelhorn donerà il 90% della sua eredità
Marlene Engelhorn,
trentunenne austro-tedesca,
alla morte della nonna nel 2022
è diventata multimilionaria
in quanto erede
dell’impero farmaceutico BASF.

Ora, durante una conferenza stampa a Vienna,
ha annunciato di voler donare
il 90% della sua eredità,
pari a 25 milioni di euro,
per restituirli alla società
e stimolare così un dibattito
sull’imposta di successione,
che tra l’altro nel suo Paese non esiste. .

Questi 25 milioni di dollari
verranno distribuiti
da un comitato democratico indipendente
costituito da 50 persone
residenti in Austria
selezionate da un istituto democratico nazionale.

Marlene Engelhorn insieme ad altri milionari
ha fondato l’associazione “Millionairs for Humanity”,
che si impegna a ridistribuire le ricchezze
e ad assicurarsi che esse
vengano tassate maggiormente.

In Austria l’1% dei più ricchi
controlla il 50%
del patrimonio nazionale.

 ITALIA
 ITALIA

 Wal der

Perquisite le case di Sgarbi, sequestrato il presunto quadro di Manetti
Il quadro attribuito
al pittore senese del Seicento
Rutilio Manetti,
è stato sequestrato dai Carabinieri
da una residenza di Vittorio Sgarbi,
critico d’arte e sottosegretario
al Ministero della Cultura,
indagato per riciclaggio di beni culturali.

L’indagine a carico di Sgarbi
della Procura di Macerata
ha visto perquisizioni
nei vari domicili di Sgarbi
per concludersi con il sequestro di un dipinto
da parte del “Nucleo Tutela Patrimonio artistico”.

La tela del 1600 è di grosse dimensioni
e raffigura “un giudice
che condanna un uomo
dal profilo di San Pietro”,
di autore ignoto,
bottino di un furto
nel castello di Buriasco (Torino),
denunciato dalla proprietaria
il 14 febbraio 2013.

L’accusa per Sgarbi
è di aver occultato
la vera provenienza del quadro
contraffacendo la tela
in modo che sembrasse l’opera
“La cattura di San Pietro”
dell’artista Rutilio Manetti
e dichiarandosi proprietario del dipinto.

“Ho consegnato spontaneamente l’opera”
commenta Vittorio Sgarbi
“perché siano fatte
tutte le verifiche del caso.
Non ho nulla da temere”.

 CULTURA & SOCIETA’
 CULTURA & SOCIETA’

 Sailko

Nuova tradizione tra i turisti: il lancio delle monetine al Foro romano
E’ diventato popolare
tra i turisti in visita a Roma
un nuovo rito,
quello di lanciare all’indietro
e a occhi chiusi
una monetina dalla terrazza
che si affaccia sul Tabularium
del Foro romano.

Gli spiccioli “sacrificati” nell’area archeologica
hanno come auspicio
quello di un giorno fare ritorno
alla città eterna,
proprio come succede da tempo
alla Fontana di Trevi.

Questo suggestivo balcone
che si trova tra via Monte Tarpeo
e via del Campidoglio,
è il luogo perfetto per ammirare il panorama
e infatti è una tappa obbligatoria
per i turisti.

Sporgendosi da questa terrazza
è possibile vedere una lastra metallica
sulla quale appare un mosaico dinamico
formato proprio da tutte queste monete,
di vario valore e varie nazionalità.

Questa lastra metallica
è stata installata
durante l’ultimo restauro
per proteggere il Portico degli Dei Consenti
dall’acqua piovana.

 CULTURA & SOCIETA’
 CULTURA & SOCIETA’

 iHeartRadioCA

Taylor Swift ruba il primato a Michael Jackson
Taylor Swift è una delle pop star
più famose del momento:
giovane, talentuosa e bella,
ogni suo lavoro diventa
un record di incassi e di vendite.

Come è successo al suo ultimo album,
‘Midnights’,
uscito il 21 ottobre
e che fino alla Vigilia di Natale
ha venduto ben 6 milioni di copie.
Questo album, inoltre,
è diventato l’uscita in vinile
più venduta del ventunesimo secolo,
con 575 mila copie acquistate
nella prima settimana.

Questi numeri fanno battere
a Taylor Swift un altro record:
era dagli anni ’80
che il vinile non schiacciava i dischi
nelle vendite,
nello specifico stiamo parlando
di ‘Bad’ di Michael Jackson
pubblicato nel 1987.

Chissà se la notorietà di Taylor Swift
potrà mai battere
il mito di Michael Jackson,
al momento i numeri sembrano affermare
che questa icona pop delle nuove generazioni
ha conquistato davvero
il mercato della musica contemporanea.

 SPORT
 SPORT

 David W. Carmichael – davecskatingphoto.com

Europei di pattinaggio: medaglie per l’Italia
Si sono conclusi in Lituania
gli Europei di pattinaggio su ghiaccio,
e l’Italia ha concluso
al primo posto del medagliere
con 2 ori e 2 bronzi.

Nella gara di pattinaggio artistico
la coppia formata da Guarise e Beccari
si è laureata campione d’Europa,
mentre Ghilardi-Ambrosini sono giunti terzi.

Nella gara maschile Matteo Rizzo,
non al meglio fisicamente,
è riuscito a conquistare la medaglia di bronzo
rimontando dal sesto posto
guadagnato nel segmento corto.
Per Rizzo si tratta
della terza medaglia in carriera a un Europeo.
L’azzurro dovrà ora operarsi all’anca
ponendo così fine alla sua stagione.

Nella danza poi la coppia
formata da Guignard-Fabbri
ha confermato il titolo europeo
conquistato lo scorso anno.

In campo femminile sono da lodare
il sesto posto raggiunto da Sarina Joos,
che sommato al decimo posto di Naki Gutmann
permetterà anche il prossimo anno
di schierare due pattinatrici.

sport.sky.it

sport.sky.it
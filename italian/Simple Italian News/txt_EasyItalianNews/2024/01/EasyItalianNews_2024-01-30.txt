ESTERI
ESTERI

La Corte internazionale di giustizia ordina a Israele lo stop al genocidio
La Corte Internazionale di Giustizia
ha ordinato a Israele
di fermare il genocidio palestinese.

Era stato il Sudafrica,
a fine dicembre,
ad aver mosso l’accusa contro Israele.
La Corte ha accolto la denuncia,
dichiarando di aver giurisdizione su di essa.

Per la sentenza definitiva
occorreranno anni,
ma da subito è arrivata
quella sulle misure cautelari
da attivare nella Striscia di Gaza.

La Corte ha riconosciuto
il disastro umanitario a Gaza,
e ha quindi ordinato a Israele
di “prendere tutte le misure in suo possesso
per prevenire il genocidio
del popolo palestinese”,
cioè prevenendo e punendo
l’incitamento al genocidio,
consentendo l’ingresso degli aiuti umanitari
e aumentando le misure
per proteggere i palestinesi.

I giudici della Corte
hanno deliberato il 26 gennaio:
dichiarano di essere consapevoli
della portata della tragedia umana
e di essere profondamente preoccupati
per la continua perdita di vite umane.
La Corte ha inoltre respinto
la richiesta di Israele
di archiviare il caso
perché gli atti denunciati dal Sudafrica
contro Israele
rientrano nel crimine di genocidio.

 ITALIA
 ITALIA

 sv1ambo

Donna uccide il marito a coltellate
Caryl Menghetti, una donna di 46 anni,
ha ucciso il marito a coltellate
forse al culmine di un litigio.

La donna si trova ora in carcere.
E’ stata arrestata in stato confusionale
e non avrebbe detto niente.
L’arma del delitto,
un coltello da cucina insanguinato,
è stata sequestrata dai carabinieri
intervenuti sul posto.

Secondo le prime ricostruzioni
non ci sarebbero stati
casi di maltrattamenti
all’interno della coppia
ma la donna “nell’ultimo periodo
aveva delle problematiche
lavorative e personali
che avevano inciso in modo assai rilevante
sul suo stato emotivo”.

In passato la donna era stata sottoposta
a dei trattamenti psichiatrici
e anche il giorno stesso dell’omicidio
il marito l’aveva accompagnata
a una visita in psichiatria,
dalla quale era stata dimessa
con l’indicazione di seguire
una terapia farmacologica.
La coppia ha una bimba di 5 anni
che è stata affidata a famigliari.

bergamo.corriere.it

bergamo.corriere.it
ESTERI
ESTERI

 Sailko

Attiviste lanciano zuppa sulla Gioconda
L’ennesimo atto vandalico
che ha preso di mira le opere d’arte
è stato compiuto a Parigi
al museo del Louvre,
dove due attiviste hanno lanciato una zuppa
sulla teca che protegge la Gioconda.

Fortunatamente la celebre opera
di Leonardo Da Vinci
è protetta da una teca di vetro dal 2005,
non è infatti la prima volta
che è oggetto di atti vandalici,
l’ultima volta risale a maggio 2022.

Le due attiviste indossavano una maglietta
con le parole “reazione alimentare”
e prima di essere isolate
dalla sicurezza del museo
hanno urlato:
“Cosa c’è di più importante?
Il nostro sistema agricolo è malato”.
Sembra che il gesto volesse sensibilizzare
verso il diritto
a un’alimentazione sostenibile.

Dopo pochissimo tempo le attiviste
sono state scortate fuori dal museo
e l’opera è stata coperta da pannelli neri
per evitare la diffusione di foto e video.

ESTERI
ESTERI

 Chris Rank, Rank Studios 2018

Vueling userà riconoscimento facciale al posto della carta d’imbarco
La compagnia aerea Vueling
fa un passo avanti
verso l’abolizione della carta d’imbarco
al momento del check-in.
La compagnia spagnola avrebbe già introdotto
il riconoscimento facciale volontario
negli aeroporti Barcellona-El Prat,
Madrid-Barajas, Palma di Maiorca,
Minorca e Ibiza;
nelle prossime settimane
questo servizio sarà disponibile
anche negli aeroporti
di Tenerife Nord e Gran Canaria.

Vueling è la prima a offrire
il riconoscimento facciale,
basato sulle caratteristiche fisiche
e non trasferibili delle persone.

Questa struttura permetterà
ai passeggeri Vueling
di effettuare i controlli di sicurezza all’aereo
senza bisogno di mostrare alcun documento
né la carta d’imbarco.
La registrazione si può effettuare online
tramite l’applicazione
al momento del check-in
oppure ai chioschi aeroportuali.

 CULTURA & SOCIETA’
 CULTURA & SOCIETA’

 Wanblee

Inizia il Carnevale Veneziano 2024: il corteo delle Pantegane
La mattinata del 28 gennaio
è iniziato il Carnevale di Venezia
con la tradizionale regata della Pantegana
lungo il Canal Grande.

La regata della Pantegana
consiste in un corteo di barche
travestite da giganteschi topi.
Le barche sono arrivate
fino al Ponte di Rialto
dove la barca Pantegana è esplosa
in fumi colorati, coriandoli e palloncini,
a simbolo dell’inizio del carnevale.

Il corteo è stato realizzato
in collaborazione
con il Coordinamento delle Associazioni Remiere
di Voga alla Veneta.

La festa più colorata dell’anno
animerà la città fino al 13 febbraio.
L’edizione del 2024
ha come tema il seguente:
“Ad Oriente. Il mirabolante viaggio di Marco Polo”.

Ogni anno migliaia di visitatori
arrivano a Venezia
per assistere a questa festa colorata.

 SPORT
 SPORT

Sinner vince l’Australian Open
Jannik Sinner conquista
il suo primo Slam,
vincendo gli Australian Open.

Il campione italiano ha battuto
il russo Daniil Medvedev
con il punteggio di 3-6, 3-6,
6-4, 6-4, 6-3.

Era da quasi 50 anni
che un italiano non vinceva
un torneo del grande Slam,
e il giovanissimo atleta è riuscito
là dove erano arrivati
solo Nicola Pietrangeli e Adriano Panatta
entrambi a Parigi.

Sinner non ha iniziato la partita
nel migliore dei modi,
ma ha riacceso la speranza
nel terzo set,
cominciando una rimonta
che ha completato
dopo 3 ore e 45 minuti di gioco.

L’azzurro ha commosso tutti
augurando “a tutti i bambini
di vivere questo sogno
e di avere la libertà
che mi hanno dato i miei genitori”.

Ultimo giorno per aiutarci!
Grazie a tutti coloro che in questi giorni hanno ascoltato il nostro appello e ci hanno inviato un contributo, grande o piccolo, per sostenere il nostro lavoro per EasyItalianNews.com.
Le donazioni sono fondamentali perché possiamo continuare a pubblicare il notiziario 3 volte a settimana.
Se ancora non l’hai fatto, approfitta ora e visita la pagina donazioni per scegliere la valuta che preferisci e la cifra che puoi donare.
Il tuo italiano ne sarà contento!
EasyItalianNews.com

visita la pagina donazioni

Final days to help us!
Thanks to everyone who over the last few days has responded to our appeal for donations by sending us a contribution, whether large or small, towards our work on EasyItalianNews.com.
Donations are important so we can continue to produce the bulletins, 3 times a week.
If you still haven’t made one, take a moment to visit the donations page, choose the currency you prefer, and the amount you are able to give.
Your Italian will thank you!
EasyItalianNews.com

visit the donations page
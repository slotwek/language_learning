ESTERI
ESTERI

In Ecuador è stato d’emergenza dopo la fuga di un boss del narcotraffico
Il presidente dell’Ecuador, Daniel Noboa,
l’8 gennaio ha proclamato lo stato di emergenza
in risposta all’evasione dal carcere
di Adolfo Macías,
conosciuto col soprannome di “Fito”,
leader del principale gruppo criminale del paese.

L’uomo, di 44 anni,
è a capo del cartello della droga Los Choneros
che, secondo le stime,
conta circa ottomila effettivi.

Dopo la sua fuga,
sono scoppiate rivolte
in almeno sei carceri.

Macías era già evaso
da una prigione di massima sicurezza
nel 2013,
ed era stato catturato
3 mesi dopo.

Nei prossimi sessanta giorni,
l’esercito potrà quindi
adottare le misure necessarie
per riportare l’ordine nelle strade
e nelle prigioni del paese.
È stato inoltre proclamato il coprifuoco
tra le 23 e le 5.

 ITALIA
 ITALIA

Due morti a Vicenza per l’influenza H1N1
Due uomini sono morti,
e altre 4 persone
sono state ricoverate,
in questi ultimi giorni a Vicenza
a causa delle conseguenze
del virus H1N1.

Si tratta di due uomini,
uno di 55 anni deceduto
per le gravi conseguenze respiratorie del virus,
e un altro di 47 anni,
che da giorni era in condizioni disperate.

Inizialmente si parlava
della cosiddetta ‘influenza suina’,
ma la direzione Sanità della Regione Veneto
ha chiarito che è sbagliato
accomunare questa influenza
la alla variante ‘v’ dell’H1N1 (la suina).

La notizia positiva
è che il vaccino contro l’influenza stagionale
può proteggere dal virus.
La vaccinazione è quindi assolutamente consigliata,
e diventa inoltre fondamentale
l’uso di mascherine
e strumenti di protezione individuale
nel caso di contagio.

Il numero di ricoveri influenzali e la mortalità
sono tuttavia in linea
con le stagioni influenzali
del periodo pre Covid.

corrieredelveneto.corriere.it

corrieredelveneto.corriere.it

ESTERI
ESTERI

Attacco hacker ucraino: parte di Mosca senza internet e TV
Un gruppo di hacker ucraini,
presumibilmente con il supporto dell’intelligence,
ha violato il provider
di servizi Internet di Mosca, M9com.

Questo attacco
ha causato la disconnessione
di una parte della città
dalla rete Internet
e da quella televisiva.

L’attacco ha avuto un impatto significativo
sui cittadini di Mosca:
senza accesso a Internet,
molte attività online
sono state interrotte,
inclusi servizi di comunicazione,
transazioni bancarie
e accesso a informazioni.

Le autorità russe
hanno preso immediatamente provvedimenti
per affrontare la situazione.
Sono state avviate indagini
per identificare gli autori dell’attacco
e per ripristinare i servizi Internet e televisivi
nella zona interessata.

Allo stesso tempo,
sono state rafforzate
le misure di sicurezza
per prevenire futuri attacchi informatici.

SCIENZA
SCIENZA

 BodyParts3D

Ottenuta in laboratorio una copia in miniatura del cervelletto umano
L’organo più complesso del corpo umano
è stato riprodotto in laboratorio:
si tratta del cervelletto,
organo del sistema nervoso
responsabile delle funzioni cognitive
e legate al movimento.

Un modello quasi perfettamente identico
al cervelletto umano,
un organoide,
permetterà di studiare
il processo di sviluppo
e il funzionamento di questo organo.

La copia in miniatura dell’organo umano,
sarà in grado di replicarne le funzioni
e permetterà quindi alla ricerca
di studiare terapie
contro le malattie neurologiche,
i disturbi dello spettro autistico
fino ad alcune forme di tumore.

Lo sviluppo di questo organoide
è stato realizzato dal gruppo di ricerca
della Keck School of Medicine
della University of Southern California,
dipartimento specializzato in Medicina rigenerativa
e diretto dall’italiana Giorgia Quadrato.

RELIGIONE
RELIGIONE

La religione e la spiritualità in Italia
In Italia,
la religione e la spiritualità
sono sempre stati temi
di grande importanza per molte persone.
Le pratiche religiose e le credenze
sono profondamente radicate
nella cultura e nella storia
del paese.

Il cristianesimo cattolico
è la religione più diffusa
in Italia.
Tra gli italiani,
l’82,1% risulta cristiano,
di cui il 79,7% cristiano cattolico.

Il 16,2% della popolazione italiana
si dichiara ateo o agnostico,
mentre l’1,7%
professa altre religioni.

Oltre al cristianesimo cattolico,
ci sono altre religioni e credenze
presenti in Italia.
Tra gli stranieri presenti in Italia,
ci sono diverse comunità religiose,
tra cui musulmani, ebrei,
induisti e buddisti.

Tuttavia la pratica religiosa
sta diminuendo nel tempo:
secondo i dati più recenti
relativi all’anno 2022,
la frequenza costante ai riti religiosi
coinvolge solo il 23%
della popolazione italiana.

Questo dimostra
che anche la religione
e le pratiche spirituali
cambiano insieme alla società
e alle abitudini dei suoi cittadini.

rivistadialoghi.it
disf.org
rivistadialoghi.it

disf.org
 CULTURA & SOCIETA’
 CULTURA & SOCIETA’

 jdeeringdavis

Golden Globe 2024
“Oppenheimer”,
il film di Christopher Nolan
sulla storia del fisico statunitense,
e “Succession”,
la serie televisiva che racconta le vicende
della potente famiglia Roy,
hanno vinto i premi più importanti
all’81esima edizione dei Golden Globe,
i riconoscimenti per il cinema
e la televisione
assegnati per la prima volta
dalla fondazione non profit Golden Globe.

La storica Hollywood Foreign Press Association,
che fino all’anno scorso
aveva assegnato i premi,
è finita infatti al centro
di una serie di scandali.

“Oppenheimer” ha vinto
cinque Golden Globe.
La serie “Succession”
ne ha vinti quattro.

“Barbie” ha vinto il Golden Globe
per il successo del botteghino,
categoria presentata
per la prima volta quest’anno.

“Povere Creature!” di Yorgos Lanthimos,
ha vinto due Golden Globe,
così come “Anatomia di una caduta”,
diversamente dalle previsioni
che davano il premio come miglior film
non in lingua inglese
a “Io capitano”,
del regista italiano Matteo Garrone.

Infine, “Il ragazzo e l’airone”
di Hayao Miyazaki
è il miglior film d’animazione.
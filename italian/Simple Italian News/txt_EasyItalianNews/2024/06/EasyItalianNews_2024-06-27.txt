ESTERI
ESTERI

 Cancillería del Ecuador

Julian Assange torna libero dopo patteggiamento con gli Usa
Julian Assange,
fondatore di Wikileaks,
è stato rilasciato martedì 25 giugno
in seguito a un patteggiamento
con gli Stati Uniti.

Assange avrebbe ammesso
di aver commesso un reato
quando nel 2010 la piattaforma Wikileaks
pubblicò centinaia di documenti riservati
relativi alle operazioni militari americane
in Afghanistan e Iraq.

Se Assange fosse stato dichiarato colpevole
dei 18 capi d’accusa a suo titolo,
avrebbe rischiato
fino a 175 anni di carcere.

Invece, l’accordo
con il Dipartimento di Giustizia americano
prevede una condanna a 62 mesi di carcere,
equivalenti alla detenzione scontata da Assange
in un carcere di massima sicurezza di Londra
negli ultimi mesi.

Dopo l’approvazione del patteggiamento,
che ha effettivamente estinto
la pena di Assange,
il cittadino australiano
si è imbarcato sul primo volo
diretto a Canberra.

ESTERI
ESTERI

 Demosh

Proteste in Kenya contro la riforma economica: almeno 10 morti
Si sono intensificate le proteste in Kenya
in seguito all’approvazione della legge finanziaria
proposta dal presidente William Ruto,
che prevede un aumento delle tasse.

A Nairobi i manifestanti
hanno preso d’assalto il parlamento,
i deputati che si trovavano all’interno
sono stati fatti uscire in sicurezza
dalla polizia.

Per fermare le proteste
la polizia ha utilizzato lacrimogeni,
ma almeno 10 persone sono state uccise
con armi da fuoco.

Amnesty International riferisce
di 52 arresti e 21 persone scomparse,
la maggior parte di queste
sarebbero attivisti
apertamente schierati contro la riforma.

Il sito Kenyans dichiara
che anche il personale
e i volontari della Croce Rossa del Kenya
sono stati attaccati
e feriti dalla polizia.

Il presidente William Ruto
ha definito le proteste un tradimento
e ha promesso di adottare una linea dura
contro la violenza e l’anarchia.

ESTERI
ESTERI

USA, alluvione nell’Iowa
Le intense piogge degli ultimi giorni
hanno causato gravi inondazioni
nell’Iowa e in altre parti
del Midwest americano.

Il Rapidan Dam,
situato vicino a Mankato
nel Minnesota,
ha subito danni
a causa delle forti piogge.
Una parte dell’argine è crollata,
anche se finora la diga
è rimasta intatta.
Tuttavia le autorità
stanno monitorando attentamente la situazione,
a causa del rischio di un crollo totale.

Nella contea di Monona, in Iowa,
il fiume Little Sioux è esondato,
costringendo le autorità
a evacuare i residenti
delle città di Rodney e Smithland.

Inoltre, un ponte ferroviario
che collegava Sioux City, Iowa,
con North Sioux City, South Dakota,
è crollato.

Il presidente Biden ha approvato
una dichiarazione di emergenza federale
per alcune contee dell’Iowa,
sbloccando così i fondi
per l’assistenza alle persone
e alle imprese colpite dalle inondazioni.

Oltre ai gravi danni causati
a case, aziende, infrastrutture
e terreni agricoli,
almeno due persone hanno perso la vita
a causa degli eventi meteorologici estremi.

stream24.ilsole24ore.com

stream24.ilsole24ore.com
 ITALIA
 ITALIA

 Stefano Longo

Gaetano, maturità in solitaria a Ustica
Gaetano Caminita è uno
delle migliaia di studenti italiani
che quest’anno sostengono
l’esame di maturità.
Il caso di Gaetano però
è molto singolare,
perché lui vive su una piccola isola
che si chiama Ustica,
dove la popolazione
non è molto numerosa.

Gaetano a Ustica è l’unico studente
a sostenere da solo l’esame
per completare la scuola superiore.
Il percorso di questo ragazzo
negli ultimi cinque anni
è stato in solitaria,
e così si concluderà.

Nonostante questo,
Gaetano è molto contento
di quello che ha fatto
e ama profondamente la sua isola:
spera in un futuro lavorativo
nel campo turistico
proprio a Ustica.

ECONOMIA
ECONOMIA

 Relax

La Commissione Europea accusa Apple di violazione delle norme sulla concorrenza digitale
Le autorità antitrust dell’Unione Europea
hanno stabilito che le regole
dell’App Store di Apple
violano le norme tecnologiche dell’UE
perché impediscono agli sviluppatori di app
di indirizzare i consumatori
verso offerte alternative.

Questa accusa potrebbe comportare
una pesante multa
per il produttore di iPhone,
e giunge a seguito delle direttive
del Digital Markets Act (DMA),
nato per limitare il potere delle Big Tech
e garantire condizioni di parità
per i rivali più piccoli.

La decisione definitiva
dovrà essere emessa
entro marzo del prossimo anno.

Il capo dell’antitrust UE
Margrethe Vestager ha spiegato
che “questi termini
non consentono agli sviluppatori di app
di comunicare liberamente
con i loro utenti finali
e di concludere contratti con loro”.
Apple consente la gestione
solo tramite “link-out”,
cioè un collegamento nella app
che reindirizza a una pagina web
dove il cliente può concludere un contratto.

Le violazioni del DMA
possono costare alle aziende
multe fino al 10%
del loro fatturato annuo globale.

Da parte sua Apple ha affermato
di aver apportato
una serie di modifiche negli ultimi mesi
per conformarsi al DMA.

AMBIENTE
AMBIENTE

 Antonio Salsano ©Salsano2024

I mari più belli del 2024: Campania al primo posto
Legambiente e Touring Club Italiano
hanno premiato 21 comuni turistici marini italiani
pubblicando la classifica annuale Cinque Vele
del “Mare più bello”.

Al primo posto quest’anno è Pollica,
nel Cilento campano,
seguita da Nardò,
in provincia di Lecce.
Anche il terzo e quarto posto
si trovano al sud,
con Baunei, sulla costa orientale
della Sardegna,
e Domus De Maria,
sulla costa meridionale della stessa isola.

Al quinto posto in classifica, invece,
si trova Castiglione della Pescaia,
una località della Maremma toscana.

Al contrario delle edizioni precedenti,
la Sicilia è stata esclusa dalla top 5
a causa di alcuni interventi turistici
ad eccessivo consumo di suolo.

Tuttavia, una novità interessante
è la classifica dei 33 comuni
che hanno adottato misure
per rendere le spiagge più accoglienti
per le tartarughe marine
che depongono le uova.
ESTERI
ESTERI

Trump dichiarato colpevole nel processo Stormy Daniels
E’ stato raggiunto un verdetto
da parte dei dodici membri della giuria
sul caso della porno-attrice
Stormy Daniels e Donald Trump.

L’ex-presidente degli Stati Uniti
è stato giudicato colpevole
di tutti i 34 capi di imputazione.

E’ accusato di aver manomesso dei documenti
per nascondere un pagamento
avvenuto anni fa
per comprare il silenzio
della porno attrice
durante la sua campagna elettorale
del 2016.

E’ la prima volta che un ex-presidente
viene condannato
ed è anche la prima volta
che un pregiudicato
è in corsa per diventare presidente.

L’ex-presidente si è subito ribellato all’esito
dichiarandosi ancora un uomo innocente
e invitando tutti i suoi sostenitori
ad andare a votare il 5 novembre.

Secondo i primi sondaggi
esiste una parte di americani moderati
che, pur essendo stata sostenitrice
di Trump in passato,
non è disposta a votare
per un uomo con precedenti penali.

La pena sarà decisa in un’udienza
fissata per l’11 luglio.

 ITALIA
 ITALIA

Buttata giù da un ponte sulla A4 dal compagno
Giada Zanola,
una donna di 34 anni
originaria di Brescia,
è stata uccisa dal suo compagno,
Andrea Favero,
sulla A4 a Vigonza,
in provincia di Padova.

La donna è stata buttata giù
dal cavalcavia dell’autostrada,
un volo di una quindicina di metri,
e poi è stata investita da un tir
in transito sulla corsia stradale.

Secondo la ricostruzione della polizia,
la lite tra i due
era iniziata già in casa
per degenerare poi nel tragico evento.

Favero ha ammesso i fatti
davanti al pubblico ministero
ed è stato arrestato
per omicidio volontario.

Le telecamere sul cavalcavia
e le contraddizioni
su orari e dettagli importanti
hanno tradito Favero,
portando al suo arresto.

Il gesto sarebbe stato causato
dall’intenzione della vittima
di annullare il matrimonio con Favero.
La coppia aveva un bambino
di tre anni.

ESTERI
ESTERI

 Eric Pouhier

FBI indaga su furti al British Museum
Antichi tesori appartenenti
al British Museum di Londra
sarebbero stati venduti su eBay,
e le vendite sarebbero rivolte
ad acquirenti statunitensi.
Gli oggetti, infatti,
sarebbero stati venduti
a un collezionista di Washington.

Per questo motivo l’Fbi sta indagando
su questo traffico molto sospetto.

Proprio un anno fa
il museo inglese aveva annunciato
la sparizione di gemme antiche,
gioielli e altri oggetti
della sua collezione.
Questi oggetti
erano stati rubati o danneggiati,
nel frattempo erano stati messi in vendita
su eBay.

In totale gli oggetti spariti dal British Museum
sarebbero 1.500,
e finora ne sono stati recuperati 626
e altri 100 ritrovati,
ma non ancora riportati ai depositi del museo.
La maggior parte degli articoli
che sono stati rubati
non erano stati catalogati,
e per questo bisogna cercare il modo
per dimostrare che i preziosi
derivano dalla sua collezione.

Si cercano i responsabili
di questa enorme perdita di tesori dal museo;
si pensa a un curatore senior,
accusato dalla direzione del British Museum
di aver rubato, danneggiato,
fuso e venduto manufatti antichi.
Ma il curatore ha negato le accuse.

 ITALIA
 ITALIA

Indagine del Ministero sulla professoressa che ha censurato Dante
Il Ministero dell’Istruzione e del Merito
ha concluso l’ispezione
presso la scuola di Treviso
dove una docente ha deciso di esonerare
due studenti musulmani
dallo studio della “Divina Commedia”
di Dante Alighieri.

La professoressa aveva chiesto
alle famiglie dei due ragazzi musulmani
che non seguono l’ora di religione
se fossero d’accordo
sull’insegnamento di opere
a carattere religioso per i loro figli.
Quando i genitori hanno espresso il loro dissenso
l’insegnante ha deciso
di sostituire lo studio di Dante
con quello di Boccaccio.

Dall’indagine ministeriale è emerso
che la decisione della professoressa
non è stata concordata
né con il Dirigente scolastico
né con il Consiglio di classe,
e non era coerente con la programmazione
presentata a inizio anno
dalla stessa insegnante
relativamente alla sua materia.
Per tale motivo,
l’Ufficio scolastico provinciale
avvierà un apposito procedimento,
per valutare un’eventuale
sanzione per la professoressa.

L’intervento del Ministero
ha placato così
l’acceso dibattito politico
che l’episodio ha suscitato
in queste settimane.

corrieredelveneto.corriere.it

corrieredelveneto.corriere.it

 ITALIA
 ITALIA

Nuova riforma della giustizia
Un altro passo avanti
per la riforma della giustizia
che è stata approvata dal consiglio dei ministri
il 29 maggio.
L’entrata in vigore tuttavia
non avverrà a breve.

Si tratta infatti di una legge
di modifica della costituzione
e per questo il testo deve essere approvato
da ciascuna Camera
con due deliberazioni
a un intervallo di almeno 3 mesi.

Si avrà l’approvazione
solo se nella seconda votazione
entrambe le camere approveranno la legge
con la maggioranza dei due terzi effettivi.

Nell’ipotesi in cui
non si raggiungano questi numeri,
la legge sarà sottoposta
a un referendum popolare.

La riforma prevede diverse modifiche.
Il magistrato,
fin dall’inizio della sua carriera
sceglie la sua funzione,
requirente o giudicante,
attraverso procedure concorsuali separate.

Ne discende la costituzione
di due consigli superiori della magistratura,
invece di uno,
com’è attualmente previsto.
La nomina dei 30 membri avverrà
tramite il meccanismo del sorteggio.

Le opposizioni hanno espresso
la loro contrarietà.

 CULTURA & SOCIETA’
 CULTURA & SOCIETA’

 Dconnor9

In Antartide è nato un nuovo dialetto
In Antartide,
in particolare presso la stazione di ricerca Rothera,
è stato documentato
un fenomeno linguistico impressionante.

Un gruppo eterogeneo di persone
provenienti da diverse parti del mondo
si è trasferito a vivere
per sei mesi in Antartide,
uno dei luoghi meno ospitali del pianeta.

Le loro voci sono state registrate
all’inizio dell’esperienza
e poi una volta ogni sei settimane.

Ciò che si è osservato
è la nascita, seppur lenta,
di un nuovo dialetto.
Sono stati registrati cambiamenti
nell’intonazione e nella pronuncia,
in particolare si è notato
un allungamento delle vocali.

I cambiamenti non sono limitati alla fonetica
ma sono nate nuove parole
come ad esempio “criostase”
che indica un periodo prolungato di inattività
a causa del freddo.

Tutto ciò non era previsto,
ma è testimonianza della resilienza
e continua evoluzione della specie umana.

tech.everyeye.it

tech.everyeye.it
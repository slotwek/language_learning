ESTERI
ESTERI

Trump annuncia: “Ho scelto il vice presidente”
Donald Trump, l’ex presidente
e attuale candidato repubblicano
per le elezioni del 2024,
ha dichiarato di aver già deciso
chi sarà il suo candidato
alla vicepresidenza.

Durante un comizio a Philadelphia,
Trump ha lasciato intendere
che il suo prescelto
sarà probabilmente presente
al prossimo dibattito presidenziale della CNN
ad Atlanta,
dove affronterà il suo rivale democratico,
il presidente Joe Biden.

Tra i potenziali candidati
che Trump sta prendendo in considerazione
ci sono il governatore del Dakota
Doug Burgum,
e i senatori Tim Scott e J.D. Vance.

Trump ha anticipato
che l’annuncio ufficiale
avverrà durante la Convenzione Nazionale Repubblicana
prevista per metà luglio
a Milwaukee.

La scelta del vice presidente
sarà cruciale
per assicurarsi il sostegno
per la sua corsa alla Casa Bianca.

 ITALIA
 ITALIA

 Mjobling

Misterioso boato all’Elba, forse causato da un meteorite
Un misterioso boato è stato avvertito
nell’arcipelago toscano
e in Corsica.

Le autorità, gli abitanti e i turisti
lo avevano inizialmente attribuito
a un terremoto,
ma secondo alcuni esperti
potrebbe essere stato causato
dalla caduta di un meteorite.

In precedenza il comune di Campo nell’Elba,
sull’isola d’Elba,
aveva affermato su Facebook
che intorno alle 16.30 del 20 giugno
era stata avvertita
una scossa di terremoto.

Lo aveva confermato anche
il presidente della regione Toscana,
ma poi l’ipotesi del sisma
è stata scartata dall’Istituto nazionale
di geofisica e vulcanologia (Ingv),
che ha annunciato che l’oggetto
che ha provocato il boato
si muoveva a grandissima velocità.

Per l’Istituto geofisico toscano
e per l’Università di Firenze
si sarebbe trattato dell’impatto di un bolide
con l’atmosfera.
Il bolide è un meteorite abbastanza grande
che non riesce
a bruciare completamente nell’atmosfera,
si surriscalda e esplode nell’aria,
emettendo un boato.

Prima dell’impatto
i bolidi esplodono frammentandosi
e i pezzi raggiungono il suolo.
Se le reti di avvistamento
riescono a individuare l’area di caduta,
vengono effettuate spedizioni
per raccogliere e studiare
questi materiali ferrosi-magnetici.

ESTERI
ESTERI

 Пресс-служба Президента Российской Федерации

Attacchi terroristici colpiscono il Daghestan
Un attacco terroristico
avvenuto domenica sera nel Daghestan,
repubblica russa del Caucaso
confinante con la Cecenia,
ha provocato la morte di decine di persone.

Secondo le prime ricostruzioni,
almeno quindici delle vittime
sarebbero agenti di polizia,
e altre sei membri della presunta cella terroristica
responsabile per l’attacco.

L’aggressione ha preso di mira
una chiesa ortodossa, una sinagoga,
e una postazione della polizia stradale
nelle città di Derbent e Makhachkalam.

Sergei Melikov,
il leader della Repubblica del Daghestan,
ha attribuito gli attacchi
a un “tentativo di destabilizzare la società”.
La think tank americana
Institute for the Study of War (ISW)
ha invece ipotizzato che dietro all’attacco
vi sia il gruppo ‘Wilayat Kavkaz’,
facente parte del ramo dell’Isis nel Caucaso.
Secondo l’ISW,
le tensioni fra la Federazione Russa
e la minoranza musulmana presente nella regione
avrebbero alimentato la presenza
di gruppi islamisti
associati allo Stato Islamico.

 SALUTE
 SALUTE

 Melissa Johnson

Via libera Ue all’iniezione settimanale di insulina
Il gruppo farmaceutico danese Novo Nordisk
ha annunciato l’autorizzazione
da parte della Commissione Europea
all’insulina settimanale,
la prima al mondo per il trattamento
del diabete negli adulti.

Questa novità potrà aiutare
la gestione del diabete
e cambiare quindi
la qualità della vita ai pazienti.
Nello specifico,
si passerà da un minimo
di 365 iniezioni a 52.
Al momento la terapia prevede infatti
che il paziente si somministri l’insulina
almeno una volta al giorno.

Questo tipo di malattie croniche
che prevedono delle terapie
così serrate e frequenti
condizionano molto
la vita del paziente e della famiglia,
con effetti nella qualità della vita,
delle relazioni sociali
e a livello psicologico.

ECONOMIA
ECONOMIA

 SkyFrank

Politecnico di Bari migliore università per trovare lavoro
Record nazionale per il Politecnico di Bari:
è l’ateneo con il più alto tasso di occupazione
dei laureati magistrali in Italia,
a solo un anno
dal conseguimento della laurea.

Lo ha reso noto il 26esimo Rapporto
sulla condizione occupazionale dei laureati
di Almalaurea.
Questa indagine è stata condotta
in 78 atenei del Paese,
e si basa sui dati del 2023.

Il Politecnico di Bari ha registrato
un tasso occupazionale del 90.8%,
14 i punti percentuali
che superano la media nazionale.
Cresce anche il numero di laureati al PoliBa,
1.864 nel 2022
e 1.920 nel 2023,
con un’età media di 24,9 anni,
inferiore a quella nazionale
che sale a 25,7 anni.

Inoltre secondo il Centro Studi
del Consiglio Nazionale degli ingegneri,
nel 2023 sono stati 117 mila
i laureati in Ingegneria assunti in Italia;
quasi 5 mila in più
rispetto all’anno precedente.

prometeo.adnkronos.com

prometeo.adnkronos.com

 CULTURA & SOCIETA’
 CULTURA & SOCIETA’

 Axelandra

Bari, pasta tricolore in attesa degli Europei
Per la partita decisiva Italia – Croazia
per il passaggio agli ottavi di finale
del campionato europeo di calcio,
la città di Bari ha deciso
di festeggiare a modo suo.

Alla vigilia della partita
la città pugliese si è riempita
di bandiere tricolore
e di maglie della nazionale,
inclusa la celebre
“strada delle orecchiette”.

Strada Arco Basso è famosa
per le tipiche orecchiette locali,
e ogni giorno vede decine di bancarelle
dove le pastaie si affacciano
lavorando a mano la pasta.
Per l’occasione
sono state anche prodotte
orecchiette in versione tricolore.

Gli organizzatori di Adidas e Figc
hanno spiegato che l’evento
ha voluto rimandare
al “forte sentimento aggregante
che la Nazionale di calcio
porta con sé”.
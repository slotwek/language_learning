ITALIA
 ITALIA

 Sébastien Bertrand

Risultati Elezioni europee in Italia: Fratelli d’Italia mantiene la maggioranza
Sono stati resi noti i risultati
delle elezioni europee 2024.

In Italia l’astensionismo
è arrivato ai massimi storici,
è la prima volta che i votanti
sono meno del 50%:
per l’esattezza solo il 49,69% degli italiani
si è recato alle urne.

Dai risultati si riconferma la leadership
della Premier al governo Giorgia Meloni,
il suo partito Fratelli d’Italia
si attesta sopra al 28%.

Anche il Partito Democratico
guidato da Elly Schlein
vede un aumento dei consensi
arrivando al 24%.

Terzo partito più votato
è il Movimento 5 stelle,
seguito da Forza Italia e dalla Lega.

L’alleanza verdi ha guadagnato
mezzo milione di elettori
rispetto alle elezioni del 2022,
sorpassando la soglia parlamentare
con un 6,6%.

Azione di Carlo Calenda
e l’alleanza Stati Uniti d’Europa
di Renzi ed Emma Bonino
non hanno invece sorpassato
la soglia di sbarramento del 4%
necessaria per mandare parlamentari
a Strasburgo.

ESTERI
ESTERI

 Thomas Dahlstrøm Nielsen

Aggredita la premier danese Frederiksen
Venerdì 7 giugno,
a soli due giorni dalle elezioni
per il Parlamento Europeo,
la prima ministra socialdemocratica danese
Mette Frederiksen
è stata aggredita e fatta cadere
in piazza Kultorvet a Copenhagen.

La ministra è stata portata in ospedale,
dove non sono state riscontrate lesioni gravi,
ma soltanto un “colpo di frusta”
dovuto probabilmente alla caduta
dopo il colpo ricevuto.

Ad aggredirla è stato un uomo di 39 anni
che resterà in carcere
fino al 20 giugno.
Lo ha deciso il giudice
che ha visionato le immagini della videosorveglianza
e ha ascoltato la testimonianza di Frederiksen.

Frederiksen ha 46 anni
ed è la leader dei Socialdemocratici,
storico partito del centrosinistra danese
tornato al governo
dopo le elezioni del 2019.

Poche ore prima dell’aggressione
Frederiksen aveva partecipato a un evento
nel centro di Copenhagen
per sostenere la candidatura al Parlamento europeo
di Christel Schaldemose,
del Partito socialdemocratico.

È il secondo attacco
contro un leader di un Paese europeo:
il 15 maggio il primo ministro slovacco Robert Fico
è stato bersaglio
di tre colpi di arma da fuoco all’addome
mentre salutava la folla.

 ITALIA
 ITALIA

Roma, maxi furto da Bulgari
La famosa gioielleria Bulgari
in via Condotti a Roma
è stata colpita da un maxi furto.

I ladri,
una banda di cinque persone,
hanno rubato gioielli
per un valore di circa mezzo milione di euro.

I malviventi hanno utilizzato
un buco nel pavimento
per entrare nel negozio.
Una volta dentro,
hanno spaccato le vetrine
e rubato i gioielli.

Il sistema di allarme è scattato
poco prima della mezzanotte,
ma i ladri hanno avuto il tempo
di portare via il bottino
prima che le forze dell’ordine
arrivassero sul posto.

La polizia è al lavoro
per individuare la banda
e recuperare il bottino.
Gli investigatori stanno esaminando
le immagini delle telecamere
per identificare i ladri.

 TECNOLOGIA
 TECNOLOGIA

 InvadingInvader

Apple, al via la Worldwide Developers Conference 2024
Il 10 giugno ha avuto inizio
l’Apple Worldwide Developers Conference 2024,
l’evento organizzato ogni anno
dal colosso di Cupertino,
uno degli eventi più attesi
nel mondo della tecnologia.

L’evento avrà luogo dal 10 al 14 Giugno
e sarà un’occasione per presentare le novità
prodotte dalla Apple.

La manifestazione è iniziata
con un un evento all’Apple park,
nella Silicon Valley,
dove sviluppatrici e sviluppatori
hanno potuto provare
tutti i più recenti software.

Questa edizione è caratterizzata
da una grande novità:
l’intelligenza artificiale generativa.
Infatti tra le maggiori aspettative dell’anno
vi è sicuramente la Partnership con OpenAi,
i cui dettagli potrebbero essere svelati
proprio durante la conferenza di Cupertino.

Durante la conferenza
verrà inoltre presentato iOS 18,
la nuova versione
del sistema operativo per iPhone
con la nuova piattaforma Project Greymatter,
capace di integrare
strumenti di intelligenza artificiale
nelle principali app.

 CULTURA & SOCIETA’
 CULTURA & SOCIETA’

 anarchosyn

In vendita la casa del film “Mamma ho perso l’aereo”
Una delle case più famose
del cinema americano
è in vendita:
si tratta della casa di “Mamma ho perso l’aereo”,
film di Natale di diversi anni fa
che è diventato un cult nella cinematografia
delle feste di tutto il mondo,
specie in quella italiana.

La residenza del bambino Kevin,
protagonista del film,
si trova vicino a Chicago
e costa oltre 5 milioni di dollari.

La casa era stata già venduta nel 2012
ai proprietari uscenti
per la cifra di un milione e mezzo di dollari.
Nel 2018 la casa ha subìto una ristrutturazione
che ne ha aumentato
il valore nel mercato immobiliare.
La villa ha 5 camere da letto,
6 bagni, una sala cinema
e un campo da basket privato.

L’edificio è in stile georgiano
ed è stato costruito nel 1921;
si trova a Lincoln Avenue
nella cittadina di Winnetka.

 CULTURA & SOCIETA’
 CULTURA & SOCIETA’

 David Monniaux

Grande Opera Italiana all’arena di Verona
La sera di venerdì 7 giugno
si è tenuto nell’Arena di Verona
un grande evento di opera lirica
intitolato “La Grande Opera Italiana
patrimonio dell’Umanità”.

L’evento è stato voluto
dal ministero della cultura
per celebrare il recente inserimento
dell’opera italiana
nella lista Unesco.

L’evento dalla durata di 4 ore
è stato trasmesso su Rai1.
I conduttori d’eccezione
sono stati Alberto Angela,
Cristiana Capotondi e Luca Zingaretti.
Erano presenti anche
il presidente della Repubblica Sergio Mattarella
e la Premier Giorgia Meloni.

Il Maestro Riccardo Muti
ha diretto sinfonie e cori
tratti da una serie di opere tra cui:
Guglielmo Tell, Norma, Macbeth,
Nabucco, Manon Lescaut, Mefistofele.

Nella seconda parte della serata invece
è stato centrale il canto lirico
di brani dei più celebri compositori italiani.

La lirica è stata associata
anche alla danza
tramite la partecipazione
dell’etoile del Teatro della Scala.
ESTERI
ESTERI

 PxFuel.com

Sparatoria in un parco acquatico negli USA
Il parco acquatico
Brooklands Plaza Splash Pad park
è stato teatro di una sparatoria
che ha causato il panico
tra i visitatori.

Intorno alle 14:30,
si sono sentiti diversi spari
provenire dall’area principale del parco.
Testimoni oculari riferiscono
di aver visto un individuo armato
aprire il fuoco senza preavviso.

Le persone presenti
hanno subito cercato rifugio,
cercando di proteggersi
e di proteggere i propri cari.

Al momento,
le autorità locali hanno confermato
che ci sono stati almeno tre feriti,
trasportati immediatamente
al vicino ospedale.

La polizia è arrivata rapidamente
sulla scena,
bloccando gli accessi al parco
e avviando una ricerca dell’assalitore,
che è fuggito
subito dopo la sparatoria.

L’attentatore,
di cui non si conosce ancora l’identità,
si è poi tolto la vita
in una casa vicina
al luogo dell’accaduto.

Il parco è stato temporaneamente chiuso
e tutti i visitatori
sono stati evacuati in sicurezza.

 ITALIA
 ITALIA

Operazione antipedofilia, decine di arresti in tutta Italia
La Polizia di Stato ha effettuato
nove arresti in flagranza
nel corso di una vasta operazione
di contrasto alla pedopornografia online
su tutto il territorio nazionale.

L’indagine ha consentito
di individuare 26 persone in tutta Italia
per detenzione e divulgazione
di materiale pedopornografico.
Oltre a migliaia di file pedopornografici,
uno di loro aveva nel suo cloud
il formato digitale del libro
“Guida del pedofilo”.

Le investigazioni sono state coordinate
dal Centro Nazionale per il Contrasto
alla Pedopornografia Online
del Servizio Polizia Postale
e hanno preso avvio
da una complessa attività di analisi informatica
su alcuni dispositivi elettronici
sequestrati a un indagato.

Questa persona era stata arrestata mesi fa
per gli stessi reati.
All’interno di una piattaforma di messaggistica
erano stati trovati gruppi
che si scambiavano immagini
e video raccapriccianti,
con abusi anche su bambini piccolissimi.

Le perquisizioni sono avvenute
in moltissime città italiane.
Gli arrestati risiedono
nelle province di Catania, Roma,
Milano, Firenze, Bergamo,
Ravenna, Varese e Imperia.

ESTERI
ESTERI

 Anntinomy

Manifestazione Pride a Kiev: la prima dall’inizio della guerra
A Kiev, nella capitale ucraina,
si è tenuta la prima manifestazione
Pride per i diritti LGBTQ+
dall’inizio della guerra con la Russia.

500 manifestanti si sono riuniti
e, sotto stretto controllo della polizia,
hanno marciato per le strade della città;
tuttavia dopo poche decine di metri
sono stati indirizzati
verso la metropolitana.

Contemporaneamente infatti
si è tenuta un’altra manifestazione
organizzata da nazionalisti di estrema destra
che hanno cercato di impedire il Pride.

La polizia ucraina è riuscita ad impedire
che le due manifestazioni
si incontrassero.

Al Pride erano presenti
anche diversi soldati ucraini
e diplomatici delle ambasciate occidentali.

Da quando è iniziata l’invasione russa
due anni fa
è diventato molto più complesso
ottenere i permessi per le manifestazioni
a causa della legge marziale
attualmente in vigore.

notizie.tiscali.it

notizie.tiscali.it
 ITALIA
 ITALIA

Soccorso turista statunitense a 2500 metri con scarpe da ginnastica
Si è conclusa bene
la storia di un turista americano
che si è improvvisato scalatore,
indossando un semplice paio di scarpe da ginnastica.

Si trovava nei pressi di Cortina,
esattamente a Forcella Lagazuoi,
a un’altezza di 2.480 metri,
quando ha lanciato l’allarme.

Il Soccorso alpino di Cortina
è stato allertato nella tarda mattinata
in quanto l’uomo era rimasto bloccato nella neve
(ancora presente in alta quota),
e non era capace di proseguire.

Il turista americano
è stato prontamente soccorso
e portato in salvo Lagazuoi,
sopra Cortina:
una squadra della Guardia di Finanza
è infatti salita in funivia
per poi scendere a piedi
fino a raggiungerlo
e quindi riaccompagnarlo al parcheggio.

Non ha tardato ad arrivare la risposta
del governatore del Veneto, Luca Zaia,
che avrebbe accusato di irresponsabilità
il turista,
affermando che il Soccorso alpino
non è un servizio taxi.

corrieredelveneto.corriere.it

corrieredelveneto.corriere.it

 TECNOLOGIA
 TECNOLOGIA

Le tecnologie emergenti che trasformano il nostro modo di vivere
Viviamo in un’epoca di trasformazioni,
dove le tecnologie emergenti
stanno cambiando radicalmente
il nostro modo di vivere,
lavorare e comunicare.

Questi progressi non solo migliorano
la nostra qualità della vita,
ma aprono anche nuove possibilità
e opportunità in settori diversi.

L’Intelligenza Artificiale
è una delle tecnologie più influenti
del nostro tempo.
Dalla medicina alla finanza,
l’IA sta migliorando l’efficienza
e la precisione in molti settori.

L’Internet delle Cose, o IoT, invece,
si riferisce alla rete di dispositivi connessi
che comunicano tra loro via Internet.
Questi dispositivi includono tutto,
dai termostati intelligenti
alle automobili connesse.

La realtà virtuale (VR)
e la realtà aumentata (AR)
stanno cambiando il modo
in cui interagiamo con il mondo digitale.

La VR ci trasporta
in ambienti completamente immersivi,
offrendo esperienze coinvolgenti
in settori come l’intrattenimento,
l’educazione e la formazione professionale.

La AR, invece,
sovrappone informazioni digitali
al mondo reale,
migliorando percezione e interazione
con l’ambiente circostante.

Nel campo della medicina, invece,
e dell’agricoltura,
le biotecnologie stanno aprendo nuove frontiere:
con tecniche avanzate
è possibile modificare il DNA
per curare malattie genetiche
oppure migliorare
la resistenza delle colture ai parassiti.

portalecte.mim

portalecte.mim
 SPORT
 SPORT

Esordio italiano agli europei: 2-1 contro l’Albania
La nazionale italiana di calcio
guidata da Spalletti
ha giocato la sua prima partita
del campionato Europeo 2024.

L’Italia ha sconfitto l’Albania 2-1
in una partita giocata
al BVB Stadion di Dortmund,
in Germania.

A soli 23 secondi dall’inizio,
il giocatore della squadra albanese Bajrami
ha approfittato
della rimessa laterale imprecisa di Dimarco
per segnare il primo gol.

Ma poi l’Italia
ha ribaltato con grinta la situazione
con un gol di Bastoni all’11esimo
e uno di Barella al 16esimo.

Per il tempo rimanente la squadra albanese
ha giocato nella propria metà del campo,
e gli italiani hanno rallentato il ritmo.

Giovedì 20 giugno
l’Italia dovrà affrontare la Spagna,
che ha sconfitto la Croazia 3-0.

A Dortmund prima della partita
sono stati fermati in misura preventiva
67 tifosi italiani
trovati in possesso
di coltelli e bombe carta.

sport.sky.it

sport.sky.it
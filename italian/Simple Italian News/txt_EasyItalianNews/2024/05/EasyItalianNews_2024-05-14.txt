ESTERI
ESTERI

Trump: “Dietro al mio processo c’è Biden”
Donald Trump ha accusato
il presidente Joe Biden
di essere coinvolto
nel suo processo per frode e corruzione.

Trump ha descritto l’amministrazione Biden
come una “Gestapo regime”
e ha affermato che questa
sta cercando di distruggere
la sua reputazione
e la sua campagna elettorale
attraverso il processo.

Successivamente ha dichiarato:
“Il processo contro di me
è un processo politico,
è un processo contro la mia campagna elettorale
e contro la mia reputazione.”

La campagna elettorale del 2024
è attualmente in corso
e Trump e Biden si stanno preparando
per la loro sfida elettorale.

Una campagna caratterizzata
da una forte polarizzazione politica
e da accuse reciproche
tra i candidati.

 ITALIA
 ITALIA

 Mirocgn

Fentanyl, allerta in Italia per la “droga degli zombie”
È allarme anche in Italia
per il fentanyl,
il potente oppioide
mescolato con altre sostanze,
noto come la “droga degli zombie”.
L’abuso di questa sostanza
è sotto osservazione
da parte del Governo.
“Non siamo ai livelli di altri Paesi,
come gli USA,
ma è una realtà che esiste”,
ha spiegato il sottosegretario
alla Presidenza del Consiglio.

La sostanza pare diffondersi via Internet,
in particolare attraverso il deep e dark web.
Il fentanyl viene spacciato
soprattutto sui siti cinesi,
recapitato per posta
e pagato con criptovalute.
C’è poi chi si procura il fentanyl
attraverso false prescrizioni mediche
con la dicitura “china white”
oppure attraverso la vendita
sotto forma di farmaco.

Il fentanyl si utilizza spesso
per “tagliare” l’eroina
oppure al posto dell’eroina stessa.
Ma la “droga degli zombie” in realtà
è una preparazione di eroina o di fentanyl
tagliata con la xilazina,
anestetico e miorilassante veterinario,
al momento utilizzato pochissimo in Italia.

La xilazina produce delle ulcere cutanee
negli arti superiori e inferiori,
soprattutto dove avviene l’iniezione.
Queste ulcerazioni profonde
assomigliano a quelle degli zombie:
da qui il nome della droga.

“Nel 2023, in Italia,
i casi di intossicazione con presenza di fentanyl,
sono stati soltanto quattro.
Quello che preoccupa è però il ‘poliabuso’,
cioè la miscela di sostanze dagli effetti gravi,
come la combinazione di fentanyl,
metadone, cocaina o eroina”.

ESTERI
ESTERI

 Ministry of the Presidency. Government of Spain

Elezioni in Catalogna: vincono i socialisti con Salvador Illa
Per la prima volta in 13 anni
i partiti indipendentisti catalani
hanno perso la maggioranza in parlamento.

Le elezioni del 12 maggio infatti
sono state vinte dai socialisti,
con il candidato governatore Salvador Illa
che ha ottenuto il 27,95% dei voti
e 42 seggi.

Il partito popolare ha raggiunto
il 10,97% dei voti.

Il partito indipendentista Junts
resta comunque secondo
con il 21,62% dei voti.

Il partito del governatore uscente
Esquerra Republicana de Catalunya
ha registrato un calo evidente di consensi,
aggiudicandosi solo il 13,68% dei voti.

Sono ora una grande incognita
le alleanze che si andranno a formare
per avere la maggioranza di governo.
Secondo gli analisti l’alleanza più probabile
è un’intesa tripartita
comprendente i socialisti,
Esquerra Republicana e Comuns Sumar.

Salvador Illa ha rivendicato la vittoria
dichiarando che “nessun catalano
rimarrà fuori dalla nuova tappa”.

ESTERI
ESTERI

 Casibefa

Apple, il primo sciopero della storia
I lavoratori di un Apple Store
nel Maryland
hanno votato per autorizzare uno sciopero.
Se la mozione dovesse andare avanti
sarebbe la prima azione sindacale
di questo tipo contro il rivenditore
degli Stati Uniti.

Il motivo è da ricercarsi
nel fatto che, dopo oltre un anno di trattative,
il contratto non sarebbe ancora stato concordato
e i membri del sindacato
hanno chiesto un cambiamento.

I dipendenti lamentano preoccupazione
per l’equilibrio tra lavoro e vita privata
derivante da pratiche di programmazione imprevedibili
e i salari, non in linea
con il costo della vita nella zona.

Il National Labor Relations Board,
l’autorità federale di regolamentazione del lavoro,
ha ricevuto diverse denunce contro Apple,
nelle quali viene accusata
di scoraggiare il personale dal sindacalizzarsi.

Apple, in una dichiarazione alla CNN,
ha detto che si impegnerà
“in modo rispettoso e in buona fede”.

 SPORT
 SPORT

Jannik Sinner diventa un fumetto
Il famoso fumetto Topolino
celebra il campione italiano di tennis Jannik Sinner.
Il tennista diventa Quacknik Spinner
ed è il protagonista
della nuova copertina di Topolino.

Il tennista altoatesino
è l’eroe di “Zio Paperone e il coach inconsueto”,
numero 3572 del fumetto,
disponibile da mercoledì 8 maggio
e dal 9 maggio si può trovare
anche al Salone Internazionale del Libro di Torino.

Per il campione ormai numero 2 del mondo
del ranking Atp,
questa è l’ennesima consacrazione.
La vittoria del Grande Slam lo ha reso
uno degli sportivi più amati in Italia.

Quindi perché non far vivere
a Quacknik Spinner
la stessa avventura?
La giovane stella del Calisota viene ingaggiata
da Paperon De’ Paperoni
per gareggiare ai Duckburg Open,
il primo torneo del Grande Sbam.
C’è anche un antagonista, Rockerduck,
che cercherà in tutti i modi di ostacolare
il giovane nella sua impresa.

La storia è stata scritta
da Roberto Gagnor
e disegnata da Alessandro Perina.

tennisitaliano.it

tennisitaliano.it

 CULTURA & SOCIETA’
 CULTURA & SOCIETA’

 Arkland

Eurovision: il cantante Nemo porta la Svizzera alla vittoria
Si è conclusa anche quest’edizione
dell’Eurovision
che ha visto il trionfo del cantante Nemo,
rappresentante della Svizzera.

La gara musicale di quest’anno
si è tenuta nella Malmö Arena,
in Svezia.

Sul podio è arrivata seconda la Croazia
con Baby Lasagna,
e terza l’Ucraina con il duo
formato da Alyona Alyona e Jerry Heil.

E’ stata una competizione
più complicata del solito,
con evidenti risvolti politici,
data la partecipazione di Israele
e le conseguenti numerose proteste.

Nemo ha vinto
con il brano “The Code”
e si è presentato sul palco
con la bandiera non binaria.

Angelina, giovane cantante
rappresentante l’Italia
e ultima vincitrice di San Remo,
è arrivata settima.
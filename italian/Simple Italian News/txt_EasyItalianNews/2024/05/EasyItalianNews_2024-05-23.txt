ESTERI
ESTERI

 Presidential Office Building, Taiwan

Taiwan, Lai ha giurato come nuovo presidente
William Lai ha prestato giuramento
come nuovo presidente di Taiwan.

La cerimonia si è tenuta
nel palazzo presidenziale di Taipei,
con la partecipazione
di numerose delegazioni straniere.

Lai, 64 anni, è il leader
del Partito Progressista Democratico (Dpp)
che ha vinto le elezioni presidenziali
del 13 gennaio scorso
insieme al vicepresidente Hsiao Bi-khim.

Durante il suo discorso di insediamento,
Lai ha annunciato
che “il tentativo della Cina
di annettere l’isola
non cesserà”,
poiché la Cina
non ha ancora rinunciato a Taiwan.

Il nuovo presidente ha anche espresso
la sua intenzione di rafforzare
le difese militari dell’isola
e le relazioni diplomatiche
con altri Paesi dell’area
che si sentono minacciati da Pechino,
come Filippine, Giappone
e Corea del Sud.

Inoltre, ha annunciato
che le politiche progressiste in corso,
come l’assistenza sanitaria universale,
il sostegno all’istruzione superiore
e il supporto alle minoranze,
come quella Lgbt+,
dovrebbero proseguire.

 ITALIA
 ITALIA

 Petr Brož (Czech Academy of Science)

Sciame sismico ai Campi Flegrei, paura a Napoli
Forti scosse di terremoto
hanno colpito la zona dei Campi Flegrei:
una di magnitudo 4.4
e un’altra di 3.5.
Da ieri alle 19.51
si sono registrate 150 scosse
e 450 nell’ultimo mese.

Le scosse sono state avvertite
in diversi quartieri di Napoli.
L’osservatorio vesuviano dell’INGV
continua le attività di monitoraggio
con l’obiettivo di individuare
tutte le variazioni
nei parametri di riferimento.

Alcune detenute del carcere di Pozzuoli
sono state trasferite in un’altra sede
in via precauzionale.
Per la stessa ragione
sono stati evacuati 39 nuclei familiari
nella zona dei Campi Flegrei,
per una verifica delle condizioni
delle abitazioni.

E’ stata inoltre fermata
la linea 2 della metropolitana
del capoluogo campano.

Sono in corso a Roma,
nella sede della Protezione civile,
i lavori dell’unità di crisi
per far fronte alla situazione.

ESTERI
ESTERI

 Ricardo Stuckert/ABr

First lady della Siria annuncia di essere malata di leucemia
Secondo quanto comunicato
tramite il canale social
della presidenza della repubblica siriana,
Asma al Assad,
moglie del presidente Bashar al Assad,
è malata di leucemia mielogena acuta.

Per questo motivo
la first lady della Siria
non apparirà più in pubblico.

Dovrà sottoporsi a vari trattamenti
e soprattutto al distanziamento sociale
in modo da prevenire le infezioni.

Nel 2018 le era stato diagnosticato
un tumore al seno
che era riuscita a sconfiggere già nel 2019,
dopo essere stata operata.

Asma al Assad è nata a Londra
e ha la doppia cittadinanza,
è un ex banchiera
che ha smesso di lavorare nel 2000
dopo essersi sposata.
Asma è diventata il volto del regime
dopo la morte della suocera.

L’anno scorso il Financial Times
le ha riconosciuto
uno dei business più redditizi dello stato
con la Ong da lei fondata
chiamata “Syrian Trust for Development”.

ESTERI
ESTERI

 André Gustavo Stumpf

Sedicenne spara a tutta la famiglia: gli avevano ritirato il telefono
Un ragazzo di sedici anni
è stato arrestato a San Paolo, in Brasile,
per aver ucciso i genitori adottivi
e la sorella
anche lei sedicenne.

E’ stato lui stesso a chiamare la polizia
e ad autodenunciarsi,
poi ha dichiarato di aver utilizzato
la pistola del padre,
una guardia giurata.

Il giovane ha ricostruito gli eventi
con una freddezza allarmante.
Ha spiegato di avere un pessimo rapporto
con i genitori adottivi,
i quali lo chiamavano “nullafacente”.

A causa del fatto che i genitori
gli avevano ritirato il telefono e il computer,
il ragazzo non era stato in grado
di consegnare e presentare
un compito a scuola.
Per questo motivo ha aspettato
che il padre uscisse
e rientrasse con la sorella
per poi sparare ad entrambi,
successivamente ha sparato anche alla madre
una volta rientrata a casa anche lei.

 CULTURA & SOCIETA’
 CULTURA & SOCIETA’

Michael Jordan apre una clinica per i non assicurati
Il campione di basket Michael Jordan
è anche un grande campione di solidarietà.
Nella cittadina in cui è cresciuto
ha aperto una clinica
che permetterà alle persone
che non hanno un’assicurazione sanitaria
di essere comunque assistite.

Il celebre cestista ha inaugurato
la terza clinica medica della sua famiglia
nella Carolina del Nord,
a Wilmington,
si chiama Novant Health Michael Jordan Family Medical Clinic,
ed è il frutto di una collaborazione
con la società sanitaria Novant Health.

Da sempre impegnato nel sociale,
il campione del NBA ha fatto
l’ennesimo gesto solidale
nei confronti della comunità
che lo ha visto crescere.

Le altre due cliniche simili
si trovano a Charlotte,
inaugurate rispettivamente nel 2019 e nel 2020.
Jordan ha donato ben 10 milioni di dollari
per far funzionare queste cliniche.

 CULTURA & SOCIETA’
 CULTURA & SOCIETA’

20 maggio, Giornata mondiale delle api
La Giornata mondiale delle api
è stata istituita dalle Nazioni Unite
il 20 dicembre del 2017.
Si celebra il 20 maggio
perché nell’emisfero boreale
maggio è il mese dell’impollinazione,
mentre in quello australe
è il mese della produzione
e della lavorazione del miele
e dei suoi derivati.

Dal 1980 al 2010
la popolazione mondiale di api e vespe
si è ridotta del 36%.
Le api sono minacciate
soprattutto dai pesticidi e dagli insetticidi
utilizzati in agricoltura,
che riducono olfatto, memoria
e orientamento di questi insetti.

Per combattere un tale pericolo,
nel 2013 l’Unione europea
ha vietato l’uso di tre pesticidi
particolarmente nocivi,
ma la sopravvivenza delle api
è minacciata anche dai cambiamenti climatici,
dalla perdita di habitat
e dall’aumento delle monocolture.

Da oltre trenta milioni di anni
le api svolgono un ruolo fondamentale
per l’ecosistema,
perché aiutano i fiori
a diffondersi e a riprodursi.

Sono anche necessarie
per la sopravvivenza della nostra specie:
oltre due terzi delle colture
utilizzate per la nutrizione umana
sono infatti impollinati dalle api.

Inoltre questi preziosi insetti
hanno un ruolo attivo
nel mantenimento della biodiversità
e nel ripristino delle aree
in via di desertificazione.

Abbiamo bisogno del tuo aiuto!
EasyItalianNews.com ti ha aiutato a migliorare il tuo italiano? Allora ti chiediamo di aiutarci con una donazione: visita la pagina donazioni per scegliere la valuta che preferisci e la cifra che puoi donare.
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
EasyItalianNews.com
visita la pagina donazioni

pagina donazioni
Your help is needed!
EasyItalianNews.com has helped you improve your Italian? If so, please support us with a donation.
Visit the donate page to select your preferred currency and the amount you can afford to give.
Not good with technology? Scroll down to the bottom of the donate page to find simple-to-follow, step-by-step instructions, with pictures!
EasyItalianNews.com

Visit the donate page

the donate page
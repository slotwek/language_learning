ESTERI
ESTERI

 Department of Foreign Affairs and Trade

Frana a Papua Nuova Guinea seppellisce oltre 2.000 persone
Nella notte tra giovedì e venerdì
è venuta giù gran parte di una montagna
a Papua Nuova Guinea.

E’ stata una frana così grande
che il fango e i detriti
hanno seppellito sei villaggi interi,
arrivando fino a 8 metri di altezza
e con un perimetro
pari a 4 campi da calcio.

Il centro nazionale dei disastri del paese
ha riferito all’ONU
che secondo le prime stime
oltre 2.000 persone
potrebbero essere state seppellite vive.
Al momento i corpi
che sono stati ritrovati
sono soltanto cinque.

La frana è avvenuta in una zona montuosa
difficilmente accessibile,
che però negli ultimi tempi
era maggiormente popolata
a causa dei conflitti tribali nelle aree vicine.

Molti soccorsi sono arrivati
anche da altri paesi.
I soccorritori stanno lavorando duramente
a mani nude tra i detriti
alla ricerca di qualche sopravvissuto.

 ITALIA
 ITALIA

 sv1ambo

Palermo, è giallo sulla morte di Angelo Onorato
A Palermo è stato rinvenuto
il cadavere di Angelo Onorato,
imprenditore e marito di Francesca Donato,
eurodeputata.

L’uomo è stato ritrovato sabato pomeriggio
nella sua auto,
alla periferia di Palermo.
Aveva una fascetta di plastica intorno al collo
e una macchia di sangue sulla camicia.

Negli ultimi giorni gli investigatori
hanno esaminato gli indizi
per capire com’è morto l’uomo,
visionando i filmati di due telecamere
installate in strada.

Sebbene la tesi principale
sia quella del suicidio,
la moglie e la figlia sostengono
che si tratti di omicidio,
ma non sono stati trovati indizi
che supportino questa tesi,
né segni di violenza o colluttazione.

Sabato notte Francesca Donato
è stata sentita dalla polizia
a cui ha consegnato una lettera
che il marito aveva lasciato a un avvocato
dicendo: “Se succede qualcosa
consegnala a mia moglie”.

Nella lettera è presente un resoconto
della situazione economica
della famiglia, delle proprietà,
di crediti e debiti,
infine l’ammissione di essersi fidato
di persone sbagliate che gli «volevano male».

ESTERI
ESTERI

 Eddie Maloney

Usa, ucciso durante un furto un attore della serie tv “General Hospital”
Johnny Wactor, attore 37enne
della famosa serie televisiva “General Hospital”
è stato ucciso durante un furto
in una zona residenziale di Los Angeles.

Secondo le prime informazioni,
l’attore avrebbe sorpreso 3 ladri
intenti a rubare
il convertitore catalitico della sua auto;
uno di questi quindi
gli avrebbe sparato un colpo di pistola.

La notizia è stata confermata
dalle autorità locali
e ha suscitato grande shock e commozione
tra i fan della serie
e il pubblico in generale.

La famiglia dell’attore
e gli altri membri del cast della serie
hanno espresso il loro dolore
e hanno chiesto di rispettare la privacy
durante questo difficile momento.

 ITALIA
 ITALIA

Nubifragio a Torino, strade imbiancate dalla grandine
Nel pomeriggio di venerdì 24 maggio
Torino è stata colpita
da una violenta grandinata.

Dalle 17.30 si sono verificati
allagamenti stradali:
veri e propri fiumi
che scorrevano sulle carreggiate,
e il traffico è andato in tilt.
Alcuni alberi sono caduti
e l’acqua ha raggiunto
il livello delle portiere delle automobili.
Inoltre le cantine di alcune case
sono state sommerse dall’acqua.

I chicchi di grandine
hanno ricoperto le strade
come dopo un’abbondante nevicata.

In uno dei quartieri periferici
è caduta la quantità record
di 60 mm di pioggia e grandine
in pochi minuti.

La tangenziale che collega la città
all’autostrada è stata bloccata.
Code lunghissime si sono formate
sul raccordo Torino-Caselle,
verso l’aeroporto.

Il Piemonte è stato in allerta gialla per ore
e il giorno successivo
altri temporali in pianura
e rovesci diurni sui rilievi alpini
hanno interessato la regione.

video.corriere.it

video.corriere.it
 CULTURA & SOCIETA’
 CULTURA & SOCIETA’

 Nouhad Shaikh

Arriva la Nutella vegana solo a base vegetale
Una grande rivoluzione sta per travolgere
una delle creme spalmabili alla nocciola
più famose del mondo:
la Nutella diventerà vegana
e arriverà presto
in tutti i supermercati italiani.

Il noto marchio Ferrero
lancerà la sua Nutella plant based
e si troverà nei negozi
accanto alla versione classica.
La grande differenza tra le due
sarà il contenuto di latte (parzialmente scremato in polvere)
tra gli ingredienti.

La nuova Nutella farà contenti
non solo i vegani,
ma anche tutte le persone
che soffrono di intolleranza al lattosio,
perché sarà 100% vegetale.

Non si conoscono ancora nel dettaglio
gli ingredienti della nuova Nutella,
poiché per il momento questo prodotto
è ancora in fase di sviluppo,
ma il prossimo autunno scopriremo
se la sua bontà sarà sempre la stessa.

 SPORT
 SPORT

 Fernando Frazão/Agência Brasil

L’arte dello sport: le storie dietro i campioni
Lo sport è molto più
che un insieme di regole,
punteggi e gare:
dietro ogni campione
c’è un racconto unico
che vale la pena conoscere.

Prendiamo, ad esempio, Usain Bolt,
il velocista giamaicano
considerato il più grande di tutti i tempi.
Da bambino,
Bolt correva per raggiungere
il negozio del villaggio
più velocemente possibile:
la sua passione,
unita a un duro allenamento,
lo ha portato a vincere
otto medaglie d’oro olimpiche.

Un’altra storia ispiratrice
è quella di Michael Jordan,
il leggendario giocatore di basket.
Da giovane fu escluso
dalla squadra di basket del liceo,
ma invece di arrendersi,
usò quella delusione
come motivazione.

Si allenò ancora più duramente
e divenne uno dei più grandi giocatori
di tutti i tempi,
vincendo sei campionati NBA
con i Chicago Bulls.

Alcuni devono superare
avversità incredibili
per raggiungere il successo.
Un esempio è la storia di Bebe Vio,
schermitrice italiana
che ha perso braccia e gambe
a causa di una meningite fulminante
a 11 anni.
Nonostante questo
ha continuato a inseguire
il suo sogno sportivo
ed è diventata campionessa paralimpica.

Le storie dei campioni
ci mostrano che con il giusto atteggiamento
e il duro lavoro,
possiamo superare qualsiasi ostacolo
e raggiungere i nostri sogni.

icampionidellosport.wordpress.com

icampionidellosport.wordpress.com
Il tuo aiuto è importante!
Questo appello è rivolto a tutti gli ascoltatori perché EasyItalianNews.com riesce a sopravvivere solo grazie al vostro aiuto.
Siamo contenti di poter aiutare tante persone a migliorare la loro abilità di ascoltare e comprendere la lingua italiana, e una piccola donazione riesce a coprire i costi di parte delle edizioni che ogni settimana pubblichiamo.
EasyItalianNews.com

Visita la pagina donazioni per scegliere la valuta che preferisci e la cifra che puoi donare.
Grazie da tutti noi!
Visita la pagina donazioni

Your help is important!
We’re appealing to all our listeners because EasyItalianNews.com only survives with your support.
We’re happy to be able to help so many people improve their ability to listen to and understand the Italian language, and a small donation helps meet the costs of the bulletins we publish each week.
EasyItalianNews.com

Visit the donate page to choose the currency that you prefer and the sum you’re able to give.
Thanks from us all!
Visit the donate page
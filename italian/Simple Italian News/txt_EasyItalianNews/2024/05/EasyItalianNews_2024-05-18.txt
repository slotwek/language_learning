ESTERI
ESTERI

 Annika Haas (EU2017EE)

Slovacchia, attentato contro il premier Robert Fico
Il premier slovacco Robert Fico
è stato vittima di un attentato
mentre si trovava
fuori dalla sua residenza ufficiale
a Bratislava.

L’attentatore,
identificato come Juraj Cintula,
un uomo di 71 anni originario di Levice,
è stato arrestato
immediatamente dopo l’attacco.

Secondo le prime ricostruzioni,
Cintula si è avvicinato a Fico
per stringergli la mano
prima di aprire il fuoco.

Il premier slovacco,
noto per le sue posizioni filo russe e populiste,
è stato colpito
da tre o quattro colpi di pistola.
E’ stato immediatamente trasportato in ospedale
dove è stato sottoposto
ad un intervento chirurgico d’urgenza.

Gli agenti hanno arrestato Cintula,
che è accusato
di omicidio premeditato.

L’attentato ha suscitato una forte reazione
sia in Slovacchia
che a livello internazionale.
Il presidente slovacco Zuzana Čaputová
ha condannato fermamente l’attentato,
dichiarando che “gli atti di violenza politica
non troveranno mai giustificazione”.

Il governo ha quindi rafforzato
le misure di sicurezza
per proteggere gli alti funzionari dello Stato
e prevenire ulteriori attacchi.

ESTERI
ESTERI

Argentina, bruciate vive tre donne
In Argentina tre donne
sono state bruciate vive.
L’omicidio si è consumato domenica
nel quartiere di Barracas,
nella capitale.

Inizialmente si pensava a un incendio
provocato da una stufa,
ma dopo poche ore si è appurato
che si è trattato
di un crimine d’odio e di genere,
dettato dall’omofobia.

Non ci sono dubbi sulla natura dolosa,
la polizia ha infatti rinvenuto
stracci imbevuti di liquido infiammabile.

L’incendio è stato provocato da un uomo
che ha lanciato una bottiglia molotov
nella stanza di un hotel familiare
in cui vivevano 4 donne,
che formavano 2 coppie.
Solo una di loro è sopravvissuta,
riportando gravi ustioni
e danni respiratori.

L’associazione lesbiche di Barracas
ha organizzato una protesta
di fronte all’albergo,
dichiarando che le donne sono state bruciate
per il loro orientamento sessuale.

Il principale sospettato
sarebbe un vicino di stanza
con cui le donne avevano frequenti discussioni.
L’uomo è stato arrestato,
dopo il suo tentativo, fallito,
di togliersi la vita.

 ITALIA
 ITALIA

In dieci anni l’Italia ha perso 3 milioni di giovani
In Italia, otto persone su dieci
vogliono figli,
ma non riescono a realizzare
il loro desiderio.

Mancano 200.000 bambini
perché 30 anni fa non sono nati
i potenziali genitori.
Nel 2023 le persone tra i 18 e i 34 anni
erano appena 10,33 milioni
con un calo del 22,9%
rispetto al 2022,
quando erano 13,39 milioni.

Le cause sono soprattutto economiche.
Secondo l’ultimo rapporto Istat,
tra il 2013 e il 2023 il potere d’acquisto
delle retribuzioni lorde in Italia
è diminuito del 4,5%.
L’occupazione è aumentata,
ma l’Italia conserva una quota
molto elevata di occupati
in condizioni di vulnerabilità economica.

Nel 2023 il tasso di occupazione
della popolazione tra i 15 e i 64 anni
ha raggiunto il 61,5%,
ma rispetto agli altri Paesi Ue
l’Italia registra un notevole ritardo
dovuto alla crisi occupazionale
delle regioni del Mezzogiorno.

L’incidenza di povertà assoluta individuale
è passata dal 4,9% nel 2014
al 7,6% nel 2023.
Neppure l’ultima legge di Bilancio 2024
accoglie questa sfida,
perché continua a tagliare sul welfare,
mentre investe ingenti risorse
nell’industria bellica.

 TECNOLOGIA
 TECNOLOGIA

Vietate raccolte di fondi su Facebook e Instagram
A partire dal prossimo 1° luglio,
nello spazio economico europeo,
verrà adottata la misura
che vieterà le raccolte fondi
sui social Meta.
La società americana sta nel frattempo
inviando una mail
per comunicare il prossimo cambiamento
agli utenti che hanno già contribuito
alle raccolte fondi.

Questa funzione,
introdotta nel 2015,
era stata usata in occasione di compleanni
quando gli utenti chiedevano
di sovvenzionare una causa o un ente di beneficenza,
invece di fargli gli auguri.

Le donazioni hanno raccolto
più di 7 miliardi di dollari.
Da luglio però,
all’interno dello spazio economico dell’Europa,
non sarà più possibile organizzare
né partecipare alle raccolte fondi
attraverso questi due social network.

Con molta probabilità la ragione
di questa nuova limitazione
rispetta le norme sul GDPR (General Data Protection Regulation)
e sulla privacy imposte dall’Unione.

Dopo il 1° luglio
gli utenti potranno continuare
a effettuare le donazioni
ma direttamente sui siti delle associazioni.
A questo punto i vari enti no profit
dovranno adeguare i propri siti web
per gestire il denaro che gli verrà donato,
non solo dal punto di vista tecnico,
ma anche normativo.

 CULTURA & SOCIETA’
 CULTURA & SOCIETA’

100 anni fa nasceva Mike Bongiorno
Uno degli storici presentatori italiani,
che ha avuto il merito di portare il tele-quiz
nella neonata televisione italiana,
quest’anno avrebbe compiuto 100 anni.

Il 26 maggio del 1924 infatti
nasceva a New York
Michael Nicholas Salvatore Bongiorno;
la mamma era torinese,
mentre suo padre era italoamericano.
La famiglia si è trasferita in Italia
quando Mike era ancora un bambino,
fin da giovanissimo ha collaborato
alle pagine sportive della Stampa.

Durante la seconda guerra mondiale
si è unito ai partigiani,
dato che parlava molto bene l’inglese
era la staffetta per comunicare con gli alleati.
Catturato dai nazisti,
ha trascorso un periodo di prigionia
nel campo di concentramento di Mauthausen.

Nel 1953 è diventato il presentatore
di uno dei primi programmi televisivi italiani:
‘Arrivi e partenze’.
Ma a decretare il suo successo
è stato ‘Lascia o raddoppia?’.

Dagli anni 50 in poi
la presenza di Mike Bongiorno
nelle case degli italiani
è stata una certezza quotidiana,
fatta di tele-quiz sempre diversi e innovativi.

Per questo suo anniversario,
la Rai gli dedicherà una serie TV
in quattro episodi
che si intitolerà ‘Mike’.

 SPORT
 SPORT

 StateofIsrael

Il Giro d’Italia
Il Giro d’Italia è una delle più importanti
manifestazioni sportive italiane.
Si tratta di una corsa ciclistica
maschile a tappe
che si svolge generalmente
nelle prime settimane di maggio.

L’evento coinvolge varie nazionalità
e il percorso varia ogni anno
includendo tratti pianeggianti
e salite di montagna.

Venne istituito dalla Gazzetta dello Sport
nel 1908
e il primo vincitore fu Luigi Ganna.
Da allora il giro
si è sempre corso
ad eccezione del periodo
durante le due guerre mondiali.

Il simbolo del giro
è la maglia rosa,
indossata da chi guida la classifica generale.
La scelta naturalmente deriva
dal colore delle pagine della Gazzetta.

Nel 1924, tra molte polemiche,
prese parte al giro anche una donna,
Alfonsina Strada,
che ancora oggi è l’unica donna
ad avere partecipato al giro.

Esistono maglie di altri colori:
Ciclamino: indossata dal leader
della classifica a punti;
Azzurra: per il leader
della classifica di montagna;
Bianca: per il miglior under 25;
Nera: per l’ultimo in classifica,
ma con un premio in denaro.

Quest’anno il giro è iniziato
il 4 maggio a Torino
e si concluderà il 26 maggio
a Roma.
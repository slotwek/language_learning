ESTERI
ESTERI

 Hossein Zohrevand, Tasnim News Agency

Iran lancia missile balistico a lungo raggio
L’Iran ha compiuto un passo significativo
nell’incremento della sua potenza militare navale
lanciando un missile balistico
a lungo raggio
da una nave da guerra.

È la prima volta
che le Guardie Rivoluzionarie,
la principale forza armata iraniana,
effettuano un test di questo tipo,
suscitando preoccupazione
negli Stati Uniti e nei loro alleati.

Il comandante delle Guardie Rivoluzionarie,
Hossein Salami,
ha dichiarato che il test
ha dimostrato la capacità dell’Iran
di colpire obiettivi in tutto il mondo,
evidenziando un avanzamento
nelle capacità navali del paese.

Questo sviluppo arriva
in un momento di tensione
e potrebbe innescare
una corsa agli armamenti nella regione,
con una seria risposta
da parte degli stati vicini
che potrebbero sentirsi minacciati.

notizie.tiscali.it

notizie.tiscali.it
ESTERI
ESTERI

 CDE Global

California approvato il riciclo delle acque reflue
Contro la siccità
e la mancanza di acqua potabile,
in alcuni paesi
si stanno pensando alternative
che potrebbero sembrare bizzarre.

Nello stato della California, per esempio,
dove l’acqua potabile ormai è diventata
una risorsa sempre più scarsa,
l’Autorità idrica avrebbe approvato
la legalizzazione del riciclo delle acque reflue,
in modo da riutilizzare
tutta l’acqua disponibile:
verranno per questo costruiti
impianti di depurazione
per servire milioni di persone.

Secondo le nuove regole,
la acque reflue dovranno essere trattate
contro tutti gli agenti patogeni e i virus,
anche nel caso in cui questi microrganismi
non siano presenti.
Un trattamento così concentrato
farà perdere all’acqua tutti i minerali
che ne danno il sapore.
Probabilmente i minerali
verranno aggiunti alla fine
del processo di distillazione.

Con questo nuovo piano
il distretto idrico della California meridionale,
che serve 19 milioni di persone,
vorrebbe produrre
più di mezzo miliardo di litri al giorno
di acqua riciclata,
e magari recuperare anche l’acqua consumata.

ESTERI
ESTERI

Israele concede licenze a Eni per il gas offshore nell’area marittima della Palestina
Quattro gruppi palestinesi
per i diritti umani
hanno denunciato il governo israeliano
per aver concesso “licenze illegali
di esplorazione del gas israeliano
al largo delle coste di Gaza”,
e hanno chiesto a Israele
di “revocare le gare d’appalto
che violano il diritto internazionale”.

Il 29 ottobre, già in piena guerra,
il ministro dell’Energia israeliano
aveva annunciato la firma
di una convenzione tra Eni
e altre società internazionali e israeliane
per la licenza di sfruttamento
del giacimento di gas offshore
di fronte a Gaza,
all’interno di una zona marittima
al 62% palestinese.

In Italia, la vicenda è oggetto
di interrogazione parlamentare
da parte dell’opposizione di Verdi e Sinistra
perché coinvolge il governo nazionale,
in quanto maggiore azionista di Eni
con il 32% delle quote societarie.

Eni si era aggiudicata
la concessione del gas di Gaza
in luglio, tre mesi prima della guerra,
ma secondo i partiti all’opposizione,
in un conflitto così devastante,
Eni avrebbe dovuto rifiutare
la formalizzazione della concessione.

Il punto è che Israele
non riconosce lo Stato palestinese,
quindi nemmeno il suo diritto legale
sulle zone marittime.
Di conseguenza utilizza le risorse naturali
delle terre occupate
per un proprio vantaggio economico.

greenreport.it
ilmanifesto.it
greenreport.it

ilmanifesto.it
 CULTURA & SOCIETA’
 CULTURA & SOCIETA’

 Sean Reynolds

Il tutù di Carrie Bradshaw battuto all’asta per una cifra record
La celebre serie tv degli anni ’90
che racconta i disastri sentimentali (e non solo)
di quattro amiche,
ha segnato un’epoca di mode e tendenze,
non solo a New York.

La serie ‘Sex and the City’
ha fatto infatti il giro del mondo,
consacrando le protagoniste
e i loro meravigliosi vestiti griffati,
oltre alle vite surreali
nella metropoli americana.
Uno dei simboli di Sex and the City
è il mitico tutù rosa
di Carrie (Sarah Jessica Parker),
ed è stato venduto all’asta
a una cifra esorbitante.

Pagato solo 5 dollari
dalla stylist Patricia Field
e scelto come capo signature
per la sigla originale di Sex and the City,
è stato venduto per 52 mila dollari.
Donato alla Julien’s Auctions
insieme a una replica del tank top rosa,
il tutù è stato battuto e venduto il 18 gennaio
per un valore 4 volte superiore
al prezzo di partenza.

 CULTURA & SOCIETA’
 CULTURA & SOCIETA’

 Marco Verch

Perché si festeggia San Valentino?
San Valentino è la “festa degli innamorati”
e si festeggia il 14 febbraio.
La festa prende il nome
dal santo cristiano
patrono delle coppie di innamorati.
Di San Valentino però
non si sa molto.

La Chiesa cattolica decise di fermare
l’antico rito romano pagano
dei Lupercalia,
festività legate alla fertilità
che cadevano proprio intorno al 14 febbraio,
dove uomini e donne
si univano liberamente
per procreare in assenza di legami ufficiali.

Quindi trovò San Valentino
per sostituirlo al dio pagano Lupercus,
e nel 469 il sacerdote Valentino
divenne il patrono degli innamorati.

San Valentino morì da martire
decapitato dalle autorità romane:
la leggenda narra
che avesse incontrato l’amore
negli occhi della figlia cieca
del suo carceriere.

Dal mondo anglosassone
la festa si è diffusa negli Stati Uniti,
per diventare una ricorrenza
istituzionale e commerciale.

In Olanda e in Inghilterra
c’è l’usanza di spedire biglietti
senza rivelare la propria identità.
In Italia la tradizione vuole
che gli innamorati si scambino
piccoli doni, fiori o cioccolatini.
In Spagna si organizza
una cena a lume di candela
seguita da passeggiata romantica.
Il regalo preferito sono le rose rosse.

In America invece non si festeggiano
solo gli innamorati intesi come coppia,
ma è anche la festa
della famiglia e dell’amicizia.

Il 14 febbraio in Giappone
sono le donne a regalare i cioccolatini
agli uomini,
che non devono necessariamente
essere i loro mariti o fidanzati.
Gli uomini ricambieranno il dono,
regalando cioccolato bianco,
un mese dopo, il 14 marzo,
in occasione del White Day.

 SPORT
 SPORT

Mondiali di nuoto, oro per l’Italia
Primo posto per Simona Quadarella
ai mondiali di nuoto
di Doha 2024.

La nuotatrice romana ha dominato
in lungo e in largo la competizione
dei 1500 stile libero,
andando subito in vantaggio
già dalle prime vasche,
e aggiudicandosi così la medaglia d’oro
davanti alla cinese Li Bingjie
e alla tedesca Isabel Gose.

Con questa vittoria
la Quadarella diventa la seconda italiana
a vincere un oro
in due edizioni diverse dei Mondiali,
dopo Federica Pellegrini.

Inoltre salendo sul podio
si è conquistata
il pass olimpionico
per Parigi 2024.
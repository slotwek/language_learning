ITALIA
 ITALIA

Studenti manganellati a Pisa
La settimana scorsa a Pisa
diversi studenti hanno manifestato
a favore del popolo palestinese.

Durante la manifestazione
gli studenti sono stati colpiti
con i manganelli
durante una carica della polizia.
Numerosi ragazzi,
molti dei quali minorenni,
hanno riportato ferite e contusioni
e sono stati portati
negli ospedali vicini.

Anche a Firenze
si è ripetuta la stessa cosa.

La procura ha già dato avvio
agli accertamenti preliminari
rispetto ai fatti di Pisa.
Saranno analizzati i video
e la catena di comando dell’operazione
di mantenimento dell’ordine pubblico
per capire da chi possa essere partito
l’ordine di caricare e perché.

Il presidente della repubblica,
Sergio Mattarella,
si è confrontato con il ministro dell’interno
e ha affermato
che “l’autorevolezza delle forze dell’ordine
non si misura sui manganelli,
ma sulla capacità
di assicurare la sicurezza
tutelando, al contempo,
la libertà di manifestare pubblicamente opinioni.
Con i ragazzi i manganelli
esprimono un fallimento”.

Numerose persone
sono scese in piazza a Pisa
a sostegno degli studenti.

ESTERI
ESTERI

 Skalle-Per Hedenhös

Germania: via libera alla legalizzazione della cannabis
La Germania ha compiuto
un passo storico
verso la legalizzazione
della cannabis.

A partire dal 1° aprile 2024,
sarà consentito
il possesso di 50 grammi
per uso personale
e la coltivazione
di un massimo di tre piante
per gli adulti.

Questa decisione pone la Germania
tra i Paesi con le leggi più permissive
sull’uso della marijuana
nell’Unione Europea.

Il Bundestag tedesco
ha votato a larga maggioranza
a favore della legalizzazione,
con 407 voti a favore
e 226 contrari.

La nuova legge mira
a ridurre il mercato nero,
proteggere i giovani dal consumo di cannabis
e prevenire l’uso
di quantità pericolose di THC,
il principale ingrediente psicoattivo
della pianta.

Nonostante l’approvazione,
la legge ha suscitato preoccupazioni
tra pediatri e giudici,
e critiche da parte
dell’opposizione conservatrice,
che ha promesso di abrogare la legge
se tornerà al potere.

ESTERI
ESTERI

UK, telefoni vietati a scuola
La Gran Bretagna ha messo al bando
i cellulari nelle scuole
per “minimizzare il disturbo
e migliorare il comportamento nelle classi”.
Il divieto si estende
agli intervalli e ai pasti,
e gli insegnanti avranno il potere
di perquisire le borse degli alunni.

Le scuole hanno quattro opzioni
per mettere in pratica il bando.
La più radicale prevede
il divieto assoluto
di portare in classe i telefoni,
dovendoli lasciare a casa;
altre due opzioni sono
lasciarli allo staff scolastico
oppure negli armadietti;
mentre la soluzione meno rigida
permette agli studenti
di tenersi i telefoni,
che però non devono essere
“né usati, né visti, né sentiti”
e quindi lasciati spenti
in fondo agli zainetti.

Perfino l’Unesco si era schierato
per l’eliminazione dei telefoni in classe,
citando prove che il loro uso
durante le lezioni
abbassa la performance educativa.

 ITALIA
 ITALIA

Tornano i lupi sulle Alpi
Dopo essere spariti
per quasi un secolo,
i lupi sono tornati sulle Alpi.
È una buona notizia
per la biodiversità europea,
ma la concentrazione di branchi
in alcune aree
è diventata un pericolo,
soprattutto per il bestiame.

Nel Nord Italia
si è aperto un dibattito
tra chi li considera una minaccia
e chi invece crede
che bisogna imparare a convivere
con questi animali.

Su richiesta degli allevatori
e delle autorità locali,
lo scorso dicembre la Commissione europea
ha proposto di ridurre
il livello di protezione del lupo
da “strettamente protetto” a “protetto”.

Per chi subisce gli attacchi dei lupi,
evento comunque raro,
la Regione Lombardia
ha previsto un indennizzo
che rientra nel progetto “Life WolfAlps”.

La presenza di questi predatori
è un “indicatore biologico
di un territorio ben conservato
e in buona salute,
da un un punto di vista naturalistico
e della biodiversità”.

La polizia precisa
che i sensi del lupo
“sono estremamente acuti,
per cui è molto improbabile avvistarlo
prima che lui si accorga
della nostra presenza
e si allontani”.

 CULTURA & SOCIETA’
 CULTURA & SOCIETA’

La tradizione automobilistica in Italia
La tradizione automobilistica italiana
è una storia di passione,
innovazione e stile,
che ha lasciato un segno indelebile
nel mondo dell’automobilismo.

Fiat, acronimo di “Fabbrica Italiana Automobili Torino”,
è stata fondata nel 1899
e rappresenta la nascita
dell’industria automobilistica italiana.

La Fiat ha giocato
un ruolo cruciale
nello sviluppo sociale
ed economico dell’Italia,
simboleggiando la mobilità di massa
e l’innovazione tecnologica.

Ferrari e Lamborghini
sono invece sinonimi di prestazioni,
lusso e design all’avanguardia.

Ferrari, fondata da Enzo Ferrari nel 1947,
è diventata il marchio più celebre
nel mondo delle corse automobilistiche,
in particolare in Formula 1,
dove ha ottenuto
successi senza precedenti.

La storia di Lamborghini,
fondata da Ferruccio Lamborghini nel 1963,
è nata dalla rivalità con Ferrari
e si è evoluta
in uno dei marchi di supercar
più esclusivi al mondo.

Nel contesto contemporaneo,
i marchi italiani continuano a spingere
i confini dell’innovazione,
soprattutto nel campo delle supercar
e delle auto di lusso.

italoamericano.org

italoamericano.org

 CULTURA & SOCIETA’
 CULTURA & SOCIETA’

 Sailko

Scoperto codice nascosto nella Divina Commedia
Dopo quasi 700 anni,
grazie al lavoro degli scrittori Monaldi e Sorti,
allo studio di due scienziati
dell’Università di Pisa e del Cnr,
è stata scoperta la simbologia numerica
del canto XVII del Purgatorio.

Gli scrittori Monaldi e Sorti hanno capito
che l’opera di Dante ha uno schema
che collegherebbe il suo contenuto
con numeri e disposizioni di croci.
Per fare questo hanno chiesto aiuto
ad Andrea Esuli del Cnr
e Paolo Ferragina, professore di algoritmi
dell’Università di Pisa.

Il poema di Dante conterrebbe
anche uno schema matematico
invisibile ai contemporanei
ma comprensibile solo 700 anni dopo,
grazie all’avvento del computer.

Collocando le cantiche una sopra all’altra
appare uno schema, combinazioni
e strutture a croce.
La somma di queste strutture a croci
fa 33 come gli anni di Cristo,
oppure 9 come gli anni che aveva Dante
quando incontrò Beatrice.

Il professor Esuli ha inoltre individuato
nel diagramma delle croci
un’altra struttura
che ha la forma di una H palindroma,
dove le gambe dell’H
sono fatte da numeri 9,
i numeri “di Beatrice”,
e l’H è l’elemento centrale
del monogramma IHS,
antica rappresentazione del nome di Cristo,
come Ichtus.

Grazie a questo studio adesso sappiamo
che il XVII canto del Purgatorio
rappresenta il cuore centrale
della Divina Commedia.

corrierefiorentino.corriere.it
initalia.virgilio.it
corrierefiorentino.corriere.it

initalia.virgilio.it
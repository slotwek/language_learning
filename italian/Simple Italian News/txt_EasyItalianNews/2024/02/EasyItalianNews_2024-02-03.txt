ESTERI
ESTERI

 Croquant

Bruxelles, mille trattori per le strade della città
La capitale europea è stata teatro
di una massiccia protesta
degli agricoltori,
che hanno invaso le strade di Bruxelles,
creando blocchi
e appiccando incendi.

Gli agricoltori,
provenienti da diverse parti d’Europa,
si sono radunati a Bruxelles
per esprimere il loro dissenso
contro la Politica agricola comune (Pac)
e il Green Deal.

La protesta ha visto momenti di tensione,
con la polizia
che ha dovuto utilizzare gli idranti
per contenere la folla.

Alcuni manifestanti
hanno lanciato bottiglie e uova
contro la sede del Parlamento europeo,
e una statua storica
è stata abbattuta.

Il Green Deal europeo,
che prevede un taglio drastico dei fitofarmaci,
l’estensione del biologico
e la riduzione dei terreni coltivati,
è stato al centro delle critiche.
Gli agricoltori temono che queste misure
possano portare a una “decrescita”
che minaccia l’agricoltura e l’ambiente.

Nonostante la protesta,
la Commissione europea
ha mostrato segni di apertura,
proponendo una deroga per il 2024
che potrebbe alleviare
la pressione sugli agricoltori.

ESTERI
ESTERI

Il caso Ilaria Salis, detenuta da undici mesi in Ungheria
Per Ilaria Salis sono stati chiesti
undici anni di carcere
dalla Procura ungherese.
La 39enne militante antifascista
è accusata di aver partecipato
all’aggressione di due neonazisti
durante una contromanifestazione
a Budapest l’11 febbraio 2023.
In quella data,
il “Giorno dell’onore”,
si tiene un raduno di “nostalgici” di Hitler.

L’avvocato della donna
sostiene che non ci sono prove.

Salis è un’insegnante di Monza
ed è in carcere a Budapest da undici mesi.
All’udienza del 29 gennaio,
la donna è apparsa in catene
a mani e piedi.

L’accusa del Pubblico Ministero
è di ripetute aggressioni
che avrebbero causato
lesioni corporali aggravate,
e di “associazione per delinquere”.

Secondo il magistrato,
l’imputata e altre due persone
farebbero parte di un’organizzazione
estremista di sinistra.

L’avvocato difensore ha denunciato
una “situazione carceraria e processuale
che vìola le nostre leggi”.
“Ilaria, che si dichiara non colpevole,
non ha mai potuto leggere gli atti,
perché non le sono stati mai tradotti,
e non ha ancora visto le immagini
su cui si fonda l’accusa”.

Salis “è trattata come un terrorista
internazionale pericoloso”:
le si impedisce ogni contatto con la famiglia
e con le autorità italiane.

ESTERI
ESTERI

 Francisco Anzola

Kenya, esplosione di gas e incendio a Nairobi
Nella notte tra l’1 e il 2 febbraio
sono morte almeno tre persone
in un incendio
per un’esplosione di gas
a Nairobi, capitale del Kenya.
I feriti, secondo il bilancio attuale,
sarebbero 271.

L’incendio è scoppiato a mezzanotte
e solo alle 9 del mattino
è stato dichiarato sotto controllo.

Il portavoce del governo,
Isaac Maigua Mwaura,
ha dichiarato su X
che l’incendio sarebbe stato provocato
dall’esplosione di un camion
che trasportava gas.

Le fiamme hanno danneggiato case,
negozi, uffici e automobili,
e molti abitanti della zona
hanno trascorso la notte all’aperto.

 ITALIA
 ITALIA

 Fred Romero

Inps condannato per discriminazione
Una sentenza del Tribunale di Bergamo
ha stabilito che l’Inps
(Istituto nazionale previdenza sociale)
dovrà consentire
anche ai genitori dello stesso sesso
di richiedere i congedi parentali;
l’ente dovrà cambiare il suo portale
entro due mesi,
dando la possibilità
ai genitori dello stesso sesso
di registrarsi.

Se questo non avverrà entro la scadenza,
l’Inps subirà una sanzione di 100 euro
per ogni giorno di ritardo.
La sentenza è giunta
a seguito di un’azione collettiva
proposta dalla Rete Lenford,
associazione di legali
che si occupa di diritti LGBT+,
con il contributo del patronato Inca
della Cgil di Brescia.

Attraverso il ricorso presso il tribunale di Bergamo
è stato chiesto di dichiarare
che il “congedo di paternità obbligatorio”
spetta anche a una lavoratrice
quando è genitrice
in una coppia composta da due donne;
che il congedo di paternità alternativo
spetta al padre anche quando è genitore
in una coppia di due uomini;
che il congedo parentale
spetta a ciascuno dei due genitori
indipendentemente dal genere dell’altro genitore.

27esimaora.corriere.it

27esimaora.corriere.it

 ITALIA
 ITALIA

The table: nuova idea di ristorazione a Verona
Micol Zornella,
giovane chef di 36 anni,
ha aperto nel 2020
l’Antica Amelia Bistrot,
un ristorante raffinato
nel centro storico di Verona.

Il ristorante ha vinto la puntata veronese
del programma televisivo “Quattro Ristoranti”
di Alessandro Borghese.

Le cose con la pandemia
sono cambiate molto
e Zornella, chef autodidatta,
ha dichiarato di non riuscire più
a trovare personale adatto
a lavorare in sala.
Da qui è venuta l’idea innovativa:
ha deciso di togliere i 24 coperti
e riunire tutti gli ospiti
in un grande tavolo centrale,
il quale verrà servito direttamente da lei.

Il progetto ha preso il nome di “The table”
e consiste nel mettere allo stesso tavolo
12 sconosciuti.
Il menù sarà fisso
ma diverso ogni sera,
per un costo totale di circa 80 euro.

corrieredelveneto.corriere.it

corrieredelveneto.corriere.it

 CULTURA & SOCIETA’
 CULTURA & SOCIETA’

 Olga/ Олька

Giornata mondiale dei calzini spaiati
Nasce in una scuola primaria del Friuli
l’idea per una nuova festività.
Il primo venerdì di febbraio
si celebra la giornata mondiale
dei calzini spaiati.

Questa ricorrenza,
che potrebbe sembrare una banalità,
è stata ideata dalla maestra Sabrina Flapp
per sensibilizzare i bambini
sull’autismo e altre diversità,
promuovendo la cultura dell’inclusione.

La società Enel ha deciso
di promuovere l’iniziativa
condividendola sui canali social
e invitando tutti a postare
le loro foto con calzini diversi.

Quest’anno si celebra
l’undicesima edizione di questa giornata
iniziata per gioco
ma che in poco tempo è diventata virale.

Secondo la maestra mettere calzini diversi
non è un difetto,
quanto un segno di autenticità
che rende ciascuno di noi unico.
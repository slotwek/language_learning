ESTERI
ESTERI

 Pakistan Tehreek-e-Insaf

Nuova condanna per l’ex premier pakistano
Imran Khan, ex premier del Pakistan,
ha ricevuto una condanna di 14 anni
per corruzione.
Insieme alla moglie
è stato accusato
di aver venduto doni ricevuti
quando era al potere.

Questa è la seconda condanna
in due giorni,
che segue la precedente condanna
di 10 anni
per aver divulgato segreti di Stato.
Non è ancora chiaro se le sentenze
saranno conseguite consecutivamente
oppure contemporaneamente.

Khan ha affermato
che le sentenze a suo carico
sono di natura politica.
Tutto ciò avviene
appena una settimana
prima delle elezioni nazionali,
alle quali l’ex premier
non potrà candidarsi.

 ITALIA
 ITALIA

Carabiniere dichiara: “Mattarella non è il mio presidente”
“Il presidente della Repubblica
è il mio simbolo.
Ho detto una frase stupida
che non pensavo veramente,
sono mortificato. Chiedo scusa”.
G.M., 54 anni,
carabiniere maresciallo capo,
si è così scusato
per la risposta “infelice”
data a una manifestante
durante il sit-in pro-Palestina,
tenutosi a Roma.

La donna a cui la frase è stata rivolta
è Franca Caffa,
novantaquattrenne ex consigliera comunale
di Rifondazione comunista,
che aveva chiesto al carabiniere:
“Cosa ha detto Mattarella?”
L’uomo le aveva risposto:
“Con tutto il rispetto signora,
non è il mio presidente”.
“Di che paese è?”
ha domandato allora Caffa,
e il carabiniere ha replicato:
“Non l’ho votato,
non l’ho scelto io,
non lo riconosco”.

Dopo la grave dichiarazione del carabiniere,
il comando generale dell’Arma
ha disposto il suo immediato trasferimento.
Al momento si ipotizza a suo carico
il reato di “offesa
all’onore o al prestigio
del presidente della Repubblica”.

ESTERI
ESTERI

 Frankie Fouganthin

Dimessa la principessa Kate
La principessa del Galles
è stata dimessa dalla London Clinic.
Kate, consorte dell’erede al trono William,
ha trascorso in ospedale
13 notti di ricovero
in seguito a un intervento chirurgico
all’addome.
Sulla natura del ricovero e dell’intervento
ancora non sono noti i dettagli.

Kate ha lasciato l’ospedale
in totale discrezione,
senza mostrarsi in pubblico
e soprattutto senza far trapelare
nessuna immagine.
La London Clinic è la stessa
in cui è stato ricoverato
anche re Carlo III,
per un intervento alla prostata.

Kensington Palace,
residenza ufficiale dei principi di Galles,
ha fatto sapere che la principessa sta migliorando,
ma conferma la convalescenza lunga,
per il momento a tempo indeterminato.
Durante questo periodo la principessa
sarà assente da ogni impegno pubblico.

La convalescenza avverrà
in una residenza reale a Windsor,
fuori città,
mentre il marito e i tre figli
saranno a Kensington Palace,
a Londra.
Il Principe e la Principessa
hanno ringraziato l’intero team
della London Clinic
e per gli auguri ricevuti
da tutto il mondo.

 TECNOLOGIA
 TECNOLOGIA

 Steve Jurvetson

Elon Musk: “Effettuato il primo impianto Neuralink su un essere umano”
La startup di Elon Musk
ha installato il suo primo impianto cerebrale
in un essere umano.
Lo ha comunicato il suo fondatore,
definendo i risultati “promettenti”.

Neuralink è stata co-fondata
dal magnate nel 2016
con l’obiettivo di costruire
canali di comunicazione diretta
tra il cervello e i computer.
Ciò punta a potenziare
le capacità umane,
curare disturbi neurologici come la SLA
e il parkinson.

L’anno scorso Neuralink ha dichiarato
di aver ottenuto l’approvazione
della Food and Drug Administration
per poter testare i suoi impianti cerebrali
sulle persone.

La startup aveva già condotto alcuni studi
sugli impianti negli animali,
attirando numerose critiche.

La tecnologia tramite cui funzionerà l’impianto
si chiama “Link”
ed è un dispositivo della dimensione
di cinque monete impilate,
inserito nel cervello umano
tramite un intervento chirurgico invasivo.

 SALUTE
 SALUTE

 Mirocgn

Oms: ‘Dal 2021 raddoppiate le carenze di farmaci’
L’Organizzazione Mondiale della Sanità (OMS)
ha recentemente rivelato
che dal 2021 le carenze di farmaci
sono raddoppiate,
con un aumento del 101%
in diversi paesi.

Questa situazione ha portato
a un aumento della circolazione
di farmaci contraffatti
e di qualità inferiore.

Le cause delle carenze di farmaci
possono essere molteplici:
l’irreperibilità del principio attivo,
problematiche legate alla produzione
e provvedimenti di ritiro dal mercato.

Le carenze di farmaci
hanno un impatto significativo
sul sistema sanitario.
In alcuni casi,
i pazienti possono ricorrere
a un medicinale equivalente
oppure richiedere al medico
un farmaco alternativo;
tuttavia, in assenza
di un equivalente o di un’alternativa terapeutica,
la situazione può diventare problematica.

Per affrontare questa situazione,
l’OMS suggerisce
che gli operatori sanitari
si impegnino a rispettare
le buone pratiche
di prescrizione e distribuzione
dei farmaci.

Inoltre, è importante
che le autorità sanitarie
lavorino per garantire la continuità
delle forniture di farmaci
e per trovare fornitori alternativi.

 CULTURA & SOCIETA’
 CULTURA & SOCIETA’

Il cibo italiano: specialità e tradizioni
L’Italia è rinomata in tutto il mondo
per la sua straordinaria cucina,
che offre moltissime specialità culinarie
e tradizioni secolari.

La varietà culturale che si trova in Italia
si riflette anche nella sua cucina.
Ogni regione italiana
vanta le proprie specialità culinarie,
che sono il risultato
di secoli di tradizione
e passione per il cibo.

In Italia, il cibo non è solo
una questione di nutrimento,
ma anche di condivisione
di momenti speciali
con la famiglia e gli amici.

Il pranzo della domenica
è un’istituzione
in molte famiglie italiane,
un momento in cui tutti si riuniscono
per gustare un pasto abbondante
e condividere storie e risate.

Inoltre, feste e celebrazioni
sono spesso accompagnate
da pietanze tradizionali
legate a eventi specifici,
come il panettone a Natale.

Ogni angolo d’Italia
offre qualcosa di unico da gustare:
la famosa pasta alla carbonara romana,
la polenta in Lombardia, Veneto e Piemonte,
le arancine e le panelle siciliane,
la pasta fresca fatta in casa,
la piada e i tortellini in Emilia-Romagna,
le pizze napoletane
cotte nel forno a legna.
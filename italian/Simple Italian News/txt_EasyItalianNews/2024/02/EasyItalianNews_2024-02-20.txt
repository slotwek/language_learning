ESTERI
ESTERI

 Evgeny Feldman

Aleksej Navalnyj morto in carcere
L’oppositore russo Aleksej Navalnyj
è morto nella prigione
dove stava scontando
una pena di 19 anni.
Lo hanno annunciato
i servizi carcerari russi (Fsin).

Mentre si accertano
le cause della sua morte,
arrivano i commenti della comunità internazionale.
Jake Sullivan, consigliere
per la sicurezza nazionale statunitense,
ha espresso preoccupazione
per la morte di Navalnyj,
considerata la politica repressiva del governo russo
nei confronti dei suoi oppositori.

A conferma dei sospetti
intorno alla morte del detenuto politico,
giunge l’accusa di “omicidio”
mossa dall’ex deputato dell’opposizione
Dmitrij Gudkov:
“È un omicidio organizzato da Putin.
Anche se Aleksej fosse morto
per cause naturali,
queste sarebbero le conseguenze
del suo avvelenamento
e poi delle torture subite in carcere”.

Garry Kasparov, oppositore di Putin
ed ex campione del mondo di scacchi,
ha scritto che Putin
“non è riuscito a uccidere Navalnyj
in modo rapido e segreto,
facendolo avvelenare,
così lo ha assassinato lentamente
e pubblicamente in carcere.
Navalnyj è stato ucciso
per aver smascherato Putin
e la sua mafia”.

 ITALIA
 ITALIA

Corte di appello di Roma boccia il decreto Salvini
La Corte di appello di Roma ha stabilito
che si potrà usare la dicitura
genitore 1 e genitore 2
sulle carte di identità dei minori.
In questo modo il decreto
firmato da Salvini nel 2019
è stato bocciato,
in quanto ritenuto contrario alla Costituzione.

All’epoca della firma del decreto,
Matteo Salvini era ministro dell’Interno
e imponeva l’uso delle parole padre e madre
sui documenti di identità elettronici dei minori.
In totale contrasto
con le famiglie arcobaleno,
l’imposizione del decreto
non poteva essere accolta.

La Corte ha quindi stabilito
che se sui registri è indicato
che una persona è figlia di due madri,
allora i modelli ministeriali devono rispettare
questa indicazione
e sulla carta d’identità
devono essere indicate due madri,
oppure due padri,
utilizzando la dicitura “genitori”.

ESTERI
ESTERI

 Chris Tyler

Usa, Trump lancia una linea di scarpe da ginnastica
Donald Trump ha recentemente
fatto il suo ingresso
nel mondo della moda sportiva
lanciando una propria linea
di scarpe da ginnastica.

Durante l’evento Sneaker Con di Philadelphia,
Trump ha presentato
le sue “Trump Sneakers”,
affermando di aver desiderato
realizzare questo progetto
da molto tempo.

Le scarpe, che saranno vendute
a un prezzo compreso tra i 199 e i 399 dollari,
non sono direttamente collegate
alla sua campagna presidenziale
né alla Trump Organization,
ma portano il suo nome,
immagine e marchio,
concessi in licenza a Cic Ventures Llc.

Nonostante l’entusiasmo di Trump,
la sua apparizione è stata accolta
da un misto di fischi e pochi applausi,
suggerendo una ricezione molto tiepida
da parte del pubblico.

Tuttavia, Trump ha sottolineato
che la linea di scarpe potrebbe essere
un modo per connettersi
con i sostenitori più giovani.

Le “Trump Sneakers” si distinguono
per il loro design,
che include dettagli dorati
e la bandiera degli Stati Uniti,
e sono disponibili per l’acquisto online.

 ITALIA
 ITALIA

Maxi-tamponamento sull’A1 a causa della nebbia
La forte nebbia presente
la mattina di lunedì 19 febbraio
ha provocato una serie di tamponamenti
sull’autostrada A1
nel tratto Piacenza – Parma,
in direzione Bologna.

Secondo il bilancio provvisorio
ci sarebbero almeno 30 veicoli coinvolti
e 15 feriti.
Di questi, due sono in condizioni gravi
e sono stati trasportati d’urgenza
all’ospedale Maggiore di Parma.

Sono subito stati attivati i soccorsi
che vedono impegnati
anche i vigili del fuoco
di Piacenza e Fiorenzuola.
Inoltre sono state inviate sul posto,
tramite elicottero,
sacche di sangue.

Il tratto dell’A1 coinvolto
è stato chiuso temporaneamente
in entrambe le direzioni,
con notevoli disagi al traffico.
In tarda mattinata tuttavia
il tratto è stato riaperto
ma solo in direzione Milano.

 CULTURA & SOCIETA’
 CULTURA & SOCIETA’

 Fresh On The Net

In vendita la tomba vicino a Karl Marx
Nel cimitero di Highgate a Londra
si può soggiornare per l’eternità
vicino a un personaggio importante
per la modica cifra di 25 mila sterline,
circa 30 mila euro.
Questo è il prezzo della tomba
accanto a quella di Karl Marx.

E’ lo stesso cimitero di Highgate,
dove è sepolto il padre del comunismo,
a mettere in vendita la possibilità
di farsi interrare
accanto al vecchio Karl.

Sicuramente si tratta di una trovata economica
per rimpolpare un po’
le casse del cimitero.
Il cimitero di Highgate ha comunque
dei prezzi esorbitanti:
per essere sepolti qui,
si spendono 5 mila sterline
per un’urna cineraria
e fino a 25 mila sterline
per un sepolcro.

Marx morì in esilio a Londra nel 1883
e venne sepolto
in una modesta tomba a Highgate,
per poi venire rinterrato
in un sepolcro più grande nel 1954,
a spese del partito comunista britannico.

 CULTURA & SOCIETA’
 CULTURA & SOCIETA’

 Chloe

Bafta 2024: Oppenheimer ottiene 7 premi
Si sono tenuti a Londra i Bafta,
cerimonia degli Oscar britannici.

La premiazione ha visto come protagonista
il film “Oppenheimer”
girato dal regista inglese Cristopher Nolan,
che racconta la creazione
della bomba atomica.
Oppenheimer ha vinto
un totale di 7 premi,
tra cui miglior film e miglior regia.

Sempre per lo stesso film
Cillian Murphy è stato riconosciuto
come miglior attore,
e Robert Downey Jr
come miglior attore non protagonista.

Molto premiato anche il film
“Povere creature!” di Yorgos Lanthimos,
del quale Emma Stone ha vinto il premio
per migliore attrice protagonista.

“The Zone of Interest” di Jonathan Glazer
ha vinto il titolo
di miglior film non in lingua inglese,
di “Outstanding British Film”
e miglior suono.

Il premio per miglior documentario
è andato a “20 giorni a Mariupol”.
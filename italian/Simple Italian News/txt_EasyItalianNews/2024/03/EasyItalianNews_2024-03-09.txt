TECNOLOGIA
 TECNOLOGIA

Alexa risponderà agli insulti
A partire dall’8 marzo,
in occasione della
Giornata internazionale della donna,
Alexa collabora con ActionAid
per contribuire a sensibilizzare
quante più persone possibili
sull’impatto della violenza verbale,
e a metterne in luce i rischi,
prestando la propria voce
per diffondere importanti messaggi educativi.

L’assistente vocale di Amazon
riceve milioni di messaggi positivi
come “Ti voglio bene”,
ma anche molti insulti,
anche se in numero inferiore.

Di fronte agli insulti,
lo stato emotivo virtuale
di Alexa non cambia,
al contrario, per milioni di persone,
soprattutto donne,
l’abuso verbale è una realtà molto dolorosa.

Gli utenti potranno ora ascoltare
utili informazioni legate a questo fenomeno,
semplicemente chiedendo
“Alexa, di’ la tua”.

Inoltre, come risposta
a determinati insulti e offese,
Alexa non resterà più in silenzio,
ma risponderà a tono,
sottolineando come la violenza verbale
sia in grado di lasciare
un’impronta profonda
sulla salute e nella vita sociale
di chi ne è oggetto.

ESTERI
ESTERI

 Esin Üstün

Chiesa greca contro i matrimoni tra persone dello stesso sesso
La Grecia è diventata
la prima nazione cristiana ortodossa al mondo
ad approvare una legge
che consente il matrimonio
tra persone dello stesso sesso.

La legge è stata sostenuta
dal primo ministro Mitsotakis
e ha esteso il riconoscimento
dei diritti genitoriali
anche alle coppie gay,
escludendo però la possibilità di avere figli
attraverso la maternità surrogata.

Di tutto altro parere
è la chiesa ortodossa
che ha chiesto la scomunica
dei parlamentari
che hanno votato a favore della legge.

I religiosi hanno parlato
di una “decisione demoniaca”
che li ha portati
a chiedere misure punitive
contro chi si è mostrato favorevole.

Sono stati definiti “legislatori immorali”
e le autorità ecclesiastiche di Corfù
hanno annunciato che a due parlamentari locali
sarà vietato partecipare
a qualsiasi rito religioso.

I deputati sono stati accusati
di aver commesso “il più profondo
errore spirituale e morale”
e sono stati invitati
a “pentirsi della loro scorrettezza”.

 ITALIA
 ITALIA

 Posotivoli

Caos passaporti in Italia
Da un paio di anni in Italia
si sta verificando una situazione
quasi di emergenza
per chi ha bisogno di rinnovare
un documento di identità,
come passaporto e carta d’identità.

Ritardi e attese lunghe fino a 10 mesi
per prenotare un appuntamento
con gli Uffici delle Questure
e con gli uffici dell’anagrafe dei Municipi;
per non parlare dei tempi di rilascio:
in alcune città italiane
si arriva addirittura a due anni!

L’immediata conseguenza
di questa cattiva organizzazione
è la cancellazione dei viaggi già prenotati:
infatti sono a rischio
52mila prenotazioni
di viaggi internazionali,
come segnalato dal Centro Studi Turistici
di Firenze.

Una situazione che in alcune regioni d’Italia
sembra stia migliorando,
mentre in altre i tempi
si starebbero persino allungando,
per esempio a Cosenza
bisogna attendere un anno,
mentre in Piemonte non è possibile
prendere un appuntamento
per tutto il 2024.

Le imprese che operano nel settore turistico,
in seguito alla cancellazione
di 167mila viaggi internazionali
nel biennio 2022-2023
per un giro d’affari
di 300 milioni di euro,
avrebbero scritto
al ministro dell’Interno Matteo Piantedosi
per chiedere un incontro
e per cercare di tamponare questa perdita
che avrà conseguenze
anche per i prossimi ponti
delle feste pasquali.

roma.corriere.it

roma.corriere.it

 ITALIA
 ITALIA

 Rémy Lee

UE: Italia maglia nera per metro, tram e treni suburbani
In Italia, la mobilità sostenibile su ferro
soffre di una carenza infrastrutturale
rispetto ad altri Paesi europei.
Le città sono sempre più congestionate
dal traffico e dall’inquinamento,
mentre gli investimenti
nel settore dei trasporti
sono fermi.

Il report di Legambiente
evidenzia la necessità
di un maggiore impegno
per la realizzazione di nuove linee
di metro e tram,
ma anche di piste ciclabili,
anziché investire in progetti faraonici
come il ponte sullo stretto di Messina.
Sono pochissimi infatti i chilometri
di nuove infrastrutture
realizzate negli ultimi anni.

Le nostre reti metropolitane e tranviarie
sono tra le più carenti d’Europa:
il totale delle linee metropolitane italiane
è pari o inferiore a quello
di singole città europee
come Madrid o Parigi.
Questo comporta un eccessivo
utilizzo dell’automobile:
l’Italia vanta un numero di vetture
tra i più elevati d’Europa.

Il traffico automobilistico provoca
sempre più inquinamento urbano
che ha gravi conseguenze
sulla salute delle persone
e sulla vivibilità delle città.

Così l’Italia si guadagna tristemente
la maglia nera
in fatto di mobilità sostenibile.

AMBIENTE
AMBIENTE

Febbraio 2024 il più caldo mai registrato
Quello del 2024
è entrato nella storia
come il febbraio più caldo
mai registrato a livello globale,
segnando un nuovo e preoccupante record
nel contesto del cambiamento climatico.

Secondo il servizio meteorologico
dell’Unione Europea, Copernicus,
questo mese ha superato
tutti i precedenti record di temperatura,
evidenziando una tendenza al riscaldamento
che non mostra segni di rallentamento.

Le conseguenze di questo riscaldamento
sono ampie e variegate:
gli impatti del cambiamento climatico
sono già visibili
e includono inquinamento dell’aria,
conseguenti malattie,
eventi meteorologici estremi,
migrazioni forzate,
e un aumento della frequenza
e della intensità degli incendi boschivi.

Questi eventi non mettono a rischio
solo la salute umana,
ma anche la biodiversità,
con un milione di specie
a rischio di estinzione
nei prossimi decenni.

 CULTURA & SOCIETA’
 CULTURA & SOCIETA’

 Morgaine

Tradizioni, superstizioni e riti scaramantici in Italia
L’Italia è un paese ricco di tradizioni,
superstizioni e riti scaramantici,
che variano da regione a regione.

Si ritiene ad esempio
che rovesciare l’olio o il sale sulla tavola
porti sfortuna,
oppure aprire un ombrello
dentro casa, o anche dormire
davanti a uno specchio,
poiché lo specchio è visto in molte culture
come una finestra verso l’aldilà.

Ci sono anche luoghi specifici in Italia
che sono associati
a riti scaramantici:
la Fontana di Trevi a Roma
è famosa per il rito
di lanciare una moneta al suo interno
per assicurarsi un ritorno nella città.

Un altro esempio è la statua
di Guidarello Guidarelli a Ravenna
che, se baciata da una donna,
porterà questa a sposarsi
entro un anno.

Gli italiani hanno anche
una serie di amuleti
che si ritiene portino fortuna:
il ferro di cavallo,
il quadrifoglio
e il celebre corno napoletano.
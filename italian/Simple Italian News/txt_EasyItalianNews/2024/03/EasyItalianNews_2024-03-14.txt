ESTERI
ESTERI

 Vavaloin

Morti cinque dei sei scialpinisti dispersi sulle Alpi svizzere
Sono stati ritrovati senza vita
cinque dei sei scialpinisti
dispersi dallo scorso fine settimana
sulle Alpi.

Per il momento,
non sono state comunicate
le identità delle vittime.
Proseguono le ricerche
del sesto scialpinista,
ma con difficoltà
a causa delle pessime condizioni meteorologiche.

I sei sciatori,
nel tentativo di salvarsi,
forse avevano tentato
di scavare una buca nella neve
per trovare riparo dal freddo
e dalla bufera.
La causa della loro morte
è con ogni probabilità l’ipotermia.

I sei erano tre fratelli,
un loro zio e un loro cugino.
La persona ancora dispersa
era l’amica di uno tre fratelli.
Avevano un’età compresa
tra i 21 e i 58 anni.
Erano alpinisti esperti
e alcuni si stavano allenando
per una gara di scialpinismo
di livello mondiale.

A dare l’allarme
è stato un familiare.
Poi una telefonata
da uno dei sei dispersi
ha permesso la loro localizzazione,
a circa 3.500 metri di quota,
poco distante dal confine
tra Svizzera e Italia.

ESTERI
ESTERI

Russia, precipita aereo militare
Un aereo da trasporto militare russo
è precipitato
durante la fase di decollo
in un aeroporto nella regione di Ivanovo,
causando la morte di 15 persone.

L’incidente è avvenuto
in un contesto di tensioni crescenti
tra Russia e Ucraina.
Infatti, un altro aereo militare russo,
un Su-27,
è stato abbattuto
nei pressi di Belgorod,
un’area vicina al confine con l’Ucraina.

Le forze ucraine hanno dichiarato
di aver abbattuto il velivolo,
sostenendo che trasportasse missili.

Le autorità russe hanno confermato
l’incidente a Ivanovo
e si sono impegnati
ad indagare sulle cause.

Alcuni video
diffusi sui social media
mostrano il motore dell’aereo in fiamme,
documentando i momenti drammatici
dell’incidente.

ESTERI
ESTERI

Passeggeri di un autobus tenuti in ostaggio a Rio
In Brasile un uomo ha tenuto in ostaggio
17 passeggeri
a bordo di un autobus
nella stazione dei pullman
di “Rodoviária Novo Rio”,
nel centro di Rio de Janeiro.

Due persone sono state uccise
dopo che l’uomo ha sparato
e almeno due persone
sono rimaste ferite,
una delle quali
è stata trasportata in ospedale
in gravi condizioni.

L’area della stazione
è stata subito evacuata
e sono arrivati sul posto i cecchini.

Gli agenti hanno a lungo negoziato
il rilascio degli ostaggi,
ma l’uomo ha sempre respinto
ogni proposta.

Dopo circa tre ore
di trattativa estremamente complessa però
si è consegnato alle autorità
liberando gli ostaggi,
tra i quali vi erano
anche bambini e anziani.

Non si conoscono le ragioni
del sequestro.

ESTERI
ESTERI

 DVIDSHUB

Esplode ristorante in Cina: 1 morto e 22 feriti
Nella contea di Sanhe,
a circa 50 km a est di Pechino,
un ristorante di pollo fritto è esploso
causando la morte di una persona
e 22 feriti.

Si pensa che la causa
sia stata una fuga di gas.

L’esplosione ha distrutto
l’edificio di quattro piani soprastante,
il quale, crollando sulla strada,
ha schiacciato molti veicoli.

Anche il palazzo di fronte
ha subito dei danni.
Sul posto sono subito intervenuti
i vigili del fuoco
per spegnere l’incendio.

Sul social cinese Weibo
sta circolando un video
in cui si vede il locale in fiamme
e i passanti mettersi in salvo
dalle macerie.

I residenti dei palazzi accanto
hanno raccontato di aver sentito
un forte scoppio
verso le otto di mattina
e successivamente le loro mura tremare.

 CULTURA & SOCIETA’
 CULTURA & SOCIETA’

Il giorno del piumone per i lavoratori in UK
Letteralmente sono i “duvet days”
e vengono concessi
ai dipendenti in UK dal 1996,
ma solo adesso
sono diventati un trend su TikTok.

La moda social però si chiama bed rotting,
e ha una filosofia molto diversa:
“marcire a letto” consiste
nel passare la propria giornata a letto,
guardando le serie tv o lo smartphone,
senza alzarsi mai.

Anche il duvet day ha il piumone
come luogo di rifugio
dalla vita frenetica e dallo stress.
Ma in questo caso si parla
di giornate di stop al lavoro
che alcune aziende inglesi
concedono ai dipendenti
affinché si prendano cura di sé,
e non perché marciscano nel proprio letto.

Un duvet day è una giornata
dedicata al tempo libero,
al benessere o alla salute mentale
che non richiede preavviso.
In alcune aziende inglesi
i dipendenti sono incoraggiati
a prendersi una “giornata del piumone”
una volta per trimestre.

demografica.adnkronos.com

demografica.adnkronos.com

 CULTURA & SOCIETA’
 CULTURA & SOCIETA’

 Jean-Pierre Dalbéra

Torna a Napoli la nuova Venere degli stracci
A partire dal 6 marzo 2024,
la Venere degli stracci
è tornata nel suo luogo di origine.

L’opera famosa di Michelangelo Pistoletto
era stata distrutta da un rogo
lo scorso luglio.
Ricostruita dallo scultore
e donata alla città di Napoli,
rimarrà per un periodo limitato di 14 settimane
in piazza Municipio
(dove era ubicata prima del rogo).

L’artista piemontese è ripartito
da ciò che era sopravvissuto al rogo,
e cioè lo scheletro della colossale Venere,
per realizzare una nuova versione dell’opera
e donarla alla città.
Questa operazione è stata finanziata
direttamente da Pistoletto
come regalo a Napoli.

Per evitare nuovi incidenti,
la nuova Venere è stata realizzata
con materiali ignifughi,
inoltre è tutelata da un servizio di guardie
a spese dell’amministrazione.

In accordo con l’Arcivescovo Domenico Battaglia,
e con la mediazione di padre Antonio Loffredo,
dopo le 14 settimane
la Venere sarà destinata
alla Basilica di San Pietro ad Aram,
in modo tale da poter riaprire al pubblico
una chiesa a lungo rimasta chiusa
per mancanza di fondi e risorse umane.
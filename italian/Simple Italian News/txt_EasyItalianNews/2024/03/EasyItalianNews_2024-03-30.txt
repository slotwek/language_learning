ESTERI
ESTERI

 Vadim Mouchkin / IAEA

Attacco missilistico russo sulle centrali energetiche ucraine
E’ stata una notte terribile
per l’Ucraina
quella tra il 28 e il 29 marzo:
sono state colpite
da un pesante attacco missilistico
le strutture energetiche
delle regioni centrali e occidentali.

Il ministero dell’energia ucraino
ha dichiarato che le centrali
termiche e idroelettriche
delle zone colpite
sono rimaste danneggiate.

L’attacco russo ha scatenato
una reazione dalla Polonia,
che ha aumentato la sorveglianza
nel suo spazio aereo.

Il comandante dell’aeronautica ucraina,
Mykola Oleschuk,
ha riportato che la difesa
è riuscita ad abbattere
84 obiettivi su 99.

Tuttavia il presidente ucraino Zelensky
ha pubblicato un post su Telegram
in cui spiega che lo stato
non è ancora abbastanza forte
per respingere questo tipo di attacchi.
Per diventarlo
avrebbe bisogno di due cose:
i sistemi Patriot,
ovvero il sistema antimissile americano,
e una situazione più equilibrata
per quanto riguarda le armi
dei due paesi.

ESTERI
ESTERI

 PxFuel.com

Usa, 22enne accoltella passanti in Illinois
Un tragico evento
ha scosso lo Stato dell’Illinois,
negli Stati Uniti,
dove un giovane di 22 anni
ha improvvisamente aggredito
diverse persone con un coltello.

La serie di attacchi
ha causato la morte
di almeno quattro individui,
tra cui una ragazza di soli 15 anni.

Le aggressioni sono avvenute
per le strade di Rockford,
una città situata a nord di Chicago.

Secondo le informazioni
fornite dalle autorità locali,
l’aggressore non sembra aver avuto
un motivo apparente
per compiere questi atti di violenza.

La polizia è riuscita
a fermare il 22enne,
che è ora sotto custodia
e in attesa di ulteriori indagini
per chiarire le dinamiche
e le possibili motivazioni.

 ITALIA
 ITALIA

 F Ceragioli

Luxottica sperimenta la settimana corta
Luxottica, importante azienda
specializzata nella produzione
e commercio di occhiali,
introduce un’importante innovazione:
dal primo aprile fino alla fine del 2024
sperimenterà la settimana corta.

I dipendenti, per 20 volte all’anno,
potranno terminare il loro lavoro
il giovedì,
mantenendo lo stesso stipendio
ma rinunciando a 5 giorni di permesso.

Nella fase sperimentale
saranno coinvolte solo alcune sedi.
La sperimentazione non è però aperta a tutti
e dipende anche dalla mansione ricoperta.

Per evitare di intaccare
la continuità produttiva dell’azienda
non potranno essere coinvolti ad esempio
impiegati, addetti alla logistica,
attrezzisti e manutentori,
così come i team leader
e la sede di Milano
che non è interessata.

Circa il 10% degli aventi diritto
ha presentato domanda.

ECONOMIA
ECONOMIA

Acqua di rubinetto: una scelta difficile per gli italiani
Nonostante l’acqua di rubinetto in Italia
sia al momento una delle scelte
più green ed economiche,
solo un terzo degli italiani
la beve regolarmente tutti i giorni.

Secondo un report dell’Unesco
pubblicato in occasione del World Water day,
la situazione è allarmante:
nel mondo 2,2 miliardi di persone
non hanno accesso ad acqua potabile sicura.

Invece un’altra ricerca
pubblicata in contemporanea
mostra come in Italia,
non solo l’acqua è disponibile,
ma è anche potabile.

Più di 8 italiani su 10
promuovono l’acqua del rubinetto
come acqua potabile,
però poi solo un terzo la beve ogni giorno,
mentre un altro italiano su tre
la alterna con quella in bottiglia.
I dati arrivano da una ricerca
condotta su 1.300 persone,
realizzata da Csa Research.

Deprimente invece il dato
riguardante l’uso delle bottiglie di plastica.
L’Italia è la prima consumatrice in Europa
di acqua in bottiglia:
circa la metà degli italiani
beve solo acqua in bottiglia.
Questo a causa dei pregiudizi e i falsi miti
sull’acqua di rubinetto troppo calcarea.
Ma il calcare presente nell’acqua di rubinetto
non è assolutamente dannoso
per la salute umana.

 CULTURA & SOCIETA’
 CULTURA & SOCIETA’

 Roland Arhelger

Venduta all’asta per oltre 700mila dollari la zattera del film “Titanic”
La zattera del film “Titanic” (1997),
è stata battuta all’asta
per oltre 700mila dollari.

Sulla zattera Rose,
interpretata dall’attrice Kate Winslet,
si salva dal naufragio,
ma senza Jack,
interpretato da Leonardo DiCaprio.

Per anni gli appassionati
del film di James Cameron
si sono chiesti perché
il personaggio di Jack
non fosse salito su quel pezzo di legno
assieme a Rose,
invece di morire tragicamente
nelle acque gelide dell’Atlantico.
Dopo 25 anni il regista
ha spiegato che Jack
“doveva morire perché Titanic
è come ‘Romeo e Giulietta’:
una storia di amore e sacrificio”.

Cameron ha anche aggiunto
che studi scientifici hanno provato
che “soltanto uno poteva farcela”
nella stessa situazione di Jack e Rose.

Nella stessa asta sono stati venduti
anche altri oggetti “icona” del cinema,
tra cui la frusta di Indiana Jones,
l’ascia di Jack Nicholson in “Shining”,
l’abito nero indossato di “Spider-Man 3”,
le scarpe di Forrest Gump
e la maschera di Jim Carrey
in “The Mask”.

 CULTURA & SOCIETA’
 CULTURA & SOCIETA’

 Petar Milošević

La Galleria degli Uffizi apre anche di sera
Gli Uffizi cambiano programma:
ogni martedì, dal 26 marzo al 17 dicembre,
saranno aperti anche il martedì sera
fino alle 22.
Il museo e il Giardino di Boboli
saranno accessibili a Pasquetta,
il 29 aprile, il 24 giugno
e il 30 dicembre.

Un’altra novità presentata dal direttore
del complesso museale Simone Verde,
è il biglietto elettronico
a partire da maggio.
L’accessibilità sarà garantita
e resa più semplice
grazie alla possibilità
di scaricare il Qr Code
ed entrare senza fare code.
In questo modo anche il piazzale degli Uffizi
sarà libero da ingombri.

Sicuramente questi 39 martedì serali
miglioreranno la qualità della visita
perché si alleggerirà
la pressione giornaliera sulla Galleria,
e ridarà ai cittadini di Firenze
la possibilità di riappropriarsi dei loro spazi
e tornare a godersi il centro della città,
conosciuto come uno dei più bei salotti d’Italia.

Buona Pasqua da tutti noi!!
Ultimi giorni per darci un aiuto!
Grazie a tutti voi che in questi giorni avete ascoltato la nostra richiesta di aiuto e ci avete inviato un contributo, grande o piccolo, per sostenere il nostro lavoro per EasyItalianNews.com.
Queste donazioni sono fondamentali per poter continuare a pubblicare il notiziario 3 volte a settimana.
Se invece ancora non l’hai fatto, approfitta subito e visita la pagina donazioni per scegliere la valuta che preferisci e la cifra che desideri donare.
Il tuo italiano ti ringrazierà!
EasyItalianNews.com

visita la pagina donazioni

Final days to give us a hand!
Thanks to all of you who in the last few days have heard our appeal for help and have sent a donation, large or small, to support the work we do at EasyItalianNews.com.
These donations are fundamental to the continued publication of news bulletins 3 times a week.
If you haven’t yet done it, take a moment to visit the donate page to choose the currency you prefer and the amount you’d like to donate.
Your Italian will thank you!
EasyItalianNews.com

visit the donate page
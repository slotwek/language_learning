ESTERI
ESTERI

 Gage Skidmore

Biden annuncia corridoio umanitario per Gaza
Joe Biden ha annunciato il piano
per un corridoio umanitario
sul mare di fronte a Gaza.

Il presidente americano ha spiegato
che il principio potrebbe essere lo stesso
usato dai britannici
nello sbarco in Normandia
durante la Seconda guerra mondiale:
banchine flottanti
che si estendono in mare
e raggiungono i punti
in cui l’acqua è abbastanza profonda
da permettere ai mercantili
di avvicinarsi.

Ma Gaza non ha un vero porto,
solo una piccola baia,
un ovale in cui al massimo
possono gettare l’ancora
le barchette dei pescatori locali.

Biden ha specificato
che nessun soldato americano
metterà piede a Gaza.
Resta aperta la questione
di come muovere e distribuire gli aiuti
dalla spiaggia verso l’interno.

Il governo di Benjamin Netanyahu
si è detto pronto a sostenere
le operazioni americane,
europee e britanniche
a patto che i cargo di soccorso
non disturbino la flotta da guerra.

Anche gli europei a novembre
avevano presentato un piano simile
e intendono metterlo in atto
dal porto di Larnaca
sull’isola di Cipro,
a poche miglia dalla Striscia.

 ITALIA
 ITALIA

Alessandro Ambrosetti

Frosinone, spari al bar tra la folla
Spari tra la folla a Frosinone.
La causa sarebbe da ricercare
in un “regolamento di conti”
tra gruppi abanesi rivali
per la riorganizzazione
delle piazze dello spaccio
e della prostituzione,
colpite in questi giorni
da una serie di operazioni di polizia
che hanno smantellato
la precedente struttura di comando.

L’agguato è avvenuto
nella centralissima via Aldo Moro,
presso lo “Shake bar”
ed è costato la vita a una persona,
mentre un’altra
è in gravissime condizioni.

Le vittime erano sedute
a un tavolo del locale
insieme ad altre 2 persone,
quando altri due uomini
sono arrivati a bordo di un’auto
poco prima delle 19.30.
Subito hanno iniziato a discutere
e poco dopo uno degli uomini
ha estratto una pistola
e colpito tutte le persone sedute al tavolo.

In pochi minuti sono arrivati
gli agenti di polizia e i sanitari,
ma per una delle vittime
non c’è stato nulla da fare.

ESTERI
ESTERI

 Capricornis crispus

Maltempo e alluvioni in Francia
La Francia sta affrontando
un periodo di grave maltempo
che ha causato alluvioni e disagi
in diverse regioni del paese.

La tempesta,
denominata “Monica”,
ha colpito in particolare
il sud della Francia,
causando la morte di tre persone
e la scomparsa di altre quattro.

La situazione è ancora in evoluzione,
le autorità locali
sono in stato di allerta
e le squadre di soccorso
stanno lavorando senza sosta
per assistere le persone colpite
e per cercare i dispersi.

Le autorità continuano
a monitorare la situazione
e a fornire aggiornamenti
sulla sicurezza
e sulle misure preventive
da adottare.

notizie.virgilio.it

notizie.virgilio.it

 ITALIA
 ITALIA

 Mike Smith

Statua di Giulietta a Verona si buca per le troppe carezze
Sulla celebre statua di Giulietta,
situata nel cortile di Via Cappello
a Verona,
è apparso un piccolo foro
causato dall’usura.

La statua si trova sotto la casa di Giulietta
ed è diventato ormai un rituale
per i turisti
fermarsi per accarezzarle il seno:
si pensa che porti buona fortuna.

Questa buona fortuna tuttavia
è da considerare responsabile
dell’usura della statua:
sembra infatti che il foro
sia stato causato dall’acidità del sudore
sulle mani dei turisti.

Proprio per questo motivo
la statua originale fu spostata nel 2013
all’interno della casa museo,
e in questa occasione
ne fu creata una copia
che costò circa 15.000 euro.

Il comune di Verona ora dovrà decidere
se creare una nuova copia,
se riparare il foro, o addirittura
se sostituirla con un altro simbolo
che possa diventare scaramantico
per i turisti.

initalia.virgilio.it

initalia.virgilio.it
 CULTURA & SOCIETA’
 CULTURA & SOCIETA’

Gli alberghi maternità della Corea del Sud
Si chiamano “Joriwon”,
vero e proprio modello di eccellenza coreano.
Si tratta di alberghi post-parto,
in cui è possibile ricevere
trattamenti di lusso
ma a costi abbastanza elevati,
e non alla portata di tutte le famiglie.

I centri di cura post-parto
si occupano delle neomamme:
la stragrande maggioranza di esse, infatti,
si rivolge dopo il parto agli “Joriwon”.

Il più importante di questi centri post-parto
è il St. Park di Seoul,
fondato nel 2008,
che fornisce alle neomamme
cure di alto livello
e un trattamento da hotel a cinque stelle:
ottimo cibo, trattamenti viso,
massaggi e lezioni di cura dei bambini.

Le infermiere vigilano costantemente
sui neonati,
chiamando le mamme
solo nei momenti di allattamento
nella sala comune.

Le neomamme restano in un “Joriwon”
per tre settimane,
il tempo che la tradizione coreana
suggerisce essere adeguato
per la completa guarigione del corpo
dopo il parto.
I costi del soggiorno variano
in base ai servizi richiesti.

 CULTURA & SOCIETA’
 CULTURA & SOCIETA’

 Elena Ternovaja

96esima edizione degli Oscar: i vincitori
Nel corso della serata del 10 marzo
si è tenuta la 96esima edizione
degli Academy Awards.

Come previsto, “Oppenheimer”,
il film di Cristopher Nolan,
ha ottenuto molti riconoscimenti,
vincendo 7 premi
su un totale di 13 candidature.

Tra questi alcuni dei più importanti
come miglior regia
e Cillian Murphy come miglior attore.

Il premio per miglior attrice invece
è stato attribuito a Emma Stone,
protagonsita del film “Povere Creature!”,
pellicola che a sua volta
ha portato a casa 4 statuette.

“La zona d’interesse” vince
come miglior film straniero
e miglior sonoro.

Il film “Barbie”,
popolare tanto quanto “Oppenheimer”
si è aggiudicato solo il titolo
di miglior canzone
con “What was I made for?”
della cantante Billie Eilish.
ESTERI
ESTERI

 Mosreg.ru

Attentato a Mosca
Un gravissimo attentato
ha colpito venerdì scorso Mosca.
L’attacco compiuto da diversi individui armati
è avvenuto presso il “Crocus City Hall”,
una sala concerti a Krasnogorsk,
appena fuori la capitale russa.

Gli attentatori sono entrati nella sala
e hanno iniziato a sparare,
successivamente hanno usato
un liquido infiammabile
e provocato un grande incendio.

Il bilancio è gravissimo
e in continuo aggiornamento;
si parla di circa 140 vittime
e 180 feriti
di cui alcuni in gravi condizioni.

L’attacco è stato rivendicato
dal gruppo dello stato islamico,
mentre Kiev ha negato
ogni responsabilità.

Sabato il Cremlino ha annunciato
che sono state arrestate 11 persone.
Quattro di loro sono stati
portati in tribunale
mostrando segni di pestaggio.
Tre di loro si sono dichiarati colpevoli
e uno ha confessato
di aver commesso l’attentato
dietro pagamento di circa 5mila euro.

 ITALIA
 ITALIA

14enne ferita da una coetanea mentre i compagni riprendono la scena
Un video choc filma crudamente
la rissa violenta tra due adolescenti
mentre attorno a loro
una trentina di coetanei
le incita a continuare e filma.

È successo in un paese
della provincia di Brescia.
Il litigio è scoppiato
tra due ragazzine di 14 e 15 anni:
si insultano, si spintonano,
si buttano reciprocamente a terra
prendendosi per i capelli con ferocia.

Al centro del conflitto, pare,
la gelosia per un ragazzino.
La più grande estrae qualcosa
da uno zainetto:
è un coltello a scatto.
Sferra nove colpi,
un paio anche tra collo e testa,
di cui quattro vanno a segno:
alla gamba, a un braccio e al fianco.

L’unica a intervenire per dividerle
è un’altra ragazzina:
disarma la quindicenne
e la trattiene a terra.

La vittima, dopo un breve ricovero,
è stata dimessa dall’ospedale.
L’altra ha subìto una denuncia
per lesioni aggravate.

brescia.corriere.it

brescia.corriere.it

ESTERI
ESTERI

 Tom Soper Photography

Kate Middleton annuncia di avere un tumore
Dopo settimane di ipotesi
sulla presunta scomparsa
dalle apparizioni in pubblico
della principessa Kate,
arriva chiarezza tramite un annuncio
della diretta interessata.

La principessa del Galles ha raccontato
dei duri avvenimenti degli ultimi mesi:
dopo essersi sottoposta a chirurgia addominale
le è stato diagnosticato un cancro,
per il quale ora si starebbe sottopondendo
a chemioterapia preventiva.

Secondo la tradizione i reali
hanno sempre dovuto nascondere le loro patologie,
ma ormai nel mondo di oggi
questo non è più possibile.

Lo stesso re Carlo III
all’inizio di quest’anno ha dichiarato
di essere affetto da un tumore,
la stessa cosa è vera anche per Sarah Ferguson,
la duchessa di York.

Kate Middleton al termine del video messaggio
ha ringraziato per il sostegno
e chiesto alla nazione
di rispettare la sua privacy
in questo prossimo periodo
della sua vita.

 ITALIA
 ITALIA

 Istvánka

Allarme bomba a Trani: chiuse le scuole e sospesa la circolazione ferroviaria
Verso le sei di mattina
di lunedì 25 marzo
è scattato un allarme bomba
nella stazione di Trani.

E’ stato trovato un biglietto scritto a mano
in cui viene fatto riferimento
a un ordigno piantato in stazione
e due altri ordigni in plessi scolastici,
di cui uno viene specificato
mentre l’altro non viene specificato.

Il messaggio è stato trovato
in una valigia lasciata incustodita.
E’ presente alla conclusione del messaggio
una firma in arabo.

In misura preventiva,
sotto decisione del sindaco,
è stata sospesa
la circolazione ferroviaria
tra Pescara e Bari,
e sono state chiuse le scuole.

Sono attualmente in corso le verifiche
da parte dei carabinieri,
degli artificieri della polizia
e degli agenti della polizia ferroviaria.

Verranno eseguite ulteriori indagini
sui filmati
delle telecamere di sicurezza della stazione
per tentare di identificare i responsabili.

ESTERI
ESTERI

 Valter Campanato/ABr

Maltempo nel sud del Brasile
Il sud-est del Brasile
è stato recentemente colpito
da una serie di violenti temporali
che hanno causato la morte
di almeno 12 persone.

Le regioni più colpite
sono gli stati di Rio de Janeiro
e Espirito Santo,
dove si contano rispettivamente
8 e 4 vittime,
oltre a 7 dispersi.

Questi eventi estremi
sono avvenuti in un contesto
di condizioni meteorologiche
particolarmente severe
in tutto il Brasile:
a Rio de Janeiro, infatti,
si è registrato il record di calore percepito,
con 62,3°C,
il più alto degli ultimi dieci anni.

Le autorità hanno avvertito
che il rischio di forti piogge e temporali
continuerà ad essere elevato
nel centro-sud del Brasile.

Gli esperti attribuiscono questi fenomeni estremi
e l’instabilità meteorologica
al cambiamento climatico
e al fenomeno El Niño,
che colpisce il cono meridionale
dell’America Latina in piena estate.

 CULTURA & SOCIETA’
 CULTURA & SOCIETA’

 Brothers Le

Bruno Mars e il debito da 50 milioni
Un debito con il poker
da 50 milioni di dollari
accumulato in un casinò di Los Angeles.
È successo alla popstar Bruno Mars,
che è stato poi costretto ad esibirsi
nello stesso casinò
per ripagare i conti.

La situazione finanziaria
della star di origini hawaiane
è ora abbastanza precaria.

Tutto è iniziato nel 2016,
quando il cantante ha avuto
la sua prima “residency”
presso l‘MGM Resort International di Las Vegas.
Nelle pause tra le varie esibizioni,
Bruno Mars non ha disdegnato
il poker al tavolo verde,
fino ad accumulare un debito milionario.

Nonostante i suoi ingaggi da capogiro,
che possono arrivare
a 1.5 milioni di dollari a esibizione,
la situazione finanziaria del cantante
adesso è così delicata
che è come se fosse una proprietà della MGM,
perché le sue perdite
lo rendono legato al casinò.
Continuerà a esibirsi nella struttura
fino a quando il debito non sarà estinto.

Finora tuttavia,
né Mars né l’MGM hanno rilasciato
commenti sulla questione.

Cerchiamo sostenitori di Easy Italian News!
Il nostro lavoro per pubblicare 3 notiziari ogni settimana ha bisogno del tuo sostegno: invia un contributo, non importa se grande o piccolo, per aiutarci a scrivere EasyItalianNews.com.
Per farlo visita la pagina donazioni e scegli la valuta che preferisci e la cifra che puoi donare.
Te ne saremo grati!
EasyItalianNews.com

visita la pagina donazioni

Easy Italian News is looking for supporters!
Our work publishing 3 news bulletins each week needs your support: send a contribution, no matter whether large or small, to help us to write EasyItalianNews.com.
EasyItalianNews.com
To do that visit the donate page and choose the currency that you prefer and the sum you can donate.
visit the donate page
We’ll be grateful!
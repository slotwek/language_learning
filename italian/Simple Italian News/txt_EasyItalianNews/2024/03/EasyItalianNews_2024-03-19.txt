ESTERI
ESTERI

Elezioni in Russia, proteste ai seggi
Il presidente russo Vladimir Putin
rimarrà al Cremlino fino al 2030.
E’ stato votato,
in elezioni senza rivali,
ottenendo la più grande vittoria
da quando è al potere.
Oltre a Putin, infatti,
erano presenti sulle schede
tre candidati “di facciata”.

Rivolgendosi al paese,
il capo del Cremlino
ha ringraziato i suoi sostenitori
che hanno contribuito
a creare le condizioni
per il “consolidamento politico interno”.

Ha inoltre citato Alexei Navalny,
definendo la sua morte
“un triste evento”.

Numerose le proteste ai seggi,
partite dagli appelli lanciati
dalla vedova del dissidente,
Yulia Navalnaya.

Il vice capo
della Commissione elettorale centrale russa
ha dichiarato che in alcuni seggi
in segno di protesta
è stato versato un liquido verde nelle urne.
A San Pietroburgo invece
una donna ha lanciato una molotov
sul tetto di una scuola
che ospita un seggio elettorale.

ESTERI
ESTERI

 Sparkle Motion

Islanda: nuova evacuazione per eruzione sulla penisola di Reykjavik
In Islanda,
sulla penisola di Reykjanes,
si è verificata
una nuova eruzione vulcanica.

Questo ha costretto le autorità
a ordinare l’evacuazione
della cittadina di Grindavík,
situata a breve distanza
dalla capitale Reykjavik.

Si tratta del quarto episodio
di eruzione vulcanica nella regione
da dicembre.

La lava è fuoriuscita
da una nuova faglia vulcanica
tra Stora Skogfell e Hagafell,
segnando un momento di tensione
per gli abitanti locali
e per i turisti presenti sull’isola.

La comunità di Grindavík,
un villaggio di pescatori
con circa 3.800 residenti,
ha iniziato a essere evacuata
poco dopo l’inizio dell’eruzione.

Mentre la comunità scientifica
continua a studiare
e monitorare l’attività vulcanica,
la priorità immediata
rimane la sicurezza dei residenti
e dei visitatori dell’Islanda.

 ITALIA
 ITALIA

Ottana, bomba al municipio: gravi danni all’edificio
Nella notte tra il 15 e il 16 marzo
a Ottana, comune sardo,
una bomba è esplosa
davanti al municipio.

Non ci sono vittime o feriti,
ma la deflagrazione
ha gravemente danneggiato
l’ingresso e gli ambienti interni.

Sul posto sono arrivate
le forze dell’ordine,
oltre al sindaco Franco Saba.
“Sono molto deluso”
dice il primo cittadino
“e con me tutta l’amministrazione,
Ottana non si merita questo.
Continueremo a lavorare
come abbiamo sempre fatto.
Se qualcuno ha da lamentarsi
lo faccia pubblicamente o venga da noi.”

Ottana è un comune
di poco più di duemila abitanti,
nel cuore della Sardegna
in provincia di Nuoro.
L’attuale amministrazione
è al governo dal 2020,
le prossime elezioni
sono in programma nel 2025,
quindi il grave atto intimidatorio
non ha alcun legame
con la prossima tornata elettorale.

La nuova presidente della Regione
Alessandra Todde
ha parlato di “un vile attacco
a tutta la comunità.
La violenza non può
e non deve trovare spazio
nella nostra società”.

 CULTURA & SOCIETA’
 CULTURA & SOCIETA’

100 mila dollari per un anno senza smartphone
L’azienda Vitaminwater ha lanciato un contest
che sfiderebbe i partecipanti
a vivere un anno
senza usare il proprio smartphone.
Per partecipare al contest
è sufficiente pubblicare un post
su Twitter o Instagram
contenente gli hashtag #nophoneforayear e #contest.

Secondo la compagnia che ha lanciato la sfida,
non sarebbero molti i coraggiosi
a riuscire a vivere 365 giorni
senza il proprio smartphone.
Il partecipante che verrà scelto da Vitaminwater
dovrà consegnare il proprio smartphone
e usare un telefono cellulare,
come quelli che si vedevano spesso in giro
nei primi anni 2000.

Il primo step sarà a sei mesi,
superati i quali il partecipante
riceverà un premio di 10 mila dollari,
ma se resisterà per un anno intero senza smartphone
allora il premio sarà di 100 mila dollari.

Sicuramente questa iniziativa
sta riscuotendo un certo successo,
ma è una sfida vera o solo
una geniale trovata pubblicitaria?

 CULTURA & SOCIETA’
 CULTURA & SOCIETA’

La techno berlinese è patrimonio immateriale Unesco
Berlino ha dato un notevole contributo
alla scena techno,
tanto da farla diventare
una parte importante della propria identità.
Per questo motivo,
le Nazioni Unite hanno inserito
la scena techno di Berlino
nel patrimonio culturale immateriale.

La scena techno è una cultura del rispetto,
della valorizzazione delle diversità,
della collaborazione e della solidarietà.
Inoltre, recupera
gli spazi urbani industrializzati
e crea comunità in cui ogni persona
viene accolta senza distinzione di genere,
etnia, orientamento sessuale,
età o provenienza geografica.

L’iniziativa per il riconoscimento
da parte dell’Unesco
è stata portata avanti
dalla Clubcommission di Berlino,
una rete di club e musicisti techno della città.
La domanda è stata presentata
all’Organizzazione nel 2022,
e in meno di due anni l’Unesco
ne ha riconosciuto l’importanza
come bene da proteggere e sostenere.

 SPORT
 SPORT

 Messapi

Vittoria storica dell’Italrugby
Seconda vittoria per l’Italrugby
nel Sei Nazioni 2024.
Dopo aver battuto la Scozia
all’Olimpico di Roma
gli azzurri battono a Cardiff il Galles
nel quinto e ultimo turno del Torneo.

BBC Sports non è meravigliata
dei risultati azzurri:
“La seconda vittoria consecutiva in Galles
ha visto l’Italia suggellare
la sua più grande stagione
del Sei Nazioni.
La vittoria nel 2022
è stata una rarità,
quest’anno il successo
era quasi scontato.
L’unica sorpresa è stata che,
alla fine, il punteggio di 24-21
ha ampiamente lusingato il Galles”.

La prima fase
è ampiamente dominata dall’Italia,
che riesce a finire senza aver subito punti.
Nel secondo tempo i padroni di casa
provano a riprendere il match
ma la difesa italiana tiene,
e solo verso la fine
il Galles mette alle corde l’Italia.

Grazie alla seconda vittoria di fila,
l’Italia chiude al quinto posto
con 11 punti,
e lascia proprio ai gallesi
il triste trofeo del cucchiaio di legno.
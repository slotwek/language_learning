ESTERI
ESTERI

Brasile: record di casi di Dengue
Nei primi tre mesi del 2024
il Brasile ha registrato
un numero di casi di Dengue
che si avvicina ai 2 milioni,
numeri che non si vedevano
dal 2000.

Secondo quanto pubblicato
dal ministero della Salute,
confronto ai dati dell’anno scorso
appartenenti allo stesso periodo
i casi sono quadruplicati.

I decessi confermati sono 561,
e 10 stati del Brasile
hanno dichiarato lo stato di emergenza.

La stessa patologia
sta colpendo anche il Vietnam,
anche se in misura molto minore.

La Dengue ha un tasso di mortalità dell’1%
che aumenta nelle complicanze emorragiche
della patologia.
Nel 75% dei casi, invece,
è una malattia asintomatica.

Si tratta di una patologia
trasmessa tramite una zanzara vettore
non presente in Italia,
per questo al momento
non rappresenta una minaccia
nel nostro paese.
Secondo una circolare
del ministero della Salute italiano
si aumenteranno tuttavia
le misure preventive.

ESTERI
ESTERI

 Anthony Quintano

Biden vince le primarie democratiche in Illinois
Joe Biden ha ottenuto
una vittoria significativa
nelle primarie democratiche
dello stato dell’Illinois.

Biden ha già conquistato
la nomination del suo partito
vincendo le primarie in Georgia,
Washington e Mississippi,
e adesso in Illinois.
Inoltre, ha ottenuto risultati eccellenti
in South Carolina,
dove ha vinto
con una percentuale schiacciante,
e in Michigan,
nonostante alcune critiche
interne al partito.

La vittoria in Illinois
rafforza la posizione di Biden
come candidato più probabile
a sfidare l’ex presidente Donald Trump,
che ha ottenuto la nomination repubblicana.

Trump e Biden sono ora considerati
i “presumptive nominee”,
ovvero i candidati
in attesa della conferma ufficiale
durante le convention estive
dei loro partiti.

Mentre la strada
verso le elezioni continua,
Biden e il suo team si concentreranno
su come consolidare ulteriormente
il sostegno
e prepararsi per la sfida contro Trump,
che è attualmente considerato
in vantaggio dai sondaggi.

 ITALIA
 ITALIA

 Acquario51

Ipotesi di scioglimento del comune di Bari per mafia
Il ministro dell’interno Piantedosi
ha avviato la procedura per valutare
lo scioglimento del comune di Bari
per mafia.

La scelta del ministro è collegata
a una serie di arresti
avvenuti a fine febbraio
riguardanti sequestri per associazione mafiosa,
estorsione, porto d’armi,
commercio di droga e turbativa d’asta.

Le indagini hanno ipotizzato
un’ingerenza mafiosa
durante le elezioni comunali
del 26 Maggio del 2019.

Il coinvolgimento più forte
sembrerebbe quello della consigliera
Maria Carmen Lorusso
che si vorrebbe ricandidare
alle prossime elezioni amministrative.

Dura la reazione della segretaria
del PD Elly Schlein
che definisce l’azione “una scelta politica”.
Decaro ha dichiarato:
“Oggi è stato firmato un atto di guerra
nei confronti della città di Bari”.

Su richiesta del ministro Piantedosi,
Decaro dovrà nominare
una commissione antimafia
che dovrà fare una serie di accertamenti
e riferirne gli esiti al ministro,
che poi deciderà se procedere o meno.

ESTERI
ESTERI

Caldo record a Rio de Janeiro, 62,3 gradi percepiti
Negli ultimi giorni di estate
per l’emisfero australe,
il Brasile è stato travolto da un’afa
che non si registrava
da almeno dieci anni.

Nella mattina del 17 marzo,
a Rio de Janeiro
è stata percepita
una temperatura di 62,3 gradi,
il livello più alto mai raggiunto
nella metropoli brasiliana dal 2014.

Per “temperatura percepita” si intende
un indice di calore calcolato
in base a temperatura e umidità.

La rilevazione è stata fatta
nel quartiere di Guaratiba,
nella zona ovest della metropoli.
La zona è particolarmente colpita
dall’ondata di calore
a causa della vicinanza all’oceano,
combinata con l’esposizione
ai venti caldi provenienti da Nord.

Brasiliani e turisti
hanno preso d’assalto le spiagge
per trovare refrigerio.
In alcune zone si registra
anche una scarsità di acqua,
con problemi sia per l’alimentazione
sia per l’igiene personale.

 CULTURA & SOCIETA’
 CULTURA & SOCIETA’

 Sakeeb Sabakka

Spiff Onyuku si laurea otto anni dopo la traversata del Mediterraneo
Il destino dei migranti
non è sempre roseo
e facile da raccontare,
ma ci sono anche storie
che meritano di essere raccontate
e prese ad esempio.
Spiff Onyuku ha attraversato il Mediterraneo
otto anni fa.
Nigeriano, 34 anni,
nel 2016 è arrivato su un barcone
sulle coste siciliane.

Spiff ha vissuto momenti
di estrema povertà
sin da bambino nel suo paese di origine,
e poi è partito come clandestino:
ha dovuto attraversare il Niger e la Libia,
finendo in mano ai trafficanti
e subendo abusi e torture.

Una volta arrivato in Italia
è stato accolto in un centro Sprar di Corato
(in provincia di Bari),
e da quel momento Spiff è riuscito
a integrarsi nella nostra società.
La sua passione per la musica
gli ha dato la forza
di non arrendersi.

Il 13 marzo scorso
Spiff Onyuku si è laureato
al conservatorio Niccolò Piccinni di Bari,
mantenendosi grazie a una borsa di studio.
In pochi anni è diventato uno studente
e un producer di musica elettronica,
di ‘straordinario talento’.

 CULTURA & SOCIETA’
 CULTURA & SOCIETA’

 Clelia Orsenigo

Gli alberi di un parco nel padovano avranno il nome dei bambini del paese
E’ nata nel padovano,
e in particolare in un parco
nel comune di Villa del Conte,
un’iniziativa che prevede di dare agli alberi
il nome dei bambini del paese.

L’iniziativa chiamata “Radici Vive”
è stata pensata
dalla sindaca Antonella Argenti.

Sono stati scelti 13 nomi
tra i più diffusi
tra i bambini del comune,
tra cui Chiara, Paolo, Anna, Maria…

La sindaca ha spiegato
che l’idea nasce come modo
per rendere la natura stessa
parte della comunità,
invogliando anche la popolazione
a prendersi maggiore cura di essa.

I bambini del paese,
come anche gli alberi nel parco,
sono un simbolo
di speranza nel futuro.
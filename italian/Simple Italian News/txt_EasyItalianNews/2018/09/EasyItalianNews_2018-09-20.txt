ESTERI
ESTERI
Jet russo sparito dai radar in Siria
Nella notte di lunedì
si sono persi i contatti
con 14 soldati russi
a bordo di un jet militare
che stava tornando
a Khmeimim,
la città dove si trova
la base russa in Siria.

I contatti si sono interrotti
mentre alcuni F-16 israeliani
attaccavano la provincia
di Latakia.

Il Ministero della Difesa
russo fa sapere
che in quegli istanti
sono stati registrati
anche dei lanci di missili
francesi in quella zona.

Non si sono trovate tracce
dell’aereo
o dei militari coinvolti.
Le ricerche continuano
nella speranza di trovare
i 14 soldati e capire
la dinamica dell’accaduto.

ITALIA
ITALIA
M5S e Lega: la sfida per la legge economica
In Italia si avvicina
il momento di scrivere
la Legge di Bilancio.

I due partiti al governo
hanno idee molto chiare
su quali sono i punti
più importanti da rispettare.

La Lega difende l’idea
della flat tax a due livelli.

Il nuovo sistema
prevederà una tassa al 15%
per chi guadagna
fino a 65 mila euro l’anno
e una tassa al 20%
per chi guadagna di più.

Il M5S invece
si concentra più sulle pensioni
per gli anziani.
Non saranno mai inferiori
a 780 euro al mese.

Però Susanna Camusso, della CGIL,
dice che le due proposte
sono ingiuste e improvvisate.

Anche Alberto Brambilla, della Lega,
critica Di Maio
e la proposta del M5S.

“Così si spacca il sistema”, dice,
perché artigiani e imprenditori
non pagheranno
le tasse volentieri
per avere una pensione
così bassa.

ESTERI
ESTERI

Kim e Moon firmano un accordo per ridurre le tensioni
Il leader nordcoreano,
Kim Jong-un,
ed il presidente sudcoreano,
Moon Jae-in,
hanno firmato a Pyongyang
un primo accordo
per ridurre le tensioni
tra i due paesi.

La cerimonia è stata trasmessa
in diretta televisiva.

Gli accordi riguardano
i primi passi da seguire
per la denuclearizzazione.

Concordata la chiusura permanente
dell’impianto di produzione
di uranio di Yongbyon
e della base missilistica
di Dongchang-ri.

Kim Jong-un ha accettato
la presenza di ispettori internazionali
durante le operazioni
di smantellamento.

Il leader nordcoreano
spera in un’intesa
per una “penisola libera
da armi nucleari e minacce”.

Kim Jong-un promette
di visitare Seul
nel prossimo futuro.

Da quando le due Coree
si sono divise,
nessun leader del Nord
ha ancora visitato
la capitale del Sud.

Il presidente americano, Donald Trump,
esulta per il risultato ottenuto.
Ma ha anche ricordato che
ci dovranno essere
ulteriori negoziati.

ITALIA
ITALIA

 dati.camera.it
Mattarella inaugura l’anno scolastico
Oltre 1000 studenti,
provenienti da 120 scuole
di tutta Italia
hanno accolto
con un applauso
il discorso del Presidente Mattarella
per inaugurare
il nuovo anno scolastico.

L’evento,
tenuto all’Isola d’Elba,
è stato specialmente commovente
per via della recente tragedia
di Genova,
dove hanno perso la vita
anche molti ragazzi.

Il presentatore Flavio Insinna
ha infatti richiesto
un lungo applauso
per ricordare le vittime
del ponte Morandi.

Il lungo discorso
del Presidente
ha toccato temi
di grande attualità:

“Qualcosa si è inceppato”,
ha dichiarato,
e ha ricordato
gli episodi di violenza
avvenuti in molte scuole italiane
quando i genitori
hanno aggredito
gli insegnanti dei loro figli.

Anche la lotta al bullismo
è stato un tema centrale
del discorso del Presidente.

Un’ultima considerazione
ha riguardato la sicurezza
degli edifici scolastici.
“Le famiglie hanno diritto alla tranquillità”
ha detto Mattarella.

CULTURA
CULTURA

 Mark Naudi
Emmy 2018: Fonzie vince la sua prima statuetta
A 72 anni Henry Winkler
vince il suo primo Emmy.

La 70esima edizione
degli ‘Oscar della tv’
è andata in scena
al Microsoft Theater
di Los Angeles.

L’indimenticabile Fonzie,
ha vinto il premio
come miglior attore non protagonista
per il ruolo
di Gene Cousineau
in Barry.

Barry
La serata vede trionfare
la serie La fantastica signora Maisel,
che porta a casa
ben cinque premi.

La fantastica signora Maisel

Il premio più ambito
va alla settima stagione
di Il trono di spade,
che vince come
miglior serie drammatica.

Il trono di spade

The Assassination of Gianni Versace:
American Crime Story
domina invece
i premi assegnati alle miniserie.
The Assassination of Gianni Versace:
American Crime Story

Ci sono stati
anche momenti romantici
durante la serata.
Il regista Glenn Weiss
ha chiesto alla fidanzata,
Jan Svendsen,
di sposarlo in diretta.

Tra lo stupore del pubblico
e della stessa Jan,
lei ha accettato.

ITALIA
ITALIA
Concorrente disabile a Miss Italia insultata sui Social
Chiara Bordi,
18 anni,
ha appena partecipato
al concorso di bellezza
Miss Italia.

Cinque anni fa,
la ragazza è stata vittima
di un incidente in moto,
che l’ha costretta
all’amputazione
di un piede
e ad indossare
una protesi.

Chiara è stata
duramente attaccata
su Instagram
da una signora,
che l’ha accusata
di ricevere voti
solo perché “storpia”.

La ragazza
ha risposto semplicemente:

“Forse a me
manca un piede,
ma a te
mancano cuore e cervello”.

L’intenzione di Chiara
era appunto
dimostrare che
la diversità
non è vincolante,
e che non bisogna
avere paura
di mostrarsi al mondo.

SPORT
SPORT
L’Italia della pallavolo a punteggio pieno
L’Italia,
guidata dal C.T. Blengini,
martedì sera ha vinto
anche l’ultima partita
della prima fase a gironi.

Gli azzurri si sono imposti
per 3 set a 1
contro la Slovenia.

L’inizio dell’Italia
è stato un po’ stentato
e infatti la Slovenia
ha vinto il primo set.

Ma poi la squadra
si è ripresa e,
trascinata da un ottimo Ivan Zaytsev,
ha vinto i successivi 3 set.

Hanno così chiuso il girone
con 15 punti,
unica squadra del torneo
con la Polonia
a punteggio pieno.

Ora li aspetta la seconda fase,
a Milano,
in un secondo girone
con Olanda (11 punti),
Russia (10 punti)
e Finlandia (6 punti).

I 15 punti accumulati
permettono agli azzurri
di avere un buon margine
sulle avversarie.

La prima partita
si giocherà venerdì 21 settembre
alle 21
contro la Finlandia.

Sarà importante vincere
per continuare la strada
verso le Final Six di Torino.

ITALIA
ITALIA
Migranti: rimpatriati, 50 tunisini approdati a Lampedusa
Lunedì 17 settembre
un volo charter
partito da Palermo
ha riportato in Tunisia
50 dei 184 migranti
sbarcati a Lampedusa
lo scorso venerdì.

Il rimpatrio è stato possibile
grazie all’accordo di collaborazione
tra Italia e Tunisia.

Tale accordo ha semplificato
la procedura di rientro
nella loro terra d’origine
dei cittadini tunisini
approdati sulle coste italiane.

Tra i 184 migranti
sbarcati venerdì scorso,
alcuni hanno fatto richiesta
di asilo,
mentre altri saranno
rimpatriati a breve,
con un altro volo charter
che partirà, probabilmente,
entro la fine
di questa settimana.

AMBIENTE
AMBIENTE

Arriva dalla Germania il primo treno a idrogeno
Si chiama Coradia iLint
il primo treno al mondo
a funzionare a idrogeno.

Prodotto da una compagnia francese,
è stato inaugurato in Germania,
dove ha percorso 100 km
alla velocità di 62 km orari.

Ecologico, economico e silenzioso,
il treno viaggia grazie all’elettricità
prodotta combinando l’idrogeno
con l’ossigeno ambientale.

Il sistema è capace
di conservare l’energia in eccesso,
mentre l’unico elemento
emesso nell’ambiente
è il vapore acqueo.

Anche l’Italia è tra i paesi
che seguiranno l’esempio
della Germania.

www.repubblica.it
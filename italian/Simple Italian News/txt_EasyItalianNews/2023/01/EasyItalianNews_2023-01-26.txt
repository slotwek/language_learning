Listen online as you read:

ESTERI
ESTERI

 Bundeswehr/Modes

Carri armati in Ucraina: Germania verso il consenso
Secondo la pubblicazione tedesca
der Spiegel,
la Germania avrebbe deciso ufficialmente
di dare il suo consenso
all’esportazione di carri armati Leopard 2
in Ucraina.

Assieme alla Polonia,
altri 11 paesi
tra cui Spagna, Paesi Bassi
e Danimarca,
hanno preso l’impegno
di fornire all’Ucraina
un numero complessivo
di circa 100 carri armati Leopard.

Si pensa che la decisione tedesca
sia motivata da un colloquio
avvenuto il 17 gennaio
tra il cancelliere Olaf Scholz
e il presidente americano Joe Biden.
Secondo il Wall Street Journal,
anche la presidenza americana
sarebbe incline a spedire a Kiev
alcuni carri armati
di tipo Abrams M-1,
nonostante l’opposizione del Pentagono.

Secondo quanto affermato anonimamente
da un alto funzionario ucraino
durante un’intervista con Abc News,
l’Ucraina avrebbe raggiunto
la fine delle scorte di munizioni
per carri armati,
e non sarebbe in grado di produrne altre
a causa della situazione geopolitica.

 ITALIA
 ITALIA

 Carolyn Coles

Confermato lo sciopero dei benzinai
Come annunciato,
i benzinai scioperano
il 25 e il 26 gennaio,
nonostante il governo li abbia avvertiti
del danno che causeranno
solo ai cittadini.
Purtroppo non si è raggiunto un accordo
sul tavolo delle trattative
tra il governo e gli addetti ai lavori.

Secondo i benzinai,
da parte del governo
c’è solo molta confusione,
riguardo la gestione delle risorse energetiche
e dei prezzi del carburante.
I presidenti di Faib, Fegica
e Figisc/Anisa (le sigle sindacali),
chiedono l’intervento diretto del Parlamento.

D’altra parte, ci sono gli automobilisti
che hanno anche loro minacciato
una sorta di ‘contro-sciopero’
su tutto il territorio nazionale.
Il ministro delle imprese
e del made in Italy, Urso,
aveva già invitato la settimana scorsa
le sigle sindacali
a prendere in considerazione
le modifiche apportate dal governo
al decreto trasparenza
sui prezzi dei carburanti,
e quindi a rinunciare allo sciopero.

Il tavolo di confronto
rimarrà comunque aperto
fino a quando non ci sarà
un riordino nel settore.
Ma gli addetti ai lavori ribattono
che durante questa fase molto delicata dell’economia,
il governo non ha aiutato
i gestori dei distributori di benzina
con la riduzione delle accise.
Insomma un dibattito
che si prospetta lungo e faticoso.

ESTERI
ESTERI

Brasile e Argentina verso una moneta comune?
Il presidente brasiliano
Luiz Inácio Lula da Silva
ha incontrato il presidente argentino
Alberto Fernández a Buenos Aires.

Nella loro agenda politica
c’è la ripresa della cooperazione
tra i rispettivi paesi,
e la creazione di una moneta comune,
che non comporterà
la fine del real brasiliano
e del peso argentino.

Secondo il “Financial Times”,
all’inizio la nuova moneta
servirebbe soltanto
per le transazioni finanziarie,
per le importazioni e le esportazioni.
Potrebbe chiamarsi sur,
“sud” in spagnolo.

Di questo tema,
e del rafforzamento del commercio
tra i due giganti del Sudamerica
per ridurre la dipendenza degli scambi
dal dollaro Usa,
si è discusso al vertice della Comunità
degli Stati d’America Latina
e dei Caraibi (Celac).

L’intenzione è quella
di invitare progressivamente
i 33 paesi latinoamericani della Celac
ad aderire al sur.
Secondo il “Financial Times”,
se il sur coprisse
tutta l’America latina
rappresenterebbe circa il 5%
del Pil globale.

Il presidente brasiliano
si è anche espresso
contro il criminale blocco
imposto dagli Usa a Cuba da 60 anni:
è tempo che finisca,
perché non è più necessario
e il Celac lavorerà
per raggiungere questo obiettivo.

 ITALIA
 ITALIA

Verona, crolla parte della maxi stella di Natale
L’arena di Verona
è stata danneggiata
dal crollo della tradizionale struttura
a forma di stella cometa.

La pesante base in metallo
si è staccata
durante le operazioni
per smontare la stella,
finendo sui gradoni di marmo.

La zona colpita
è rimasta danneggiata
e si sta attualmente verificando
l’entità dei danni.

L’arena è stata posta
sotto sequestro
per permettere le indagini
e per individuare
eventuali colpevoli,
e rimarrà chiusa al pubblico
per una settimana.

La Procura della Repubblica
del capoluogo veneto
ha quindi aperto un fascicolo
per danneggiamento colposo.

Nei prossimi giorni
verranno effettuate
anche delle indagini
a carico della ditta incaricata
di rimuovere la stella.

ESTERI
ESTERI

India, a otto anni rinuncia all’eredità e diventa monaca
Una facoltosa famiglia indiana
ha suscitato polemiche
a livello nazionale e sui social
dopo che una bambina di otto anni
è diventata monaca
dell’ordine religioso del giainismo.

Questa è un’antica religione
che soltanto in India
conta circa quattro milioni di fedeli,
ma che negli ultimi anni
è finita nel mirino
per via della morte di una 13enne
a causa di un digiuno religioso.

Ora Devanshi Shangvhi
è una delle persone più giovani
ad aver intrapreso
la cerimonia di iniziazione “diksha”,
ma la sua famiglia è nota a Surat,
nel Gujarat,
per altri motivi.
I suoi genitori sono infatti conosciuti
nella “Diamond City” indiana
in quanto facoltosi commercianti,
il cui patrimonio ammonterebbe
a oltre 60 milioni di euro.

Secondo conoscenti e famigliari,
Shanghvi è devota al giainismo da anni,
e il battesimo sarebbe stato
una sua decisione.
Nonostante ciò,
alcune associazioni per i diritti dell’infanzia
hanno criticato il livello di responsabilità
affidato alla bambina di soli 8 anni,
che ha cosi rinunciato alla sua eredità
prima ancora di cominciare
la scuola media.

ESTERI
ESTERI

Giappone: 7200 euro per figlio a chi è disposto a trasferirsi in campagna
Il governo giapponese
sta cercando di incentivare
la popolazione giovane
a trasferirsi al di fuori
delle grande metropoli
come Tokyo e Osaka.

Da aprile infatti offrirà
circa 1 milione di yen,
equivalenti a 7.200 euro,
ad ogni famiglia con un figlio
che è disponibile a trasferirsi
in altre regioni,
in città o in villaggi in declino.

Lo scopo è quello di rivitalizzare
zone del paese
che sono praticamente disabitate
e allo stesso tempo abbassare
la densità di popolazione
delle grandi città.

Chi sceglierà di usufruire
di questa possibilità
dovrà vivere nell’area scelta
per almeno 5 anni,
lavorarci o aprirci una nuova attività.

Questo incentivo già esisteva,
ma prima prevedeva
la somma di soltanto 300mila yen,
e quindi non aveva portato
a molti risultati.

 CULTURA & SOCIETA’
 CULTURA & SOCIETA’

Nomination agli Oscar
Sono state annunciate le nomination
della 95esima cerimonia degli Oscar
che si terrà il prossimo 12 marzo.

A farla da padrone
è stato il film
‘Everything everywhere all at once’
che ha ottenuto 11 candidature
tra cui miglior film, regia,
sceneggiatura originale
e attrice protagonista
con Michelle Yeoh.

9 le candidature
per ‘Gli spiriti dell’isola’
tra cui miglior film,
regia e attore protagonista
per Colin Farrel,
già vincitore della Coppa Volpi
a Venezia.

8 le nomination per il film tedesco
‘Niente di nuovo sul fronte occidentale’
mentre sono 7 le nomination
per ‘Elvis’
e l’ultimo film di Spielberg,
‘The Fabelmans’.

C’è anche un po’ d’Italia nella candidature:
Alice Rorwacher è infatti nominata
con ‘Le Pupille’ come miglior corto,
mentre Aldo Signoretti
è nominato come miglior trucco per ‘Elvis’.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
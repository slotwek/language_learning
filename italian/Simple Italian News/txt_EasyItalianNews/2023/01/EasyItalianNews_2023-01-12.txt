Listen online as you read:

ESTERI
ESTERI

 Gage Skidmore
Usa, scoperte carte top secret in un ex ufficio privato di Biden
Alcuni documenti classificati
sono stati ritrovati
nel vecchio ufficio di Joe Biden.

Durante lo sgombero degli uffici,
gli avvocati hanno infatti ritrovato
alcuni documenti
risalenti alla vicepresidenza di Biden,
durante l’amministrazione Obama.

La cartella è stata inviata
agli archivi nazionali
dove verrà esaminata
dal dipartimento di Giustizia.

Il clamore della notizia
è facilmente comprensibile:
ogni funzionario presidenziale
è obbligato a restituire
tutti i documenti top secret
alla fine del mandato.

Oltretutto, il ritrovamento
è avvenuto poco dopo
la perquisizione
dell’abitazione di Donald Trump,
che è stata effettuata
proprio per ricercare
eventuali documenti classificati
ancora in possesso dell’ex presidente.

Trump, infatti,
ha subito approfittato della notizia
per condividere un commento
su Truth,
il suo social network:
“Quando l’Fbi farà un raid
nelle molte case di Joe Biden,
forse anche alla Casa Bianca?
Quei documenti erano sicuramente
non declassificati”.

ESTERI
ESTERI

 Kristoffer Trolle

Parigi, attacco alla Gare du Nord
Mercoledì mattina,
alla stazione Gare du Nord di Parigi,
si è verificato un attacco
da parte di un uomo armato.

L’attacco è avvenuto
intorno alle 6.45
ed è stato reso noto dalla polizia francese
che ha precisato che le persone coinvolte
hanno riportato ferite lievi.

L’aggressore è stato
rapidamente bloccato dalla polizia,
che lo ha ferito leggermente
con un proiettile.

Per l’attacco l’uomo
si sarebbe servito di un oggetto
simile a un punteruolo.

Il ministro dell’interno francese,
Gérald Darmanin,
si è recato immediatamente sul posto
e ha confermato su twitter
la notizia diffusa dai media francesi,
ringraziando pubblicamente la polizia
per l’intervento “efficace e coraggioso”.

Non si conoscono
le ragioni del gesto.

Intorno alla stazione
è stato costituito
un perimetro di sicurezza,
ma il trasporto continua a funzionare.

 ITALIA
 ITALIA

 Borreca Nicola, Wikipedia

Incontro Meloni – Von der Leyen
La premier Giorgia Meloni
ha incontrato la presidente della Commissione Europea
Ursula Von der Leyen,
che ha anche assistito
alla presentazione del libro
in memoria di David Sassoli.

L’incontro tra Meloni e Von der Leyen
è durato circa un’ora e un quarto,
e da una nota di Palazzo Chigi
“è stata un’ottima occasione
per uno scambio di vedute
in preparazione del Consiglio Europeo
del 9-10 febbraio”.

Durante l’incontro è stato ribadito
l’impegno del governo italiano
sul PNRR.

Tra i temi trattati c’è stato poi
il sostegno all’Ucraina
e una condivisa condanna
per gli atti violenti in Brasile.

C’è stato modo per toccare
anche il tema migranti
per cercare di fare progressi
su un patto per la migrazione”.

RELIGIONE
RELIGIONE

Morto monsignor Michele Basso, custode del tesoro nascosto sotto la Cupola del Vaticano
Monsignor Michele Basso,
anziano canonico del Vaticano,
è morto negli scorsi giorni.
Si porta nella tomba i segreti
del favoloso patrimonio artistico
che aveva messo insieme in anni.

La sua collezione comprende
una settantina di opere,
tra reperti archeologici,
statue in marmo e legno,
dipinti su tela,
tavole e schizzi.

Un patrimonio “imbarazzante”
perché della sua provenienza
non si sa nulla,
tanto che il Vaticano ha aperto
un’indagine interna.

Anni fa, per evitare polemiche,
le autorità della Santa Sede
avevano chiuso e sigillato il tesoro
al di sotto della cupola
della Basilica di San Pietro.

Il pezzo più “scottante”
è una copia fedele
del celeberrimo “Cratere di Eutrofia“,
un vaso etrusco
del sesto secolo avanti Cristo.
L’originale del “Cratere”
è conservato al museo d’arte etrusca
di Valle Giulia a Roma,
restituito nel 2006
dal Metropolitan Museum di New York,
perché era stato esposto illegalmente.

Nella collezione Basso
ci sarebbero anche tanti falsi
realizzati da falsari di professione.

In vita, monsignor Basso
una volta dichiarò:
“È come ritrovarsi
con tante scarpe nell’armadio.
Alcune sono state comprate,
altre regalate”.
Ma ora che monsignor Basso non c’è più,
sulla vicenda andrà fatta chiarezza.

 SALUTE
 SALUTE

USA, nuovo farmaco contro l’Alzheimer
In Italia l’Istituto Superiore di Sanità
ha reso noti i numeri
di pazienti con demenza:
oltre un milione,
di cui 600.000 con Alzheimer,
e circa tre milioni sono le persone
direttamente o indirettamente coinvolte
nella loro assistenza.

Arriva, però, una buona notizia
dagli Stati Uniti:
forse una svolta nella lotta contro l’Alzheimer
e altre malattie neurodegenerative.
È stata approvata la commercializzazione
di un nuovo farmaco
in grado di rallentare
il declino cognitivo
nelle prime fasi della malattia.

Il nuovo farmaco non costituisce però
una cura contro l’Alzheimer,
ma mira solo a rallentare
la progressione della malattia
rimuovendo dal cervello
i grumi di beta-amiloide,
che secondo gli scienziati
sarebbero una delle principali cause
della malattia.

Il nuovo farmaco è particolarmente adatto
per le persone con decadimento cognitivo
lieve o malattia di Alzheimer precoce.

Lo studio clinico del nuovo farmaco,
il Leqembi,
è stato condotto su 1.795 pazienti,
e nelle persone che lo hanno ricevuto
ha rallentato il declino cognitivo
del 27% dopo 18 mesi.

AMBIENTE
AMBIENTE

Nuovo record di riscaldamento degli oceani, a grave rischio migliaia di ecosistemi
Secondo uno studio
pubblicato recentemente sulla rivista
Advances in Atmospheric Science,
nel 2022 è stato raggiunto
un nuovo record
di riscaldamento degli oceani
a livello globale.

Esaminando dati raccolti
dal 1950 fino ad oggi,
un gruppo di scienziati ha rilevato
un aumento similmente significativo delle temperature
per il settimo anno consecutivo,
con il Mediterraneo in testa
per la velocità del fenomeno.

Il riscaldamento degli oceani
avrà gravi conseguenze
non solo per gli ecosistemi marini,
ma anche per quelli terrestri.
Infatti gli oceani
assorbono quantità enormi
del riscaldamento
provocato dagli esseri umani,
contribuendo a ristabilire
una sorta di equilibrio
tramite lo scambio di calore,
carbonio e ossigeno.

Nei primi due metri
di profondità dell’oceano,
il calore sarebbe aumentato
di 10 Zetta joule rispetto al 2021,
a questo si abbinano
livelli di salinità sempre più elevati,
e una maggiore separazione dell’acqua in strati,
cosa che può ridurre
il rimescolamento tra la superficie
e le zone più profonde.

 CULTURA & SOCIETA’
 CULTURA & SOCIETA’

 Peter Dutton

Golden Globes 2022, trionfano ‘The Fabelmans’ e ‘Gli Spiriti dell’Isola’
Si è svolta a Los Angeles
l’edizione dei Golden Globes,
la cerimonia di premiazione cinematografica
che negli ultimi anni
è stata oggetto di polemiche
a causa della scarsa diversità etnica
della sua giuria.

Quest’anno, la presidente
della Hollywood Foreign Press Association,
Helen Hoehne,
ha evidenziato l’impegno dell’organizzazione
nell’implementare misure
volte al suo rinnovamento.
Infatti in questa edizione
il 52% dei votanti
presentava diversità etniche.

I premi di miglior film drammatico e commedia
sono stati assegnati rispettivamente
a ‘The Fabelmans’,
grazie al quale Steven Spielberg
ha ricevuto anche
il titolo di miglior regista,
e a ‘Gli Spiriti dell’Isola’.

‘Abbott Elementary’ e ‘House of the Dragon’
sono state premiate
come migliori serie televisive,
e i premi per migliore attore protagonista
sono andati a Evan Peters per ‘Dahmer’,
Zendaya per ‘Euphoria’,
Quinta Brunson per ‘Abbott Elementary’,
Jeremy Allen White per ‘The Bear’,
Colin Farrell per ‘Gli Spiriti dell’Isola’,
e a Cate Blanchett per ‘Tàr’.
Listen online as you read:

ESTERI
ESTERI

 Dileep Kaluaratchie

Los Angeles, sparatoria alla festa per il Capodanno lunare
A Monterey, in California,
un uomo ha sparato
all’interno di un locale
durante i festeggiamenti
del capodanno cinese.

Subito dopo,
il killer si diretto
verso una sala da ballo
a pochi chilometri
dal luogo della prima sparatoria,
dove ha nuovamente aperto il fuoco
verso le persone
all’interno del locale.

Lì, per fortuna,
nessuna persona è rimasta ferita.

Nel frattempo la polizia
aveva diffuso
un primo identikit del killer:
un uomo asiatico
con occhiali e passamontagna.

Dopo il secondo attentato,
il killer è stato raggiunto
e circondato dalla polizia;
si è quindi barricato
all’interno di un furgone.

Gli agenti non sono riusciti
ad arrestare l’uomo
perché si è suicidato
con un colpo di pistola
prima che potessero farlo uscire
dal veicolo.

Il killer è poi stato identificato
come Huu Can Tran,
un 72enne di origini asiatiche
che in precedenza
aveva dato lezioni di ballo
proprio nel locale che ha assaltato.
La polizia e l’Fbi stanno investigando
per individuare
le motivazioni dell’attentato.

 ITALIA
 ITALIA

 John Englart

Firenze: Ministero economia imbrattato da attivisti
Tre attivisti appartenenti
al gruppo ‘Ultima generazione’
hanno imbrattato con della vernice lavabile
la sede del Ministero economia e finanza
di Firenze.

L’evento si è verificato
verso le otto di mattina del 22 gennaio,
quando gli attivisti
hanno coperto la facciata dell’edificio
usando degli estintori.

I responsabili hanno giustificato l’atto
con uno striscione che diceva
“Stop sussidi ai fossili”,
lasciato sventolare
fino all’arrivo dei carabinieri.

Riferendosi agli eventi climatici estremi
verificatisi negli ultimi anni,
una delle attiviste ha spiegato
che “il nostro governo
continua a spendere miliardi di soldi pubblici
per finanziare le macro aziende del fossile,
investendo nella rovina del Paese
e della popolazione italiana”.

Tra le richieste del movimento, infatti,
vi sono l’interruzione immediata
delle nuove trivellazioni
per l’estrazione di gas,
e della riapertura
delle centrali di carbone dismesse,
lasciando spazio invece
a un aumento dell’energia solare ed eolica.

 ITALIA
 ITALIA

Giorgia Meloni ad Algeri
La presidente del consiglio,
Giorgia Meloni,
è atterrata ad Algeri
per la visita ufficiale bilaterale,
primo impegno del genere
dall’inizio del suo mandato.

Come prima azione della sua visita,
la presidente deporrà una corona di fiori
al monumento del Martire.
Successivamente visiterà
la nave della Marina Militare ‘Carabiniere’
approdata ad Algeri.

Nella sera di questo primo giorno,
la premier parteciperà,
con il primo ministro algerino
Aimen Benabderrahmane,
a una cena ufficiale
presso un ristorante della capitale.

Lunedì alle 10 farà una tappa
al Giardino Mattei
per rendere omaggio
al fondatore dell’Eni.
Alle 11.30 arriverà al palazzo El Mouradia
per l’incontro ufficiale
con il presidente della repubblica algerina.

L’Algeria è cruciale
per i piani di approvvigionamento
e diversificazione energetica italiani,
infatti nel primo semestre 2022
il paese nordafricano è diventato
il primo fornitore di gas naturale.

ESTERI
ESTERI

 Bill Waller

Australia, catturato “Toadzilla”, rospo-bufalo gigante di quasi 3 kg
Kylee Gray, ranger
del Parco Nazionale di Conway
in Australia,
ha trovato un enorme rospo,
“toad” in inglese,
nella foresta pluviale
dello stato settentrionale del Queensland.

Si tratta di un rospo delle canne
la “Rhinella marina”,
un anfibio di sesso femminile
sei volte più grande
di un rospo medio.

Per anni l’animale
si è nutrito di insetti,
rettili e piccoli mammiferi.
Appartiene a una specie antichissima,
originaria del Centro e del Sudamerica,
che è poi stata introdotta
in alcune zone dell’Australia
per contrastare la diffusione
di serpenti velenosi.

Gray e i suoi colleghi
l’hanno catturata e pesata.
Secondo i ranger australiani,
grazie ai suoi 2,7 chilogrammi,
“Toadzilla” potrebbe entrare
nel Guinness dei primati.
Il record attuale
per il rospo più grande
appartiene a un esemplare svedese
di 2,65 chilogrammi,
trovato nel 1991.

Ma purtroppo dopo la cattura
a Toadzilla è stata praticata l’eutanasia
perché in Australia i rospi delle canne
sono specie invasive
che minacciano le altre specie.
Non avendo predatori naturali
sono pericolosi per la fauna e le colture.
Attualmente la popolazione dei rospi
raggiunge circa due miliardi di esemplari.
Il corpo di Toadzilla
verrà donato al Queensland Museum.

AMBIENTE
AMBIENTE

 Johnny Silvercloud

Emergenza climatica, Exxon a conoscenza degli effetti già dagli anni ‘70
Uno studio pubblicato
sulla rivista scientifica ‘Science’
ha confermato che ExxonMobil,
una tra le compagnie petrolifere
più grandi al mondo,
sarebbe stata a conoscenza
degli effetti dettagliati
dei combustibili fossili
sul cambiamento climatico
fin dagli anni ’70.

Tra il 1977 e il 2003,
una serie di scienziati
commissionati da Exxon
avevano previsto
con straordinaria accuratezza
un aumento delle temperature
di 0,2 gradi per decennio
provocato dalle crescenti emissioni
di anidride carbonica.

Nonostante ciò,
Exxon ha continuato per anni
a pubblicare campagne pubblicitarie
che mettevano in dubbio
il riscaldamento del globo,
e che sono risultate
negli ultimi anni
in una serie di cause legali.

L’ultima di esse è stata presentata
dallo stato del New Jersey,
che ha accusato Exxon
di aver ingannato il pubblico per decenni,
nonostante conoscesse perfettamente
gli effetti a lungo termine
di un’eccessiva dipendenza
dai combustibili fossili.

ECONOMIA
ECONOMIA

2022, l’anno delle dimissioni volontarie
Sarebbero circa 1 milione e 600 mila
le persone che si sono dimesse volontariamente
nei primi nove mesi
dell’anno appena concluso.
Un aumento pari al 22%
rispetto all’anno precedente.

Nel 2021, infatti, le dimissioni
nei primi nove mesi dell’anno
erano state di 1 milione e 300 mila.
I dati alquanto sorprendenti
sono stati pubblicati
nell’ultima nota trimestrale
sulle comunicazioni obbligatorie
del ministero del Lavoro.

Le dimissioni volontarie
ormai sono fra le maggiori cause di cessazione
del rapporto di lavoro,
dopo i contratti a termine.

Le cause che avrebbero spinto
così tante persone
a rinunciare al proprio lavoro
sarebbero da ricercare
nel tipo di contratti
offerti dalle aziende,
nell’ammontare dei salari,
nella distanza da percorrere
per arrivare al lavoro.

Probabilmente la situazione forzata del Covid
e dello smartworking
ha aperto nuovi orizzonti lavorativi
a cui molti non vorrebbero rinunciare.
Migliorare il proprio stile di vita,
grazie anche al lavoro da casa,
potrebbe essere una soluzione
per rendere la settimana lavorativa
più snella e sopportabile.

quifinanza.it

quifinanza.it

 SPORT
 SPORT

 Jürada

Curtoni terza nella discesa a Cortina, Goggia cade
Nella seconda discesa libera
disputata a Cortina
Elena Curtoni ha conquistato
il terzo posto.

A vincere,
dopo il secondo posto
nella prima discesa,
è stata la slovena Stuhec
che non centrava un successo dal 2018,
secondo posto per la norvegese Lie,
al primo podio in carriera.

Per la Curtoni si tratta
del podio numero undici in carriera.

Sofia Goggia, che aveva vinto
la prima discesa
disputata sull’Olympia delle Tofane,
non è riuscita a confermarsi,
cadendo prima del traguardo
per fortuna senza conseguenze.

La Goggia rimane comunque prima
nella classifica di specialità.

sport.sky.it

sport.sky.it

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
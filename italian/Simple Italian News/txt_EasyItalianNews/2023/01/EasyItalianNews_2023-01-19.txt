Listen online as you read:

ESTERI
ESTERI

 Mstyslav Chernov

Elicottero precipita in Ucraina, vittime ministro degli Interni e segretari di stato
La polizia ucraina
ha confermato che un elicottero
è precipitato a Brovary,
una città orientale della regione di Kiev.

Per motivi ancora da chiarire,
l’elicottero ha colpito
alcuni edifici residenziali
e un asilo.
Quest’ultimo è andato in fiamme,
provocando svariate vittime.

E’ inoltre stato comunicato
che a bordo dell’elicottero
si trovavano nove persone,
tra cui il ministro degli Interni ucraino
Denys Monastyrskyi,
il suo vice Yevhen Yenin,
e Yuriy Lubkovich,
il segretario di Stato
del Ministero degli affari interni.

Tutti i passeggeri
sono deceduti nell’incidente,
e altre sette vittime
hanno perso la vita sul posto,
tra cui due bambini.

Secondo i media ucraini,
22 persone sono state ferite nell’impatto,
e sono attualmente ricoverate in ospedale,
inclusi 10 bambini.

Intanto la polizia
e i vigili del fuoco
continuano a lavorare
sul luogo dell’incidente,
domando le fiamme
e cercando di ricostruire
gli eventi avvenuti.

ESTERI
ESTERI

 PxFuel.com
Sparatoria in California
Ennesimo delitto con armi da fuoco
negli Stati Uniti.
In California 6 persone
sono rimaste uccise,
tra di loro una ragazza di 17 anni
e il figlio di 6 mesi.

La sparatoria è avvenuta
in un’abitazione di Goshen;
la polizia è stata chiamata
dagli stessi residenti
allarmati dai numerosi colpi esplosi.

Arrivate sul posto,
le forze dell’ordine hanno constatato
la morte di due persone in strada
e di una terza
sulla soglia dell’appartamento.
Le altre 3 vittime
erano all’interno dell’abitazione

Cinque delle sei vittime
erano già morte
all’arrivo della polizia,
mentre la sesta è deceduta
all’arrivo in ospedale.

L’abitazione era stata perquisita
la settimana prima per droga;
si pensa per questo
a un regolamento di conti.

ESTERI
ESTERI

 Fars Media Corporation
Iran, “leader” delle proteste anti-regime arrestato
Ali Salehi,
procuratore di Teheran,
ha comunicato l’arresto
di un presunto leader
delle proteste anti-regime
in corso in Iran
da ormai quattro mesi.

Questo individuo,
di cui non è stato rivelato il nome,
sarebbe il genero
di un “leader anti rivoluzionario”
residente all’estero.

L’imputato avrebbe convocato
manifestazioni in tutto il paese
sotto il nome di copertura
“Gioventù dei distretti dell’Iran”,
e stabilito rapporti illeciti
con l’emittente televisiva
“Iran International”.
Quest’ultima ha sede a Londra,
e l’accusato avrebbe collaborato
con i servizi segreti inglesi e americani
per fornire alla stazione televisiva
notizie dell’ultimo momento
sulle rivolte in Iran.

Ali Salehi ha annunciato
che altri membri del gruppo
sarebbero stati arrestati
in altre province iraniane.

 ITALIA
 ITALIA

 Dnalor 01

Giubileo 2025, 87 opere per 1,8 miliardi
Gli interventi annunciati
per il Giubileo del 2025
prevedono 87 opere essenziali
per una spesa complessiva
di quasi 4 miliardi di euro.
È un programma davvero ambizioso,
“ma servono progettazione,
meno burocrazia
e procedure più veloci”,
come ha detto il segretario generale
del sindacato romano Filca,
la Federazione Italiana
Lavoratori Costruzioni e Affini.

L’apertura della Porta santa
è in programma l’8 dicembre 2024,
e il comune di Roma
deve arrivarci preparato.

In passato i governi locali
hanno sofferto
per i tempi troppo lunghi
delle autorizzazioni ai lavori,
per l’assenza di progettazione,
per i bandi di gara
scritti male o pubblicati tardi
e per la mancanza di personale adeguato.

“Chiediamo qualità del lavoro,
massima sicurezza per gli operai
e soprattutto massima attenzione
per evitare le infiltrazioni malavitose”,
aggiunge il sindacalista.

Intanto il sindaco di Roma
Roberto Gualtieri ha incontrato
per quasi un’ora papa Francesco,
per presentargli le opere del Giubileo.
Il papa ha definito la capitale
una città unica e meravigliosa
e ha espresso speranza
e incoraggiamento per il suo futuro.

roma.corriere.it

roma.corriere.it

 CULTURA & SOCIETA’
 CULTURA & SOCIETA’

 OPCW
GB, Boris Johnson firma un accordo milionario per le sue memorie
Boris Johnson,
ex primo ministro britannico,
scriverà un libro
che descriverà i suoi anni
a capo del governo.

I diritti della sua autobiografia
sono stati acquistati
dalla casa editrice HarperCollins,
che ne curerà la scrittura
e la pubblicazione.

Arabella Pike,
incaricata della pubblicazione del libro,
ha dichiarato che si tratterà
di un “memoir senza pari”,
che descriverà
tutti i momenti più turbolenti
del mandato di Johnson.

Secondo alcune indiscrezioni,
il contratto sottoscritto
dall’ex primo ministro
sarebbe molto vantaggioso;
si parla di circa
6 milioni di sterline.

Secondo la casa editrice, infatti,
il libro sarà di grande interesse
e in grado di suscitare
la curiosità dei lettori.

Non si conoscono ancora
la data di uscita
né il titolo del libro.

 CULTURA & SOCIETA’
 CULTURA & SOCIETA’

 Maryland GovPics

Kevin Spacey premiato dal Museo del Cinema di Torino
Kevin Spacey,
l’attore due volte premio Oscar,
è stato a Torino
e ha ricevuto la “Stella della Mole”,
onorificenza del Museo Nazionale del Cinema,
con sede alla Mole Antonelliana.

Selfie in strada,
persone che lo avvicinano,
Spacey si è goduto la città,
incurante delle polemiche.

La sua carriera all’apice
è stata investita nel 2017
dallo scandalo #MeToo
per il caso Weinstein.
Dal giorno alla notte,
i suoi contratti sono stati cancellati,
è stato sostituito nei film,
e costretto a fare coming out
ed è finito sotto processo
dopo le numerose accuse
di molestie omosessuali,
tra cui quella di Anthony Rapp,
all’epoca dei fatti 14enne.

“I media pensano che io sia
alla prima uscita in pubblico,
ma non mi sono mai nascosto,
ho continuato a vivere tra la gente.
Le dimostrazioni calorose
ricevute a Torino
durante questa settimana fantastica,
non sono una prima volta”.

Spacey racconta inoltre alla stampa
della sua gratitudine
nei confronti di Franco Nero,
attore e regista italiano,
che gli ha offerto una parte
nel film ancora inedito ‘L’uomo che disegnò Dio’.
“Gli sarò grato per tutta la vita
per avermi fatto tornare sul set,
per avermi offerto un film
quando tutti gli altri avevano paura”.

 CULTURA & SOCIETA’
 CULTURA & SOCIETA’

 Ivo Bulanda

Morta Gina Lollobrigida
Si è spenta all’età di 95 anni
la grande attrice Gina Lollobrigida,
icona del cinema italiano.

La carriera della Lollobrigida
era iniziata con un successo all’estero
nel film francese ‘Fanfan la tulip’.

La fama in Italia era arrivata
con il film di Comencini
‘Pane amore e fantasia’
al fianco di Vittorio De Sica.
In carriera ha vinto 7 David di Donatello
e ha lavorato con registi
del calibro di Monicelli e Germi.

Ha lavorato molto anche all’estero
fino agli anni ’70
quando cominciò a lavorare come fotografa,
lasciando da parte il cinema.
Negli anni ’80 e ’90 fece comunque
alcune saltuarie apparizioni
in produzioni cinematografiche e televisive.

È stata sposata una sola volta
e ha avuto un figlio.
Ha anche una stella sulla Walk of Fame
di Hollywood.
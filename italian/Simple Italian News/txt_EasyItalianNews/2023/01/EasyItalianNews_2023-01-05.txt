Listen online as you read:

 ITALIA
 ITALIA

Appennino senza neve, Regioni chiedono piano straordinario
Emilia-Romagna,
Toscana e Abruzzo
hanno richiesto un incontro
con il ministro del turismo
per far fronte ai gravi disagi
causati dall’aumento
delle temperature.

Le cime dei monti
sono infatti
completamente prive di neve
a causa delle temperature
fuori norma.

A 1.500 metri di quota
in dicembre sono stati registrati
anche 15 gradi,
con temperature
che non raggiungo lo zero
nemmeno di notte.

Gli impianti sciistici,
e con loro anche tutte le attività connesse
come alberghi e ristoranti,
stanno quindi fronteggiando
un enorme calo di prenotazioni.

A causa delle temperature
non si può ricorrere
nemmeno alla neve artificiale,
perché si scioglierebbe
troppo velocemente.

Gli assessori delle varie regioni coinvolte
hanno quindi richiesto
una manovra straordinaria
che consenta a tutte le figure colpite
di superare questa crisi.

E’ stato quindi organizzato
un incontro con Daniela Santanchè,
ministro del turismo,
per la stesura di un piano straordinario.

 ITALIA
 ITALIA

 Francesco Gasparetti

Roma, ambientalisti gettano vernice rossa sul Palazzo del Senato
Lo scorso lunedì
il gruppo di ambientalisti
di “Ultima Generazione”
ha gettato vernice di colore rosso
sulla facciata di Palazzo Madama,
sede del Senato, a Roma.

I carabinieri sono subito intervenuti
e hanno arrestato tre persone
e denunciate due.
L’accusa è di “danneggiamento aggravato”.

Il presidente del Senato
Ignazio La Russa,
la presidente del Consiglio dei Ministri
Giorgia Meloni
e il ministro degli Esteri
Antonio Tajani
hanno condannato il “gesto oltraggioso,
come “incompatibile
con qualsiasi civile protesta”.

Gli attivisti hanno giustificato
la loro azione con “la disperazione
per i dati sempre più allarmanti
sul collasso eco climatico
e il disinteresse del mondo politico
di fronte al più grande genocidio
della storia dell’umanità”.
Lo hanno scritto in un comunicato.

Colpire i simboli dell’arte,
della cultura
e delle istituzioni pubbliche
è una pratica ormai diffusa da tempo
dalla disobbedienza non violenta
in tutto il mondo:
“Sono i governi e le istituzioni
ad avere il potere decisionale
per avviare una vera transizione energetica,
per modificare e regolare
le produzioni di energia e di beni
e il sistema dei trasporti,
per arginare concretamente
le cause della crisi climatica”.

 ITALIA
 ITALIA

Drastico aumento del cyberterrorismo in Italia, legami con la guerra
Secondo un rapporto del Cnaipic,
uno dei centri anticrimine
della Polizia Postale,
nel 2022 si è registrato
un aumento significativo
degli attacchi cibernetici
verso strutture critiche,
imprese e sistemi finanziari.

Secondo le ricostruzioni,
gli attacchi sono aumentati del 138%,
arrivando a 12.947 eventi.

La guerra in Ucraina
spiegherebbe in parte il problema:
sarebbero infatti aumentati
gli attacchi ransomware
da parte di agenti filo-russi,
mettendo a rischio
l’operatività di sistemi critici.

A rischio anche la funzionalità
di risorse online
tramite campagne DDoS,
e la sicurezza di sistemi strategici
a causa di attacchi di tipo Atp
(“Advanced Persistent Threat”).

In più, i social media
e le piattaforme di comunicazione sicura
svolgono un ruolo sempre più importante
come mezzi di propaganda:
la Polizia Postale ha evidenziato
“una allarmante diffusione
di contenuti propagandistici
riconducibili al terrorismo”.

Data la natura internazionale
di questi fenomeni,
le autorità italiane stanno collaborando
con Europol,
Interpol e Fbi
per monitorarli
e ridurne l’incidenza.

ECONOMIA
ECONOMIA

Gas, a dicembre prezzi record in Italia
L’Autorità di Regolazione
per Energia Reti e Ambiente (Arera)
ha annunciato
che nel mese di dicembre del 2022
i clienti che sono ancora
nel mercato tutelato
hanno registrato un aumento
del prezzo del gas
del 23,3% rispetto a novembre.
I prezzi sono regolati
sulla media mensile del prezzo
sul mercato all’ingrosso italiano,
che a dicembre si aggirava attorno
ai 116,6 euro per MWh.

Rispetto al 2021,
nel 2022 la famiglia tipo in Italia
ha dovuto fare i conti
con un aumento della spesa del gas
del 64,8%.
Secondo l’Unione nazionale consumatori,
se a queste spese
si aggiungono quelle dell’elettricità,
il costo per la famiglia tipo
ammonta a 3.547 euro.

Per questo motivo,
numerose associazioni
per la tutela dei consumatori
hanno urgentemente esortato il governo
ad adottare misure di emergenza.

Le previsioni per il futuro, però,
sono più rosee:
il prezzo del metano all’ingrosso
è sceso in base alle futures di Amsterdam,
e si registra un trend positivo
nello stoccaggio europeo di gas,
che è giunto al 83,5%
della capacità totale.

SCIENZA
SCIENZA

 ESO

Sedicenne italiano scopre nuova stella
Lorenzo Sassaro
è un ragazzo di Vicenza di 16 anni
protagonista di una scoperta sensazionale.
Avrebbe identificato, infatti,
una stella variabile
che si trova nella costellazione della Carena.

Davvero un’impresa da record,
se si pensa alla giovanissima età
di questo scienziato in erba!
Lorenzo frequenta il Liceo
“Gian Giorgio Trissino” di Valdagno (VI)
e l’avvistamento astrale
sarebbe stato possibile
grazie all’attività
di osservazione e ricerca astronomica
presso l’Osservatorio di Marana di Crespadoro.

La nuova stella scoperta da Lorenzo
è una stella variabile
chiamata MarSEC2_V2.

Lorenzo Sassaro è uno studente
con una grande passione per l’astronomia.
Ha iniziato a osservare il cielo,
e in particolar modo gli oggetti celesti
dell’emisfero australe.
Il ragazzo si è concentrato
sulla nebulosa Carena,
una zona che interessa particolarmente
il mondo dell’astronomia
e che non molto tempo fa
è stata anche fotografata
dal telescopio spaziale James Webb.

MarSEC2_V2 si trova
a 1480 anni luce dalla Terra,
con una temperatura di 10.800 gradi Celsius
e una luminosità che varia ogni giorno.
Grazie a queste osservazioni,
il giovane Lorenzo è riuscito a intuire
che si tratta di una coppia di stelle
che interagiscono tra di loro.
La scoperta è stata sottoposta
all’approvazione del VSX americano,
ente internazionale per le stelle variabili,
che l’ha approvata.

corrieredelveneto.corriere.it

corrieredelveneto.corriere.it

 CULTURA & SOCIETA’
 CULTURA & SOCIETA’

 Jack at Wikipedia

Bill Gates dona 5 miliardi alla donazione fondata con l’ex moglie
Bill Gates,
co-fondatore di Microsoft,
negli ultimi giorni dell’anno
ha effettuato la donazione
più grande di tutto il 2022.

Il multimiliardario Bill Gates
è la sesta persona più ricca del mondo,
con un patrimonio stimato
intorno ai 104 miliardi di dollari.

Ha donato 5 miliardi alla fondazione
creata con l’ex moglie
chiamata ‘Bill & Melinda Gates Foundation’.

Questa fondazione si occupa
di finanziare progetti
per il miglioramento della salute globale,
dello sviluppo, della difesa
e dell’istruzione negli Stati Uniti.

La seconda donazione più elevata
dell’anno passato
è stata fatta da Ann e John Doerr,
che hanno versato 1,1 miliardi di dollari
alla Stanford University
con lo scopo di trovare soluzioni
alla crisi climatica.

 CULTURA & SOCIETA’
 CULTURA & SOCIETA’

 Mark Seymour

Morto il pilota di rally Ken Block
È morto all’età di 55 anni
il pilota di rally Ken Block
in seguito a un incidente
con la motoslitta
avvenuto nella contea di Wasatch,
in Utah.

Sembra che stesse affrontando
un pendio molto ripido
quando la motoslitta si è ribaltata
finendogli addosso:
il pilota è deceduto
a causa delle ferite riportate.

Il pilota aveva corso
nel mondiale di rally
e partecipato anche alla Dakar.

Era diventato molto popolare
con la serie di video Gymkhana
su Youtube,
dove compiva evoluzioni
e manovre estreme
a bordo di auto.
È stato anche cofondatore
della linea di scarpe DC Shoes.
Lascia la moglie e tre figli.
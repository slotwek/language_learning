A causa di problemi tecnici, non tutti hanno ricevuto l’email del notiziario di sabato scorso. Ci scusiamo per il disagio, l’assistenza sta lavorando per risolvere il problema e speriamo che trovino una soluzione al più presto!
A causa di problemi tecnici, non tutti hanno ricevuto l’email del notiziario di sabato scorso. Ci scusiamo per il disagio, l’assistenza sta lavorando per risolvere il problema e speriamo che trovino una soluzione al più presto!
Listen online as you read:

ESTERI
ESTERI

 Department of Foreign Affairs and Trade

Memphis, afroamericano ucciso da agenti
Nuove proteste
sono scoppiate a Memphis
dopo l’uccisione
di un afroamericano
da parte della polizia.

L’accaduto è stato ripreso
dalle telecamere indossate
dagli stessi agenti.

Nei video si vedono 5 agenti
che fermano un 29enne afroamericano,
Tyre Nichols,
per una presunta guida spericolata.

Immediatamente l’uomo
viene trascinato fuori dalla sua auto
e immobilizzato a terra
dopo essere stato spruzzato
con lo spray al peperoncino.
Nichols tenta quindi la fuga,
ma viene colpito con il taser
e immobilizzato dagli agenti.

A questo punto
inizia un brutale pestaggio
con calci e pugni
e addirittura quella che sembra
una spranga.

Il pestaggio andrà avanti
per 4 minuti,
e Nichols non riceverà assistenza
per i 22 minuti successivi.

Morirà 3 giorni dopo
a causa delle ferite riportate.

Dopo l’accaduto gli agenti
sono stati accusati di omicidio
e la loro unità è stata sciolta.

Anche il presidente Biden
ha commentato l’accaduto
definendolo “disumano e terrificante”
e invitando i manifestanti
a protestare in modo pacifico.

ESTERI
ESTERI

Cina, Covid-19 in declino nonostante le feste
Secondo il Centro per il controllo
e la prevenzione delle malattie cinese,
l’ondata di infezioni da Covid-19
seguita all’abbandono
della strategia “zero Covid”
si starebbe finalmente attenuando.

Nelle ultime settimane
il governo ha attivato
una campagna di sensibilizzazione
in vista del Capodanno lunare,
periodo durante il quale
milioni di cinesi
si sono messi in viaggio
per celebrare le feste in famiglia.

Tuttavia, l’ondata di infezioni attesa
non si sarebbe verificata,
e le autorità non hanno rilevato
alcuna nuova variante.

Secondo i dati ufficiali,
il picco dei decessi per Covid-19
sarebbe stato raggiunto
il 4 gennaio scorso,
mentre nelle settimane successive
il numero si è dimezzato.

In Italia la notizia
è stata accolta con sollievo,
ma l’obbligo dei tamponi
per i passeggeri provenienti dalla Cina
sarà probabilmente rinnovato
per durare almeno
fino a metà febbraio.

ESTERI
ESTERI

 Akash0078

Pakistan, autobus in un burrone
In poche ore due gravissimi incidenti
hanno colpito il Pakistan
e provocato almeno 51 morti,
tra cui 10 bambini.

Il primo incidente
è avvenuto in Balochistan.
Un pullman che trasportava 48 persone,
dirette dalla città di Quetta a Karachi,
è precipitato in un burrone
causando almeno 41 vittime.

Dalle prime ricostruzioni
l’autobus, mentre faceva inversione a U,
avrebbe colpito un pilastro di un ponte
e sarebbe precipitato in un crepaccio
prendendo fuoco.
Il problema sarebbe stato causato
dall’alta velocità del mezzo.

Alcune persone
sono state estratte vive
e portate negli ospedali vicini,
ma c’è il timore
che le vittime aumentino.

Il secondo incidente
si è verificato sul lago Tan Da
dove il rovesciamento di una barca
ha causato la morte di 10 bambini
che si trovavano in gita scolastica.

 ITALIA
 ITALIA

È polemica per Zelensky a Sanremo
L’intervento a Sanremo
del presidente ucraino Volodymyr Zelensky
nella serata finale
di sabato 11 febbraio
ha acceso una polemica
nel dibattito politico italiano.

Alcuni voci hanno espresso
la loro perplessità
con toni pacati ma critici,
come Matteo Salvini,
che si augura che “il palcoscenico
della città dei fiori
rimanga riservato alla musica”;
altri, più duri, ritengono
che sia “un errore
combinare un evento musicale
con il messaggio del presidente
di un paese in guerra”.

Piuttosto scettico
è l’ex premier Giuseppe Conte:
“Non credo francamente
che sia così necessario
che il presidente Zelenski
sia in un contesto leggero
come quello di Sanremo”.

Un gruppo di intellettuali
ha firmato un manifesto di protesta:
Zelensky è “il capo di Stato
di uno dei due paesi
che oggi combattono
la sanguinosa guerra del Donbass.
Una guerra terribile che, come italiani,
abbiamo il dovere costituzionale
di ripudiare”.

 ITALIA
 ITALIA

Assorbenti gratis all’Università di Padova
L’Ateneo di Padova
fornirà gli assorbenti gratis;
Padova sarà così la prima università
in Italia a farlo.

Dopo una sperimentazione
della durata due anni,
saranno presenti in maniera capillare
in tutte le facoltà
dei veri e propri distributori
in posizioni ben visibili
all’interno degli Atenei.

Non si tratta solo
di un supporto economico,
ma anche una sorta di liberalizzazione
nei confronti di un tema
come quello del ciclo mestruale.

Nell’ultima manovra economica,
il Governo italiano ha cambiato
la tassazione degli assorbenti,
riducendola al 5%
e non considerandoli più
come beni di lusso.
Nonostante questo primo passo,
il carico economico degli assorbenti
rimane comunque ancora alto.

Se l’università iniziasse a distribuire
gli assorbenti gratis,
manderebbe un messaggio
di inclusività e di equità.
L’università è un posto in cui
si formano menti, persone, carriere:
ci auguriamo che l’Università di Padova
sia solo la prima
ad inaugurare un’iniziativa
che poi verrà adottata
anche dagli altri atenei
in giro per l’Italia.

corriereuniv.it

corriereuniv.it
 CULTURA & SOCIETA’
 CULTURA & SOCIETA’

 Merytat3n

Mummia del “ragazzo d’oro” sbendata digitalmente
Grazie a un progetto
svolto dai ricercatori del Museo Egizio
e dell’Università del Cairo,
è stato possibile
sbendare digitalmente una mummia
scoperta nell’Egitto meridionale
nel 1916.

La mummia è stata conservata
nel seminterrato del Museo Egizio del Cairo
per quasi un secolo,
finché Sahar Saleem,
un professore di radiologia,
non ha deciso di sfruttare la tecnologia
per scoprirne i segreti.

La mummia,
risale a circa 2300 anni fa,
appartiene ad un ragazzo
di circa 14 o 15 anni
di una famiglia benestante
dell’epoca tolemaica.
Il ragazzo è stato sepolto
con una maschera dorata,
dei sandali e 49 amuleti.
Molti di essi
sono stati realizzati in oro,
e altri in materiali meno preziosi
come l’argilla.

Per gli antichi egizi,
ogni amuleto aveva uno scopo diverso
nel proteggere il corpo
e donargli abilità nell’aldilà.
Per via delle ricchezze
con cui il ragazzo è stato sepolto,
la mummia è stata soprannominata
“il ragazzo d’oro”,
e verrà esposta nella sala principale
del museo egizio.

 SPORT
 SPORT

 121a0012

Altre medaglie agli europei di pattinaggio
Si sono conclusi nel migliore dei modi
gli europei di pattinaggio di figura
che si sono svolti in Finlandia:
l’Italia ha chiuso in testa al medagliere.

Dopo le due medaglie conquistate
nelle coppie di artistico,
gli azzurri hanno infatti vinto
altre due medaglie.

Nel programma maschile
Matteo Rizzo ha vinto la medaglia d’argento,
suo miglior risultato in carriera
confezionando il miglior programma libero.
A vincere è stato il francese Siao Him,
grazie al vantaggio accumulato
nel programma corto.

Nelle coppie di danza
è poi arrivato il secondo oro
per la spedizione azzurra
grazie a Charlene Guignard e Marco Fabbri,
che hanno coronato il sogno di vincere
dopo i due bronzi vinti in passato.
Per l’Italia si tratta
del terzo oro della storia
in questa specialità.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
Listen online as you read:

ESTERI
ESTERI

 Lucas Barreto Rodrigues

Brasile, sostenitori di Bolsonaro assaltano i palazzi del potere
Durante la giornata dell’8 gennaio,
migliaia di manifestanti
a sostegno dell’ex-presidente Jair Bolsonaro
hanno preso d’assalto
i palazzi del potere di Brasilia,
in Brasile,
in modo simile agli eventi
verificatisi due anni fa
negli Stati Uniti.

L’assalto ha preso di mira
il Congresso brasiliano,
la Corte Suprema,
e il Palazzo presidenziale della capitale,
provocando ore di caos
e danni ingenti agli edifici.

Il presidente Luiz Inacio Lula da Silva,
al potere da circa una settimana,
ha duramente condannato
l’attacco “vandalo e fascista”,
assieme al presidente americano Biden
e alla presidente della Commissione europea
Ursula von der Leyen.
Parole riecheggiate da Bolsonaro,
che si è difeso dichiarando
di aver sempre rispettato
la Costituzione del proprio paese.

Tuttavia, i suoi seguaci
hanno continuato a bloccare le strade
di almeno quattro stati
per tutta la notte,
finché il giudice della Corte Suprema de Moraes
ha ordinato il loro immediato arresto
e lo smantellamento dei loro campi.

De Moraes ha inoltre indetto
la rimozione del governatore di Brasilia,
accusato di aver ignorato
richieste di rafforzamento della sicurezza.
Almeno 400 persone
sono già state arrestate.

ESTERI
ESTERI

 Jon Russell

Cina chiude oltre mille account sui social dopo critiche su Covid
Il governo cinese
ha sospeso gli account social
di oltre mille utenti
di Weibo.

Gli utenti sono stati sospesi
per aver criticato
l’operato del governo
in merito alla gestione della pandemia.

Molti di coloro
che hanno criticato le restrizioni
e le misure di contenimento
hanno infatti subito il blocco
del proprio account.

La piattaforma Weibo
ha giustificato
la sospensione degli account
con questa dichiarazione:
“Weibo continuerà
a intensificare le indagini
e la rimozione
di tutti i tipi
di contenuti illegali”.

Secondo Weibo
gli account sospesi
era quindi stati utilizzati
per pubblicare
delle dichiarazioni
offensive o illegali.

Le critiche
e i pesanti attacchi al governo
si stanno moltiplicando
da quando sono state eliminate
le pesanti restrizioni
imposte alla popolazione
e alla contemporanea
nuova ondata di casi nel paese.

 ITALIA
 ITALIA

Italia, aumenta il prezzo della pasta
Da sempre la pasta fa parte
della tradizione alimentare italiana,
piatto che non può mai mancare
in tavola.

Quanto costa però oggi
un chilo di spaghetti?
Un test della rivista “Il Salvagente”
ha messo a confronto i prezzi
dei 20 principali marchi di spaghetti
in confezione da un chilo,
con quelli del test del 2020.

Alcuni marchi hanno aumentato
fino al 70%
il prezzo del loro prodotto.
In ogni caso
il continuo aumento dell’inflazione
ha portato a un rincaro medio
di quasi il 30% in un anno.

Le ragioni sono diverse,
ma prima fra tutte
è sicuramente la crisi energetica,
causata dalla guerra in Ucraina.

Un’altra conseguenza della guerra
è l’aumento del prezzo dei fertilizzanti,
che si unisce al calo
della produzione di grano duro
in diversi paesi,
tra cui il Canada,
principale esportatore.

Le aziende venditrici
sono state dunque obbligate
a praticare aumenti
che arrivano anche al 70%.

L’ultimo report Ismea,
l’Istituto di Servizi per il Mercato Agricolo Alimentare,
ha calcolato che il prezzo medio
della granella di frumento duro
ha toccato i 473,18 euro a tonnellata,
un aumento del 73,5%
rispetto al 2020-2021.
L’Istituto dichiara che “nella media
dei primi nove mesi dell’anno,
i prezzi della pasta
sono cresciuti del 21,9%
rispetto al 2021”.
Il prezzo medio al chilo,
da 1,42 euro a luglio 2021,
è arrivato a 1,84 euro nel luglio 2022.

 ITALIA
 ITALIA

Compie 20 anni la legge anti-fumo, ma oggi tendenze invertite
Sono quasi 20 anni che in Italia,
grazie alla legge del 16 gennaio 2003,
è proibito fumare sigarette
nei locali al chiuso
aperti al pubblico.

Sostenuta dall’allora ministro della Salute
Girolamo Sirchia,
la legge anti-fumo
ha dapprima incontrato forti resistenze,
ma ha presto contribuito
a cambiare usi e costumi in Italia.

Tra il 2003 e il 2020,
il numero di fumatori
è diminuito dal 33% al 22%,
assieme al numero di eventi coronarici acuti
(dal -4% al -13%),
e ai ricoveri per asma (-15%).

Tuttavia, negli scorsi due anni
questa tendenza si è invertita,
e il numero di fumatori
è cresciuto del 2,2%,
anche a causa di prodotti
alternativi alle sigarette,
quali tabacco riscaldato
e sigarette elettroniche.

Secondo Sirchia,
è importante che il governo
proponga urgentemente nuove misure
per contrastare l’innovazione del mercato.
Infatti, il fumo
ha costi diretti e indiretti
per l’intera società italiana
che ammontano a circa
26 miliardi di euro ogni anno.

 ITALIA
 ITALIA

Trovato un tesoro da milioni di lire
Chi trova un amico,
trova un tesoro
recita un proverbio italiano.
In questa avventura
un pescatore di Ischia
ha trovato soltanto il tesoro.
Mentre passeggiava
lungo il litorale di Borgo Sant’Angelo,
Domenico Schiano ha ritrovato
delle vecchie banconote
in un sacchetto.

Le condizioni delle vecchie lire
erano abbastanza disastrose,
perché tutte bagnate,
nonostante il contenitore in plastica.
Le banconote all’interno del sacchetto
erano da 50 mila lire e 500 mila lire,
per un totale di 10 milioni del vecchio conio.

Lo stupore del pescatore
è stato più che naturale,
dato che nella sua carriera
ha ritrovato qualsiasi tipo di oggetto
nelle sue reti lanciate in mare,
ma mai un bottino così ricco.

Il sacchetto con le banconote danneggiate
è stato consegnato ai carabinieri,
e sarà molto difficile capire
chi possa essere il proprietario,
e perché si trovassero su una spiaggia.

L’ipotesi più attendibile finora
è che si tratti di un bottino
di un contrabbandiere,
come quelli che viaggiavano sui motoscafi
nel golfo di Napoli negli anni ’90,
e che probabilmente
sia accidentalmente caduto in acqua.

Quello che teme Domenico,
il ritrovatore del piccolo tesoro,
è che si tratti invece
di soldi risparmiati in tanti anni
da qualche abitante dell’isola.

corrieredelmezzogiorno.corriere.it
napoli.repubblica.it
corrieredelmezzogiorno.corriere.it

napoli.repubblica.it
SCIENZA
SCIENZA

Torna la cometa dei Neanderthal
Una cometa avvistata l’ultima volta
ben 50.000 anni fa,
starebbe ritornando
e si starebbe avvicinando alla Terra.
Sarà infatti possibile vederla
nelle prossime settimane:
da fine gennaio potrebbe addirittura
essere visibile a occhio nudo.

La famosa cometa,
chiamata simpaticamente
la cometa dei Neanderthal,
si chiama in realtà C/2022 E3 (ZTF).
Naturalmente tutti i telescopi,
anche quelli amatoriali,
sono puntati verso il cielo
pronti per lo spettacolo
che la cometa ci regalerà.

C/2022 E3 (ZTF) è stata scoperta
lo scorso 2 marzo
dal Zwicky Transient Facility in California.
Inizialmente è stata identificata
come asteroide,
ma le successive osservazioni
hanno rivelato la chioma molto condensata,
che ha portato subito
a definirla cometa.

Finora solo la Nasa è riuscita
a ottenere lo scatto perfetto,
grazie al telescopio realizzato
da Dan Barlett:
nella foto si può ammirare
una chioma verde,
una lunga coda di ioni e polveri.

Il massimo avvicinamento alla Terra
avverrà il prossimo 1 febbraio,
quindi: occhi aperti verso il cielo!

 SPORT
 SPORT

Italia sconfitta nella finale di United Cup di tennis
L’Italia del tennis
è stata sconfitta dagli USA
per 3-0
nella finale di United Cup,
competizione a squadre mista,
che si è svolta in Australia.

La finale era partita già in salita
dopo che la Trevisan aveva perso
in due set l’incontro
contro la forte giocatrice americana Pegula.

Nella seconda partita Musetti
è stato costretto al ritiro
dopo il primo set
per un problema alla spalla destra,
che sarà da valutare
in vista degli imminenti Australia Open.
L’incontro è andato così a Tiafoe.

Nel terzo e decisivo match
Berrettini non è riuscito a tenere vive
le speranze azzurre
perdendo contro Fritz
in due set molto combattuti,
terminati entrambi al tie-break.

Gli USA si sono quindi aggiudicati
la prima edizione
di questa manifestazione.
Per l’Italia rimane comunque
un ottimo risultato.
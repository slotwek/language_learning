ITALIA
 ITALIA

 Irish Defence Forces

Nuova ondata di sbarchi a Lampedusa
Tra martedì e mercoledì 14 e 15 novembre
i nuovi sbarchi di migranti
registrati a Lampedusa
sono stati 1.202.

Sei barconi sono stati soccorsi
dalla Capitaneria
e dalla Guardia di Finanza.

Solo nella giornata di martedì
ci sono stati 19 approdi,
poi altri 14 intorno alla mezzanotte.

Dopo questi ultimi arrivi
l’hotspot di Lampedusa
si trova di nuovo al completo,
ospitando 1430 persone.

In queste ore sono in corso
le pre-identificazioni
da parte della polizia,
poi si procederà
con eventuali trasferimenti.

Già durante la mattinata del 15 novembre,
secondo le disposizioni
della Prefettura di Agrigento,
230 persone sono state trasferite
tramite traghetto a Porto Empedocle.

ESTERI
ESTERI

 Tortap

Città svedese obbliga i cittadini a salutarsi
Nella parte più settentrionale della Svezia,
esiste una città in cui vivono
poco meno di cinquantamila persone,
che negli ultimi giorni
è al centro dell’attenzione di molti
perché dal 31 ottobre
è iniziata una campagna
che incoraggerebbe
gli introversi abitanti della città
a socializzare.

La campagna,
lanciata dal comune della città,
durerà circa un mese,
e farà in modo che tutti i residenti di Luleå
si salutino quando si incontrano.

Il comune di Luleå avrebbe già postato un video
in cui una ragazza incontra dei passanti
per le vie della città
e gli dice “buongiorno”.
Questo semplice saluto
avrebbe provocato nelle persone
una reazione di allegria.

Le gelide temperature
di questa zona della Svezia
non aiutano gli abitanti di Luleå
a essere particolarmente socievoli e solari,
perciò il comune ha voluto
dare una ‘spinta’ alla socialità
di questa cittadina
conosciuta per il Gammelstad,
un antico villaggio con 424 case in legno
che circondano una chiesa,
tutto patrimonio mondiale dell’umanità UNESCO.

zoo.105.net

zoo.105.net
 ITALIA
 ITALIA

 sv1ambo

Venezia, scomparsi due ex fidanzati
Due ragazzi sono scomparsi
a Marghera, Venezia.
Si tratta di Giulia Cecchettin
e Filippo Turetta,
studenti di 22 anni
ed ex fidanzati.

I due ragazzi sono scomparsi
dopo essere stati a cena insieme
in un fast food
di un centro commerciale di Marghera;
dopo la cena i rilevatori elettronici
hanno registrato la targa del ragazzo
al confine del Veneto
e poi più nulla.

Gli investigatori
e le forze dell’ordine
hanno avviato le ricerche,
utilizzando tutti i mezzi a disposizione:
ultime posizioni dei cellulari,
registrazioni di telecamere di sicurezza
e avvistamenti oculari.

I genitori hanno lanciato
un appello ai due ragazzi,
invitandoli a tornare a casa.
Hanno anche invitato
chiunque avesse notizie
a contattare la polizia
per segnalare eventuali avvistamenti.

Attualmente, si ipotizza che il ragazzo
possa aver trattenuto Giulia Cecchettin
contro la sua volontà
dopo un acceso litigio.
Secondo alcuni testimoni, infatti,
la coppia sarebbe stata vista
discutere animatamente
in un parcheggio.

ESTERI
ESTERI

Salvata la pecora più sola del mondo: bloccata da due anni sui fiordi scozzesi
Già nel 2021 era stata avvistata
nella zona dei fiordi scozzesi
a nord di Inverness
una pecora bloccata in una zona
vicino alla scogliera.

L’animale non era in pericolo,
si è nutrita per due anni
dell’erba e della poca acqua dolce
tra le rocce.

La pecora era stata soprannominata
‘Fiona la pecora più sola del mondo’.

Edoardo L’Astorina, imprenditore italiano
che vive a Londra,
ha lanciato una raccolta firme su Change.org
per liberare la pecora,
e in poco più di una settimana
ne ha raccolte 30mila
provenienti da tutto il mondo.

A questo punto un gruppo di allevatori locali
hanno deciso di organizzare
una spedizione di salvataggio
per portarla in un parco per animali
nei pressi di Dumfries.

Secondo un ispettore
della Società Scozzese per la Prevenzione
della Crudeltà sugli animali,
Fiona sembrava contenta
di essere stata salvata.

corrieredibologna.corriere.it

corrieredibologna.corriere.it
 TECNOLOGIA
 TECNOLOGIA

 New Zealand Ministry of Foreign Affairs and Trade, AusAID

Arcipelago di Tokelau, paradiso del cybercrimine
Negli atolli di Tokelau,
arcipelago di tre isole nell’oceano Pacifico
e territorio della Nuova Zelanda
di appena 1400 abitanti,
esiste la maggiore concentrazione
di domini Internet registrati al mondo.
Attualmente sono 25 milioni.

È il paradiso degli spammer,
del cyber crimine, dei phisher
e del dark e deep Web del mondo.

Sarà capitato a tutti di imbattersi
in un sito dal nome semplice,
senza caratteri speciali
che si conclude con un .tk.

Nel 2000,
uno dei primi imprenditori di Internet di Amsterdam,
Joost Zuurbier, chiede di gestire
il dominio di primo livello nazionale di Tokelau,
la breve stringa di caratteri
alla fine di un URL,
in cambio di molto denaro:
un’offerta vantaggiosa e irrinunciabile.
Da allora è cominciata
la valanga di registrazioni gratis
di siti internet nel dominio .tk.
Unico vincolo: ospitare pubblicità.

Il dominio .tk ha dato così il via
a una miriade di truffe
con interfacce del tutto simili
a quelle di istituti bancari,
enti di servizio, e-commerce.
Un vero e proprio regno di malware,
per rubare password
e accessi a conti correnti,
insomma, ogni genere
di attività informatica illecita.

 CULTURA & SOCIETA’
 CULTURA & SOCIETA’

 Marty B

Ferrari del 1962 venduta all’asta a 51,7 milioni di dollari
Una Ferrari 250 GTO del 1962
è stata venduta all’asta a New York,
alla cifra di 51,7 milioni di dollari.

L’auto si era classificata seconda
in una gara di 1000 km
sul circuito tedesco del Nurburgring
e nella famosa 24 ore di Le Mans,
dove il team si era dovuto ritirare
per un guasto al motore.

La famosa casa d’aste Sotheby’s
ha annunciato che è la seconda auto d’epoca
più costosa mai venduta all’asta.

L’auto, di proprietà di un collezionista americano,
ha battuto un’altra 250 GTO
venduta sempre da Sotheby’s
per 40 milioni di dollari.

Entrambe sono però ben lontane
dall’auto che ha battuto tutti i record
in un’asta:
una Mercedes-Benz 300 SLR Uhlenhaut Coupè
venduta per 135 milioni di euro nel 2022.

 SPORT
 SPORT

ATP Finals: Sinner batte Djokovic
Nella seconda partita della fase a gironi
delle ATP Finals a Torino,
Jannik Sinner ha battuto
per la prima volta in carriera
il numero 1 al mondo Novak Djokovic.

L’altoatesino è stato autore
di una grande partita molto combattuta.
Sinner ha vinto in 3 set,
dopo oltre tre ore di gioco
con il punteggio di 7-5, 6-7, 7-6.

Nel primo set la partita è molto equilibrata
fino a quando Sinner non è riuscito
a strappare il servizio
vincendo il set 7-5.

Nel secondo l’equilibrio continua
e si va così al tie-break
dove a prevalere è Djokovic.

Nel terzo set l’azzurro
riesce a portarsi sul 4-2.
Il serbo però reagisce
e riesce a riportarsi in parità.
Si va così nuovamente al tie-break
dominato da Sinner
che vince così l’incontro.

Sinner si trova ora in testa al girone
con due vittorie,
mentre Djokovic e Rune seguono
con una vittoria a testa.
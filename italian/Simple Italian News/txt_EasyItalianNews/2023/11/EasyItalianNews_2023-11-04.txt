ESTERI
ESTERI

 Afifa Afrin

Incendiata sezione ebraica del cimitero di Vienna
Un incendio è scoppiato
la mattina del 1° novembre
nel cimitero ebraico di Vienna;
sui muri c’erano delle svastiche.

La notizia è stata data
da Oskar Deutsch,
presidente della comunità ebraica
della capitale austriaca.

L’attentato di Vienna è l’ennesimo,
in un clima crescente, in tutta Europa,
di antisemitismo;
a Parigi, stelle di David sono comparse
sulle abitazioni di famiglie ebraiche,
vicino al quartiere di Montparnasse;
a Roma sono state danneggiate
alcune pietre d’inciampo
che ricordano il sacrificio
dei morti nei lager.

Il portavoce dei vigili del fuoco di Vienna
ha dichiarato che l’allarme
è stato dato alle 8 del mattino:
le fiamme hanno attaccato
un edificio a cupola
che ospita le cerimonie funebri
di rito ebraico.
Quando le squadre
sono giunte sul posto,
le fiamme erano quasi spente:
rimanevano braci e molto fumo.

I danni sono ancora da quantificare;
la polizia sta verificando che le tombe
non siano state profanate.
L’intera area è stata chiusa al pubblico.

 ITALIA
 ITALIA

Maltempo in toscana
La Toscana è stata colpita
dal maltempo
e da piogge torrenziali.

Frane e allagamenti
hanno paralizzato il territorio,
causando gravi danni
e disagi alla popolazione.

Oltre 400 vigili del fuoco,
insieme ad altre forze dell’ordine,
sono al lavoro
per tentare di limitare i danni
e di proteggere i cittadini.

Il maltempo ha infatti causato
5 morti e circa 7 dispersi;
i numeri cambiano rapidamente
nel corso delle ore.

La città di Prato
è stata sommersa da acqua e fango
che hanno trascinato via
le auto parcheggiate
e danneggiato
i piani più bassi delle abitazioni.

A causa del livello delle acque
la circolazione è rimasta paralizzata
e molti abitanti
sono rimasti bloccati nelle loro case
senza elettricità.

È stato dichiarato
lo stato di emergenza nazionale
mentre ci si prepara a fronteggiare
le prossime ore di pioggia.

ESTERI
ESTERI

 Ilya Varlamov

Paura e violenza anche in Cisgiordania
Esiste un filo rosso
che collega Hamas, Gaza,
la Cisgiordania e i coloni.

In Cisgiordania i coloni
sono visti come uno strumento
per espellere i palestinesi dal loro Paese,
poiché dall’occupazione della Cisgiordania
seguita alla vittoria israeliana nel 1967,
i coloni sono passati
da poche decine di migliaia negli anni Settanta,
agli attuali circa 700.000
distribuiti in 279 insediamenti.

Quasi 3 milioni di palestinesi
residenti in Cisgiordania
adesso vivono tra mura, fili spinati,
passaggi obbligati, posti di blocco.
Un’intera regione sacrificata
per garantire la sicurezza e la comodità
dei residenti negli insediamenti ebraici.

In Cisgiordania i palestinesi ora hanno paura,
poiché da gennaio a ottobre
soldati e coloni hanno ucciso
circa 200 palestinesi,
e dal 7 ottobre i numeri
sono decisamente aumentati.

 ITALIA
 ITALIA

Lo sport entra nella Costituzione italiana
Dopo 75 anni di storia della nostra Carta,
lo sport sarà tutelato dalla Costituzione;
lo ha definito l’approvazione
della proposta di legge costituzionale
in via definitiva.
Il provvedimento era già partito
a dicembre,
e rivisto lo scorso maggio in Senato.

Grazie a un’iniziativa
partita dal mondo sportivo
nella scorsa legislatura,
e all’impegno del deputato ex c.t. (commissario tecnico)
dell’Italvolley Mauro Berruto,
e la collaborazione degli enti
di promozione sportiva e del Coni,
adesso in Italia lo sport è un diritto
riconosciuto costituzionalmente.

Il testo è composto da una sola norma
all’articolo 33 della Carta,
dove si parla di arte e scienza,
aggiunge: “La Repubblica riconosce
il valore educativo, sociale
e di promozione del benessere psicofisico
dell’attività sportiva
in tutte le sue forme”.

 CULTURA & SOCIETA’
 CULTURA & SOCIETA’

 Maurizio Codogno

È morto l’ex ministro Luigi Berlinguer
Luigi Berlinguer, ex ministro dell’istruzione,
è morto a Siena,
dove era ricoverato dall’agosto scorso.
Aveva 91 anni.

Aveva iniziato la sua carriera politica
nella Federazione Giovanile
Comunista Italiana sarda,
di cui fu segretario provinciale.

E’ cresciuto politicamente
nel partito comunista,
diventando prima consigliere comunale di Sennori,
poi consigliere provinciale
e infine membro della Commissione
Affari costituzionali della Camera,
dove concentrò il suo impegno
in particolare sui temi
della riforma della scuola
e dell’università.

Dal 1996 ha ricoperto la carica
di ministro della pubblica istruzione.

Importantissime le sue riforme
che sancirono che le scuole
gestite dallo stato
e le scuole di enti locali o del privato sociale
appartenevano a un unico sistema nazionale.

Numerosi rappresentanti politici
hanno espresso il loro cordoglio.

notizie.virgilio.it

notizie.virgilio.it
 CULTURA & SOCIETA’
 CULTURA & SOCIETA’

Giornata nazionale del sandwich
Il 3 novembre
è il National Sandwich Day,
e si festeggia lo spuntino
più diffuso al mondo
per la sua semplicità e praticità.

La data del 3 novembre
è in realtà la data di nascita
di John Montagu, IV conte di Sandwich,
città in Gran Bretagna.

Il conte aveva l’abitudine
di farsi servire questo tipo di panini
nel 18esimo secolo
durante le partite di golf o a carte,
in modo da poter continuare
a giocare più a lungo.
La tradizione racconta
che l’idea di farsi preparare dei panini
sia nata per non sporcarsi le mani
con l’unto della carne
durante le partite a carte.
Da allora “sandwich”
è diventato il nome del panino.

Durante questa giornata
sono state organizzate numerose iniziative,
tra tante in Italia spicca quella tenuta
dal Consorzio Tutela Provolone Valpadana
che propone il suo formaggio
come aggiunta di valore al panino.

cultura.biografieonline.it

cultura.biografieonline.it
 SPORT
 SPORT

Perugia vince la Supercoppa italiana di pallavolo
Perugia ha vinto
la Supercoppa maschile italiana di pallavolo
battendo Civitanova in cinque set
con il punteggio di 3-2
dopo aver effettuato una super rimonta.

Perugia infatti stava perdendo
per 2 set a 0
ed era sotto per 20-17 nel terzo set
ma sono poi riusciti
a vincere il terzo parziale
allungando la partita.
Sono poi riusciti a vincere
anche il quarto set
con il punteggio di 34-32,
dopo aver annullato ben sei match point.

Perugia è poi riuscita a vincere
al decisivo quinto set
con il punteggio di 15-12.

È la quinta volta nella sua storia
che Perugia vince il trofeo,
il secondo consecutivo,
diventano così la seconda squadra italiana
per numero di titoli,
dopo Treviso che ne ha vinti 7
nella sua storia.

A Civitanova non sono bastati
i 22 punti del bomber Lagumdzija
e i 15 di Zaytsev.
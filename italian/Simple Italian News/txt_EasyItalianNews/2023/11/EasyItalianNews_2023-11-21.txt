ITALIA
 ITALIA

Giulia Cecchettin ritrovata morta
Tragico epilogo per Giulia Cecchettin
scomparsa assieme
all’ex fidanzato Filippo Turetta
da una settimana.

Dopo che gli investigatori
avevano trovato delle tracce di sangue
vicino a una zona industriale,
era emerso un video
di una telecamera di sorveglianza
dove si vedeva Turetta
aggredire la ragazza
e poi caricarla priva di sensi
nella sua macchina.

Gli investigatori avevano quindi provveduto
a iscrivere il ragazzo
nel registro degli indagati per tentato omicidio,
mentre proseguivano ininterrotte
le ricerche dei due ragazzi.
È stato anche emesso
un mandato di arresto internazionale
nei confronti di Turetta.

Il corpo di Giulia Cecchettin
è poi stato ritrovato:
è stata uccisa con più di 20 coltellate
e il suo corpo,
che presenta diversi segni di difesa
su mani e braccia,
è stato gettato in una scarpata
vicino al lago di Barcis.
Turetta è poi fuggito in Austria
e successivamente in Germania
dove è stato arrestato
dalla polizia tedesca.

Il Ministro degli Esteri Tajani
ha assicurato che entro pochi giorni
il ragazzo sarà consegnato
alle autorità italiane
per essere processato.

ESTERI
ESTERI

Elezioni in Argentina
Javier Milei, ultraliberista di destra,
ha vinto le elezioni in Argentina.
Ha battuto il candidato peronista Sergio Massa,
vincendo soprattutto
nell’entroterra del paese.

Migliaia di sostenitori di Milei
hanno sventolato bandiere
fuori dal suo quartiere generale,
gridando “Libertà”.

Lo scrittore 50enne Nacho Larranaga,
che indossava la bandiera argentina bianca e blu
come mantello, ha affermato:
“Siamo stanchi del peronismo.
Milei è uno sconosciuto,
ma meglio un pazzo che un ladro.”

Milei è contrario all’aborto,
favorevole alle armi,
ha giurato di tagliare i legami
con i principali partner commerciali dell’Argentina,
Cina e Brasile,
ha messo in dubbio il bilancio delle vittime
della dittatura argentina
e sostiene che il cambiamento climatico
non è causato dagli esseri umani…

Entrerà in carica il 10 dicembre.

ESTERI
ESTERI

 Kuhlmann/ MSC

Joe Biden compie 81 anni
Giornata impegnativa per Joe Biden
quella del suo 81esimo compleanno:
arriva infatti la grazia
per il Giorno del Ringraziamento
per i due tacchini Liberty e Bell,
e si decora l’albero di Natale
alla Casa Bianca.

Se Biden dovesse restare
per il secondo mandato,
chiuderebbe a 86 anni,
cosa che da vita a innumerevoli polemiche.
Ma già ora è il presidente più anziano
nella storia degli Stati Uniti
e il suo compleanno
accenderà inevitabilmente i riflettori
su un dato che imbarazza.

A Biden contestano non solo l’età
ma il tipo di messaggio:
secondo i media americani
il presidente non parla abbastanza di futuro,
dei temi che stanno a cuore ai giovani.

In realtà invece è il presidente
che più ha spinto
per la transizione ecologica
e per il pieno riconoscimento
dell’identità sessuale.

 TECNOLOGIA
 TECNOLOGIA

 Lars Plougmann

Spazio, fatto esplodere in volo il razzo Starship di SpaceX
Il razzo StarShip di SpaceX
è stato fatto esplodere
dopo un incidente
ancora da chiarire.

Il razzo, alto 122 metri,
era stato lanciato regolarmente
dalla base di Boca Chica
in Texas.

Tutti e 33 i motori Raptor
si sono accesi e hanno funzionato
come da programma;
3 minuti dopo il decollo
è avvenuta con successo
anche la separazione della navetta
dal modulo di lancio.

Poco dopo, tuttavia,
sono stati persi
i contatti con la navetta
ed è stato impossibile
riprendere il controllo.

Il centro di controllo di SpaceX
ha quindi deciso di farla esplodere
sopra il Golfo del Messico.

Le cause dell’incidente
verranno studiate
da SpaceX e dalla Nasa
che, nonostante il fallimento del lancio,
si sono dette lo stesso soddisfatte
dei risultati raggiunti.

 CULTURA & SOCIETA’
 CULTURA & SOCIETA’

 Marie-Lan Nguyen

Nuova scoperta a San Casciano: emerge dall’acqua un Apollo in marmo
Nell’acqua e nel fango
degli scavi di San Casciano
in Val di Pesa (Firenze)
è stata trovata una statua monumentale
alta quasi due metri.

È un Apollo che caccia una lucertola.
Si tratta di una copia in marmo
di un originale in bronzo
del greco Prassitele.

Lo ha annunciato il professore
Jacopo Tabolli dell’Università di Siena:
assieme alla statua sono stati ritrovati
anche “un particolarissimo
donario in pietra (un dono votivo)
con un’iscrizione bilingue
e una miriade di piccoli oggetti in bronzo,
terracotta e persino in cristallo”.

Il direttore generale degli scavi,
Luigi La Rocca,
ha così commentato:
“San Casciano non smette di stupire”.
Negli ultimi mesi, infatti,
dalle acque del sito archeologico
è emerso un vero e proprio tempio
con un portico ornato da quattro colonne.
La parte centrale
ha una grande vasca,
coperta da un podio con grandi statue,
di cui una forse era proprio
quella dell’Apollo appena ritrovato.

Quest’ultimo, però,
è ridotto in pezzi,
di cui alcuni, come le braccia
e parti della testa,
non sono ancora emersi.

 CULTURA & SOCIETA’
 CULTURA & SOCIETA’

 Sailko

A Firenze un cinema diventa una bellissima libreria
Sarà probabilmente la libreria
più bella d’Italia
quella appena inaugurata a Firenze:
un ex cinema che ha conservato
la sua struttura,
ospitando anche gli scaffali di una libreria,
e in futuro anche mostre d’arte.

La libreria è la nuova Giunti,
in via Degli Anselmi,
all’angolo di Piazza Strozzi.

Il cinema-teatro Odeon
era stato chiuso nel 2022
fra tante polemiche per la perdita
di un pezzo di storia e di cultura
della città toscana.
Però l’ex cinema è rinato
più bello e interessante di prima:
una libreria dove si può respirare arte,
in quanto il palco, lo schermo
e la galleria sono rimasti intatti;
si possono ammirare ancora le poltroncine
color giallo ocra.

La nuova libreria ha alle sue spalle
una storia secolare:
era stato inaugurato nel 1922
con il nome Cinema Savoia
ed è stato di proprietà
della famiglia Germani dal 1936.

Arredata in stile Art Déco,
tipico degli anni Venti,
la sala vedrà anche accendersi il grande schermo
una volta al giorno
dalle 21 a mezzanotte.

Diventa sostenitore di Easy Italian News!
Il tuo sostegno ci aiuta a scrivere, registrare e pubblicare 3 notiziari a settimana: invia un contributo, grande o piccolo, per permetterci di continuare EasyItalianNews.com.
EasyItalianNews.com
Per farlo visita la pagina donazioni e scegli la valuta che preferisci e la cifra che puoi donare.
Te ne saremo davvero grati!
visita la pagina donazioni

Become an Easy Italian News Supporter!
Your support can help our work of writing, recording and publishing 3 EasyItalianNews.com. bulletins each week: send a donation, whether large or small.
EasyItalianNews.com
Visit this page to choose the currency you prefer and the amount you can afford. We’ll be really grateful!
Visit this page
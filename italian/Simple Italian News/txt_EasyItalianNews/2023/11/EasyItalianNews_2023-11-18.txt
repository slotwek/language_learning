ESTERI
ESTERI

In Islanda dichiarato lo stato di emergenza per eruzione vulcanica
A partire dal 24 ottobre scorso,
nella parte sud-ovest dell’Islanda,
sono iniziate delle scosse di terremoto
causate dalla formazione
di un tunnel sotterraneo
scavato da un fiume di lava in movimento,
a una profondità di circa 800 metri.

Gli esperti hanno preannunciato
un’eruzione vulcanica
potenzialmente molto pericolosa
per gli abitanti della città di Grindavík.
La deformazione del terreno
starebbe rallentando,
e questo significa che il magma
si sta avvicinando alla superficie
e di conseguenza che l’eruzione
potrebbe verificarsi in qualsiasi momento.

L’attività sismica ha interessato soprattutto
un’area a nord della città di Grindavík,
e il timore è proprio quello che l’eruzione
possa verificarsi in prossimità della città.
Per questo motivo sono iniziate
le operazioni di evacuazione della popolazione
lo scorso fine settimana.

Gli esperti non sono ancora riusciti a pronunciarsi
sul punto esatto dell’eruzione,
ma il continuo monitoraggio
attraverso radar satellitari e strumenti Gps
permette di mappare il percorso scavato dalla lava,
che finora ha raggiunto
i 15 chilometri di lunghezza.

ESTERI
ESTERI

 Senkaku Islands

Tokyo, auto contro barriere vicino ad ambasciata Israele
Giovedì mattina un uomo in auto
si è schiantato contro le barriere
che proteggono l’ambasciata di Israele a Tokyo,
ferendo lievemente un poliziotto.

La polizia ha comunicato
che alla guida dell’auto
c’era un uomo di 53 anni
che è stato arrestato.

Secondo la stampa locale
il sospettato, Shinobu Sekiguchi,
nelle ore precedenti avrebbe pubblicato un post
sulla piattaforma X
in cui accusava lo stato ebraico
di aver invaso Gaza arbitrariamente.

Nei giorni scorsi la zona dell’ambasciata
era stata sede di manifestazioni
in sostegno della popolazione palestinese
contro i bombardamenti israeliani
sulla striscia di Gaza.

Non è certo se lo schianto in auto
sia stato un gesto volontario o un incidente;
sul caso è stata infatti aperta un’inchiesta.

 ITALIA
 ITALIA

 Niccolò Caranti

Salvini precetta lo sciopero del trasporto pubblico
Martedì 14 novembre,
il ministro delle Infrastrutture e dei Trasporti,
Matteo Salvini,
ha “precettato” lo sciopero
dei lavoratori del trasporto pubblico,
di venerdì 17 novembre.

Cosa significa?
Salvini ha ridotto la durata dello sciopero
da otto ore a un massimo di quattro,
“perché un’interruzione così prolungata
del trasporto pubblico
creerebbe un disagio eccessivo”.

Nel linguaggio giuridico “precettare”
descrive l’attività di un’autorità
che ordina a un certo soggetto
di comportarsi in un certo modo,
pena la punizione
in caso di violazione dell’ordine.

La precettazione di uno sciopero
non è immediata.
Il Governo, infatti,
deve chiedere prima il parere
alla Commissione di garanzia sugli scioperi,
un’autorità amministrativa indipendente.

In Italia il diritto allo sciopero è tutelato
dall’articolo 40 della Costituzione.
Nel 1990 il Governo Andreotti
approvò la legge 146,
per conciliare il diritto allo sciopero
con l’accessibilità ai servizi pubblici.
Da allora alcune limitazioni
permettono al Governo di limitare
la durata di uno sciopero.
È questa limitazione
a essere definita precettazione.

 ITALIA
 ITALIA

Operaia morta in fabbrica: forse errore di un collega
Anila Grishaj, un’operaia di 26 anni,
è morta dopo essere stata schiacciata
da un macchinario per imballaggi
nella ditta di Pieve di Soligo
dove lavorava.

Sono stati chiamati i soccorsi
ma non c’è stato nulla da fare.

Alla base della tragedia
ci sarebbe un errore umano:
un collega infatti,
credendo che non ci fosse nessuno,
avrebbe fatto ripartire il macchinario
che ha schiacciato la ragazza.

Il collega è stato iscritto
nel registro degli indagati
ma le indagini proseguono
per verificare anche
se ci siano state eventuali violazioni
delle norme di sicurezza in azienda.

 ITALIA
 ITALIA

 Michelangelo Carrieri

Proposta di matrimonio in classe
E’ diventato virale su TikTok
e ora sta facendo il giro del web
un video che immortala un docente
di un liceo di Peschici, nel Foggiano,
che fa la proposta di matrimonio
a una collega.

I due insegnanti stavano insieme
già da 12 anni.
La proposta è stata fatta
con l’aiuto di tutti gli studenti.

Infatti nel video
si vedono i ragazzi
che, con un sottofondo di musica romantica,
portano dei fiori alla professoressa.
Solo dopo qualche istante
entra il prof con delle rose bianche,
e si inginocchia porgendole l’anello.
Lei accetta subito la proposta,
visibilmente commossa
tra gli applausi di tutti gli studenti.

L’uomo ha scelto la scuola
per questa decisione importante
perché è il posto dove i due si sono conosciuti
e successivamente fidanzanti.

 CULTURA & SOCIETA’
 CULTURA & SOCIETA’

 Susanne Nilsson

Superenalotto: jackpot da 85 milioni di euro
Vincita record a Rovigo,
dove il biglietto vincente della lotteria
si aggiudica un montepremi
da 85,1 milioni di euro.

Il fortunato giocatore
ha indovinato i sei numeri vincenti
del SuperEnalotto
con una singola giocata
da 3 euro.

La giocata vincente
è stata effettuata
presso la Tabaccheria di Fornasiero Giampietro
nel quartiere Commenda,
ma il vincitore è ancora sconosciuto.
Il vincitore dovrà comunque presentarsi
per riscuotere la vincita
entro 90 giorni.

Il proprietario del punto scommesse
dove è stata effettuata la giocata vincente
si è detto incredulo
e molto contento.
“Spero che a vincere
sia stato qualcuno
che ne aveva bisogno,
e che soprattutto possa fare del bene”,
ha dichiarato ai giornalisti.

 CULTURA & SOCIETA’
 CULTURA & SOCIETA’

Nuovi studi considerano anziani solo gli over 75
Considerando il cambiamento demografico
che sta avvenendo in Italia negli ultimi anni,
la Società Italiana di Gerontologia e Geriatria
ha proposto di ridefinire
il concetto di anzianità.

Secondo la Società,
oggi dovrebbe essere considerato anziano
solo chi ha più di 75 anni.
Infatti i 65enni di oggi
hanno generalmente la stessa forma fisica
dei 55enni di quarant’anni fa.

L’università svedese di Göteborg
ha condotto uno studio cognitivo
su un campione di 70enni,
i quali hanno ottenuto risultati migliori
rispetto ai loro coetanei di 30 anni fa.

Inoltre un sondaggio
della London School of Economics
ha rilevato che i 2/3 degli italiani over 65
non si sentono anziani.

Fare queste considerazioni è importante
in quanto possono avere un grosso impatto
su diversi aspetti della vita nazionale,
come il sistema pensionistico
e il debito pubblico.

Abbiamo bisogno del tuo aiuto!
Speriamo davvero che EasyItalianNews.com ti abbia aiutato, in questi anni, a migliorare il tuo italiano, e per questo vorremmo chiederti di aiutarci con una donazione.
Visita la pagina donazioni per scegliere la valuta che preferisci e la somma che puoi donare.
Sei ha problemi con la tecnologia, vai in fondo alla pagina donazioni per trovare istruzioni semplici e con foto!
EasyItalianNews.com

Visita la pagina donazioni

pagina donazioni
Your help is needed!
We really hope that EasyItalianNews.com has helped you improve your Italian in the past few years, and we’d like you ask you to please support us with a donation.
Visit the donate page to select your preferred currency and the amount you can afford to give.
If you are not good with technology, scroll down to the bottom of the donate page to find simple-to-follow instructions with pictures!
EasyItalianNews.com

Visit the donate page

the donate page
ESTERI
ESTERI

 gloucester2gaza

Trovato accordo Israele-Hamas per la liberazione di alcuni ostaggi
Nella notte tra il 21 e il 22 novembre
è stato approvato
dal gabinetto di guerra di Israele
un accordo riguardante gli ostaggi
detenuti da Hamas,
dopo una riunione durata quasi 7 ore.

L’accordo prevede una tregua di 4 giorni
nella striscia di Gaza,
la liberazione di 50 ostaggi israeliani
in cambio di 150 detenuti palestinesi.

Il premier israeliano Netanyahu
ha tuttavia dichiarato
che dopo questi primi quattro giorni
la guerra riprenderà.

Ha inoltre ribadito
che lo scopo della guerra
è quello di riottenere tutti gli ostaggi
e di impedire future minacce per Israele
da parte di Gaza,
andando a eliminare Hamas.

Il presidente degli USA Biden,
si è detto soddisfatto
dell’accordo trovato.

ESTERI
ESTERI

 LAFD Photo

India, operai intrappolati in un tunnel
Quarantuno operai indiani
sono intrappolati da 10 giorni
in un tunnel stradale.

Il 21 novembre,
per la prima volta,
sono stati ripresi vivi
da una telecamera endoscopica
mentre i soccorritori cercavano di scavare
nuovi passaggi per liberarli.

La telecamera endoscopica
è stata fatta passare attraverso il tubo
da cui sono fatti entrare aria,
cibo e acqua.

Dal 12 Novembre si scava per raggiungerli;
sono state rimosse tonnellate di terra,
cemento e macerie,
ma le operazioni sono rese difficoltose
a causa delle caduta dei detriti
e dei numerosi guasti
alle macchine di perforazione.

ESTERI
ESTERI

 NPS Alaska

Frana travolge villaggio di pescatori in Alaska
Una frana si è abbattuta
su un villaggio di pescatori
nel sud-est dell’Alaska
portando alla morte di tre persone.

Inoltre una donna è rimasta ferita
e altre tre persone,
due delle quali bambini,
sono ancora disperse.

La frana si è verificata lunedì sera
durante una tempesta con forti venti
e piogge che inumidendo il terreno
hanno aumentato il rischio di frane
in tutta l’area.

Wrangell è una centro di 2.000 abitanti,
250 km a sud
della capitale dell’Alaska Juneau.

La larghezza della frana
è stata stimata intorno ai 137 metri,
e ha completamente fatto scomparire
tutta una parte di una montagna.
La frana ha ricoperto
un tratto di strada per 152 metri.

Fortunatamente sul lato della montagna in questione
c’erano soltanto tre case,
una delle quali disabitata.

lavocedinewyork.com

lavocedinewyork.com

ESTERI
ESTERI

La Corea del Nord lancia un satellite spia
Secondo i media della Corea del Nord,
Pyongyang avrebbe lanciato con successo
un satellite spia.
Il Malligyong-1,
questo il nome del satellite,
dovrebbe trovarsi già in orbita
ed essere riuscito
ad acquisire le immagini
delle basi militari americane
a Guam.

Nei mesi precedenti
erano stati effettuati altri due lanci,
ma le operazioni
non erano andate a buon fine
e i satelliti non erano riusciti
a raggiungere l’orbita.

La notizia
è stata immediatamente condannata
dal segretario delle Nazioni Unite,
António Guterres,
e dalla Corea del Sud
che ha immediatamente annunciato
la sospensione parziale
dell’accordo militare del 2018.
A causa di questo,
Seul riprenderà
le operazioni di sorveglianza
lungo il confine.

La portavoce del Consiglio di sicurezza nazionale
degli Stati Uniti ha commentato:
“Aumenta le tensioni
e rischia di destabilizzare
la situazione della sicurezza
nella regione e oltre”.

 ITALIA
 ITALIA

 Automobile Italia

Giornata mondiale delle vittime della strada
Gli incidenti stradali
sono la principale causa di morte
per i giovani tra i 15 e i 29 anni.

Sottoposti a controlli,
circa il 6% dei conducenti
ha tracce di alcol nel sangue
e il 14,7% di stupefacenti.

Nei primi sei mesi del 2023
risultano 437 incidenti al giorno,
con 7,6 morti e 588 feriti.
Ma si registra una diminuzione
del 9,7% degli incidenti
rispetto al primo semestre 2022.

Quasi tutti gli incidenti
sono causati da infrazioni del codice della strada
per eccesso di velocità.
L’introduzione del limite di velocità urbano
nelle metropoli europee
ha contribuito a ridurre gli incidenti:
a Londra del 25%,
a Bruxelles del 28%,
a Edimburgo del 40%.

Il 19 novembre, in occasione
della Giornata mondiale
in ricordo delle vittime della strada,
la Polizia di Stato annuncia
una serie di incontri nelle scuole
sul tema della legalità
e della sicurezza stradale.

Un “pullman azzurro”
permetterà ai ragazzi,
grazie a speciali occhiali,
di simulare l’alterazione percettiva
causata dall’assunzione di alcol o droghe.
L’obiettivo ambizioso è di portare a zero
il numero delle vittime da incidenti stradali.

 CULTURA & SOCIETA’
 CULTURA & SOCIETA’

 George N

Stop al consumo di carne di cane in Corea del Sud
In Corea del Sud si va verso lo stop
al consumo di carne di cane.
La decisione arriva dalla città di Seongnam,
che è il maggiore centro di carne canina
con il mercato di Moran.

Già dalla prossima settimana
nel mercato di Moran
sarà vietato macellare i cani
per scopo alimentare.
I macellai riceveranno
delle sovvenzioni pubbliche
per avviare altre attività.

Da diversi anni le associazioni animaliste
di tutto il mondo
chiedono la chiusura del mercato di Moran.

Potremmo essere di fronte a una svolta
che potrebbe fare terminare
il massacro di cani in Corea del Sud:
circa due milioni all’anno.
Inoltre le associazioni animaliste
hanno sempre contestato
il modo in cui gli animali
vengono allevati e maltrattati,
fino alla loro uccisione in modo brutale.

 SPORT
 SPORT

 Emanuele.corr

L’Italia si qualifica agli Europei
Missione compiuta
per la nazionale maschile di calcio
guidata da Spalletti:
gli azzurri si sono infatti qualificati
ai prossimi Europei
dove proveranno a difendere
il titolo conquistato nell’ultima edizione.

Agli azzurri è bastato pareggiare
per 0-0 contro l’Ucraina
per conquistare il secondo posto del girone
e così la qualificazione.

Il primo tempo è stato molto combattuto,
ma l’Italia ha reagito in più occasioni
senza però trovare la via del gol.

Nella ripresa sostanziale equilibrio
con occasioni da ambo le parti.
Negli ultimi venti minuti è però l’Ucraina
a fare la partita
e a rendersi pericolosa.
Polemiche nel finale
per un potenziale rigore nel recupero
che però ne l’arbitro né il VAR hanno concesso.

L’Ucraina avrà ancora la possibilità
di qualificarsi ai prossimi Europei
disputando a marzo gli spareggi
che assegneranno gli ultimi posti disponibili.

Il tuo aiuto è importante!
Ci rivolgiamo a tutti gli ascoltatori perché EasyItalianNews.com riesce a sopravvivere solo grazie al vostro aiuto.
Siamo contenti di potervi aiutare a migliorare la vostra abilità di comprendere la lingua italiana, e una piccola donazione riesce a coprire i costi di parte delle edizioni che ogni settimana pubblichiamo.
EasyItalianNews.com

Visita la pagina donazioni per scegliere la valuta che preferisci e la cifra che puoi donare.
Grazie da tutti noi!
Visita la pagina donazioni

Your help is important!
We’re appealing to all our listeners because EasyItalianNews.com only survives with your support.
We’re happy to be able to help you improve your ability to understand the Italian language, and a small donation helps meet the costs of the bulletins we publish each week.
EasyItalianNews.com

Visit the donate page page to choose the currency that you prefer and the sum you’re able to give.
Thanks from us all!
Visit the donate page
SALUTE
 SALUTE

Eseguito a New York il primo trapianto di un intero occhio
A New York è stato eseguito
il primo trapianto di bulbo oculare
della storia.

L’intervento prevedeva
il trapianto di parte del viso
e di un intero occhio,
e ha richiesto 21 ore di lavoro
e la partecipazione
di ben 140 chirurghi.

Il paziente, Aaron James,
era rimasto ustionato
sul lato sinistro del viso
a causa di un grave incidente
con un cavo elettrico.

L’occhio trapiantato
non è ancora funzionante
ma la speranza dei medici
è che possa riacquistare
parte della sua funzionalità
in modo da aprire la strada
ad altri interventi dello stesso tipo.

Il medico alla guida dell’equipe
ha dichiarato:
“Il fatto che abbiamo trapiantato un occhio
è un enorme passo in avanti,
è qualcosa a cui si pensava da secoli
ma che non era mai stato eseguito”.

 ITALIA
 ITALIA

Separazione e divorzio nello stesso giorno, primo caso in Italia
È successo a Verona:
una coppia è diventata ex
con una singola sentenza.
Una grande novità nel diritto di famiglia,
ossia una procedura lampo
che permette a due coniugi
di accorciare i tempi e risparmiare denaro.

A Verona il Tribunale ha anticipato
una delibera della Cassazione,
consentendo a una coppia di ex coniugi
di separarsi e divorziare
nello stesso giorno,
in un unico atto.

La procedura in passato prevedeva
che le due persone che volevano divorziare,
dovevano firmare davanti a un avvocato
un accordo per la separazione,
aspettare sei mesi,
tornare dall’avvocato
per depositare un nuovo ricorso
e attendere la sentenza di divorzio.

Il cosiddetto divorzio breve
è stato realizzato lo scorso giugno
con la prima sezione civile
del Tribunale di Verona.

Si abbreviano così
i tempi di attesa delle sentenze
e soprattutto divorziare da ora in avanti
peserà di meno nelle tasche dei coniugi
che vogliono separarsi:
meno spese per avvocati
e contributi pubblici.

corrieredelveneto.corriere.it

corrieredelveneto.corriere.it

 TECNOLOGIA
 TECNOLOGIA

 Anthony Quintano

Meta cambia dopo la stretta Ue
Meta ha annunciato ufficialmente
il lancio della versione a pagamento
delle sue piattaforme in Europa.
Gli utenti potranno pagare
un abbonamento mensile
per utilizzare Facebook e Instagram
senza pubblicità.
In alternativa possono utilizzare
questi servizi gratuitamente
ma continuando a ricevere
gli annunci pubblicitari.

Questa decisione è arrivata
in seguito all’entrata in vigore
della serie di sentenze sfavorevoli
e dei nuovi regolamenti Ue
sul trattamento dei dati degli utenti,
molto più stringenti negli ultimi mesi.

Meta si impegnerà comunque
a mantenere le informazioni delle persone
private e sicure
in base al Regolamento generale
sulla protezione dei dati (GDPR) dell’UE;
questo avverrà sia nel caso in cui
le persone scelgano di utilizzare i prodotti
gratuitamente o di abbonarsi.

Il costo previsto
per gli account a pagamento
è di 9,99 euro al mese sul web
e di 12,99 euro al mese su iOS e Android.

 ITALIA
 ITALIA

A cinque anni legge 125 libri della biblioteca
Quanto sia importante leggere
per i bambini (e non solo)
ce lo dimostra questa bella storia
di un piccolo paese,
in cui i bambini sono dei ‘grandi’ lettori
e usano andare in biblioteca,
forse un’abitudine che in molti
abbiamo perso.

Un bambino di soli 5 anni
avrebbe letto la bellezza di 125 libri,
presi in prestito
dalla biblioteca del suo paese.
Un vero e proprio divoratore di libri
il piccolo Mattia
che, nonostante non vada ancora a scuola,
saprebbe già leggere
e anche molto in fretta!

La biblioteca di Montemurlo,
il piccolo paese in Toscana dove Mattia vive,
gli ha così conferito
il Premio lettore dell’anno di Montemurlo.

Una cerimonia in cui
sono stati premiati anche altri ragazzi
ma decisamente più grandi di Mattia:
Penelope di 13 anni, Duccio di 14
i quali hanno chiesto in prestito
rispettivamente 95 e 79 libri.
L’assessore alla cultura Giuseppe Forastiero
ha regalato un libro
a ognuno dei giovani lettori
per incoraggiare questa passione.

firenze.repubblica.it

firenze.repubblica.it
RELIGIONE
RELIGIONE

Papa Francesco, “Sì a battesimi di persone transgender e figli di coppie gay”
Le persone transessuali,
anche se si sono sottoposte
a trattamento ormonale
oppure a intervento chirurgico
di riattribuzione di sesso,
possono ricevere il battesimo
“se non vi sono situazioni
in cui c’è il rischio
di generare pubblico scandalo
oppure disorientamento nei fedeli.
E vanno battezzati i bambini
delle coppie omosessuali,
anche se nati dall’utero in affitto,
purché ci sia la fondata speranza
che vengano educati alla fede cattolica”.

Lo afferma il Dicastero
per la Dottrina della Fede,
in una risposta a firma
del prefetto Victor Manuel Fernandéz,
approvata dal Papa il 31 ottobre.

Questa decisione è pienamente coerente
con il magistero di Francesco
che, fin dall’inizio del suo pontificato,
sì è impegnato ad abbattere
le “dogane pastorali”,
che la Chiesa cattolica,
e in particolare l’ex Sant’Uffizio,
non avevano mai detto
in modo così esplicito.

Il Papa lo ha ripetuto
il 3 agosto a Lisbona,
alle ragazze e ai ragazzi
della Giornata Mondiale della Gioventù:
“Nella Chiesa c’è spazio per tutti!
Così come siamo.
Nessuno è inutile,
nessuno è superfluo”.

 CULTURA & SOCIETA’
 CULTURA & SOCIETA’

 ajay_suresh

Capolavoro Picasso venduto all’asta per 139,3 milioni di dollari
Uno dei capolavori di Picasso,
intitolato “La donna con l’orologio”
è stato venduto all’asta mercoledì sera
all’incredibile cifra di 139,3 milioni di dollari
da Sotheby’s a New York.

E’ la seconda cifra più alta mai raggiunta
per l’artista.
Il Picasso con la più alta valutazione
è “Donne di Algeri”,
battuto per 179,4 milioni di dollari nel 2015.

Il dipinto, realizzato nel 1932,
raffigura una delle compagne
e muse ispiratrici dell’artista,
la pittrice francese Marie-Therese Walter.

Fa parte della collezione
di arte moderna e contemporanea
di Emily Fisher Landau,
scomparsa lo scorso marzo,
considerata tra le più importanti
collezioniste private del mondo,
con una collezione stimata complessivamente
in oltre 400 milioni di dollari.

 SPORT
 SPORT

 Hamed Malekpour, Tasnim News Agency

Velasco nuovo ct della nazionale femminile di pallavolo
Julio Velasco è stato nominato
nuovo commissario tecnico
della nazionale femminile di pallavolo,
dopo che Mazzanti ha rassegnato le sue dimissioni
in seguito ai deludenti risultati
a Europei e torneo preolimpico.

Velasco, che con la nazionale maschile
ha vinto due mondiali nel 1990 e 1994,
diventerà ufficialmente il nuovo ct
a partire dal 1 gennaio 2024,
e avrà il compito di far qualificare le azzurre
all’Olimpiade e conquistare
una medaglia olimpica.

Compito del nuovo allenatore
sarà rinsaldare le crepe
all’interno del gruppo,
riportando in nazionale giocatrici
che avevano avuto da ridire
con Mazzanti.

Resta da chiarire se Velasco
avrà o meno un doppio incarico
dato che attualmente allena
la squadra femminile di Busto Arsizio:
la Federazione è per il no
e Velasco dovrà lasciare la squadra
entro fine anno.
ESTERI
ESTERI

photo fiddler

Due milioni al buio per uragano in Russia e Ucraina occupata
Un violento uragano
ha colpito Sochi,
nella Russia meridionale,
sulle rive del Mar Nero,
e la penisola di Crimea,
ex territorio ucraino,
ora annesso alla Russia.

I media russi l’hanno soprannominata
la “tempesta del secolo” e “mega-tempesta”.
Le raffiche di vento sono arrivate
fino a 24 metri al secondo
con onde alte fino ad 8 metri.

La tempesta ha sradicato
centinaia di alberi,
alcuni caduti sui binari.
Il traffico ferroviario è stato sospeso.
A Vityazevo, vicino ad Anapa,
la tempesta ha provocato
l’incaglio della Blue Shark,
una grande nave mercantile.
In Crimea, il Mar Nero
ha straripato sulle autostrade.

Sono 1,9 milioni le persone
rimaste senza elettricità.
Il bilancio, ancora provvisorio,
è di due morti e 10 feriti,
secondo i servizi di emergenza.

ESTERI
ESTERI

Corea del Nord: satellite ha fotografato la Casa Bianca e Roma
Il satellite nordcoreano Malligyong-1,
lanciato recentemente da Pyongyang,
starebbe raccogliendo immagini
della Casa Bianca,
del Pentagono e di Roma.

Secondo la Kcna,
l’agenzia di stampa statale nordcoreana,
le immagini sarebbero già state acquisite
e visionate da Kim Jong-un.

La raccolta di questi dati
farebbe parte della prima parte
della missione del satellite spia,
che in precedenza avrebbe fotografato
anche le basi militari americane
del Pacifico.

Il Consiglio di sicurezza dell’Onu
ha condannato la missione nordcoreana,
parlando di violazione
della sicurezza aerea e marittima,
ma si è diviso
sulla possibilità di agire concretamente
con sanzioni o altre azioni tangibili.

I governi di Russia e Cina, infatti,
non sono favorevoli
all’ipotesi di una condanna diretta
da parte del Consiglio.

 TECNOLOGIA
 TECNOLOGIA

 Vinzos17570

Inaugurata centrale in grado di risucchiare CO2 dall’aria
A San Francisco negli Stati Uniti
è stata inaugurata una centrale
in grado di catturare CO2
direttamente dall’aria
per trasformarla in calcite.

La struttura è stata ideata e creata
dalla start-up Heirloom Carbon Technologies.

L’idea è quella di utilizzare
i gas serra dannosi per l’ambiente
e trasformarli
in qualcosa di utile per la società,
in questo caso in cemento
per la creazione di infrastrutture.

L’unica altra struttura di questo tipo
si trova in Islanda.

L’innovazione appena inaugurata in California
sarà in grado di smaltire
1.000 tonnellate di carbonio all’anno.
L’obiettivo è quello di costruire
centrali analoghe in tutto il paese.

L’amministrazione Biden si è dimostrata
più che favorevole alla start-up,
assegnando un totale di 1,2 miliardi di dollari
a questa e altre aziende
per finanziare questo tipo di impianti.

Le uniche critiche
arrivano dagli ambientalisti,
che fanno notare come al momento
il costo per la rimozione
di una tonnellata di CO2
è di 600 dollari.

leganerd.com

leganerd.com
ECONOMIA
ECONOMIA

 Dick Thomas Johnson

Moda, Shein punta a quotarsi a Wall Street
Shein, colosso cinese del “fast fashion”,
ha presentato una richiesta di Ipo
negli Stati Uniti
in via confidenziale.

Per Ipo (Initial Public Offering)
si intende un’offerta pubblica
di titoli azionari con cui una società
colloca parte di tali titoli
per la prima volta sul mercato borsistico.

Il debutto a Wall Street
potrebbe avvenire già nel 2024.
Lo ha riportato il Wall Street Journal
definendola una delle Ipo
più importanti degli Stati Uniti.

All’inizio di quest’anno
Shein era valutata 66 milioni di dollari
e l’Ipo potrebbe essere
una delle più grandi degli ultimi anni.

Shein, infatti, ha riportato ricavi
per 23 miliardi di dollari
e 800 milioni di utile netto
nel 2022.

Fondata nel 2008 in Cina,
ha ora sede a Singapore.
Ha conquistato rapidamente
il mercato del fast fashion
ma è da sempre al centro dell’attenzione
per le accuse di sfruttamento del lavoro,
forte impatto ambientale
e mancanza di trasparenza
riguardo alla sua produzione.

 CULTURA & SOCIETA’
 CULTURA & SOCIETA’

 Thore Siebrands

Il nuovo prodigio della moda ha solo 7 anni
Si chiama Max Alexander,
ha 7 anni,
e già veste Sharon Stone.
Di solito i celebri enfant prodiges
sono i giovani creativi appena diplomati
a capo delle grandi Maison.

Max invece ha bruciato le tappe
perché alla sua tenera età
si definisce un sarto,
e in effetti lo è:
disegna e cuce le sue creazioni.
Così giovane
e già una vera fonte di ispirazione,
di fatto la sua storia
ha fatto il giro del web.

Il curriculum di Max Alexander
vanta una partecipazione
alla Fashion Week di Denver,
2 milioni di follower su Instagram
e una stella di Hollywood
che ama indossare le sue creazioni:
Sharon Stone.

Max aveva solo 4 anni
quando ha mostrato a sua mamma
il desiderio di creare abiti,
facendosi regalare un manichino
e iniziando a realizzare abiti di ogni genere.
Durante il lockdown ha imparato a cucire
(a mano e a macchina)
e lentamente la sua tecnica
e il suo talento sono venuti fuori.

Tra sfilate ed eventi di beneficenza,
il nome di questo piccolo artista della moda
sta diventando sempre più importante,
fino ad avere la propria etichetta
‘Couture to the Max’.

 SPORT
 SPORT

Champions League: sconfitta per il Milan, vittoria per la Lazio
Si complica il cammino del Milan
in Champions League:
i rossoneri hanno infatti perso in casa,
per 3-1 contro il Borussia Dortmund
e sono ora ultimi del loro girone,
a 5 punti a pari merito con il Newcastle.

La partita sembrava avviata bene
con il Milan che ha avuto un rigore
dopo cinque minuti:
Giroud ha però sbagliato la realizzazione.
Pochi minuti dopo è il Borussia
ad avere un rigore
e i tedeschi non sbagliano.

Il Milan riesce ad agguantare il pareggio
prima dell’intervallo.
Nella ripresa però,
dopo l’infortunio di Thiaw,
il Borussia prende il sopravvento
e riesce a segnare prima il gol del vantaggio
e poi anche quello del 3-1.

Ora la qualificazione è appesa a un filo:
i rossoneri dovranno battere il Newcastle
all’ultimo turno
e sperare che il Borussia batta il PSG.

In un altro girone invece la Lazio
ha sconfitto per 2-0 il Celtic,
con una doppietta di Ciro Immobile
e si sono così qualificati per gli ottavi.

sport.sky.it

sport.sky.it
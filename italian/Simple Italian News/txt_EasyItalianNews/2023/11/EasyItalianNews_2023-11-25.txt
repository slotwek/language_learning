ESTERI
ESTERI

 Irish emergency services

Aggressione davanti a una scuola a Dublino: bambina riporta gravi ferite
Negli ultimi giorni si stanno verificando
nel centro di Dublino
aspri scontri e proteste
organizzate da un gruppo di estrema destra.

Per il momento sono già stati fatti
34 arresti.
Il tutto è culminato il 23 novembre
quando un uomo armato
ha attaccato con un coltello
una maestra e tre bambini.

L’istituto Gaelscoil Choláiste Mhuire
si trova in centro a Dublino,
i bambini e gli insegnanti
stavano proprio uscendo dall’edificio
quando c’è stato l’attacco.

Una bambina di cinque anni
ha riportato gravi ferite alla testa
e dovrà essere sottoposta
a un intervento chirurgico.

Anche l’insegnante,
che viene descritta dai media irlandesi
come un’eroina,
è ancora ricoverata in ospedale
in condizioni serie.

L’uomo è stato fermato da alcuni passanti:
anche lui ha riportato diverse ferite
per poi essere arrestato dalla polizia.

ESTERI
ESTERI

 Pxfuel.com

Cina, boom di polmoniti nei bambini
In Cina si è registrato
un enorme aumento
di polmoniti nei bambini
e L’Oms ha inviato una nota a Pechino
per avere maggiori informazioni.

Secondo il Centro per il controllo
e la prevenzione delle malattie (CDC),
si tratterebbe di “una combinazione di agenti patogeni”,
soprattutto il rinovirus,
l’RSV (virus respiratorio sinciziale)
e l’influenza stagionale;
più del 40% dei pazienti
sarebbe affetto da quest’ultima.

In precedenza i media cinesi
avevano parlato di infezioni da micoplasma,
un agente patogeno
che negli adulti causerebbe
soltanto un raffreddore,
ma che può causare polmoniti
nei bambini piccoli.

Le autorità cinesi hanno quindi invitato
gli ospedali e le strutture sanitarie
a collaborare
e a potenziare la loro capacità
per accogliere i malati.

Dalla comunità internazionale
arriva invece un appello
alla massima prudenza,
invitando alla vaccinazione
e a misure di prevenzione
per evitare la diffusione delle infezioni.

 ITALIA
 ITALIA

Il Senato approva la legge contro la violenza sulle donne
Dopo l’omicidio di Giulia Cecchettin,
il Senato ha approvato all’unanimità
il disegno di legge del Governo
contro la violenza sulle donne
e sull’introduzione di corsi antiviolenza nelle scuole.

Il Governo ha inoltre presentato
il progetto “Educare alle relazioni”
contro il maschilismo, il machismo
e la violenza sulle donne.

La leader del Pd Elly Schlein ha dichiarato:
“Apprezzo la volontà della maggioranza
di lavorare per l’educazione
al rispetto e all’affettività
in tutti i cicli scolastici”.
I Cinque Stelle si sono astenuti,
perché per il loro leader Giuseppe Conte
“l’educazione affettiva nelle scuole
comporta anche l’educazione sessuale”.
Concordano con lui i Verdi-Sinistra,
ma il tema non è di facile approvazione.

Gli ordini del giorno nell’agenda del Governo
si limitano a indicare un impegno generico.
L’unico fatto concreto
è stata l’approvazione all’unanimità
del Disegno di legge
della ministra alla Famiglia Eugenia Roccella
contro la violenza sulle donne,
che prevede pene più severe:
vie prioritarie per i processi
e l’arresto in flagranza differita,
cioè per chi viene scoperto a maltrattare,
molestare o perseguitare le donne
con atti di stalking anche attraverso video,
foto o per via telematica.

 ITALIA
 ITALIA

 Ministero delle Politiche Agricole

Fermata ad hoc sul Frecciarossa per il ministro Lollobrigida
Il Ministro dell’Agricoltura Lollobrigida
ha fatto fermare a Ciampino
un treno Frecciarossa diretto a Napoli
per poter andare a Caivano
dove era atteso per un evento.

Il Frecciarossa era partito da Torino
ma per via di un guasto sulla linea ferroviaria
viaggiava con 111 minuti di ritardo.

Il ministro è salito sul treno a Roma Termini
e ha chiesto di farlo fermare a Ciampino,
fermata non prevista,
dove poi è salito a bordo di un’auto blu
alla volta di Caivano
per inaugurare un parco urbano.

Il ministro si è difeso dicendo che
“Si è trattato di una fermata straordinaria
che, al ricorrere di casi straordinari,
Trenitalia realizza abitualmente.”
Ha poi aggiunto che altri passeggeri
avrebbero potuto approfittare della fermata.

Trenitalia ha assicurato che la fermata aggiuntiva
“non ha causato altri ritardi,
né ripercussioni sulla circolazione,
né costi aggiuntivi per l’azienda.’’

Critiche sono giunte dall’opposizione
con la segretaria PD Schlein
che ha definito il comportamento del ministro
“arrogante e indegno”.

 SALUTE
 SALUTE

COD Newsroom

La Norvegia vuole gli infermieri italiani
In Italia si sta verificando una fuga
di personale sanitario,
specialmente di infermieri:
le condizioni di lavoro
sono ormai diventate difficili
con turni massacranti,
paghe non adeguate e contratti a termine.

Dal nostro Paese
sarebbero 175 mila gli infermieri
che mancano negli ospedali.
Nel frattempo gli atri Paesi (europei e non)
hanno iniziato a proporre
dei contratti molto più seri e vantaggiosi.
L’ultima proposta
è arrivata dalla Norvegia.

Il Paese scandinavo proporrebbe
uno stipendio di 3500 euro al mese,
con un lavoro settimanale di 37,5 ore.
Inoltre molti contratti coprirebbero
anche l’affitto della casa e le bollette.
La Norvegia si farebbe carico persino
del biglietto aereo per il trasferimento
e un corso di norvegese.

La selezione si rivolge
non solo a infermieri professionisti,
ma anche ai giovani iscritti
al terzo anni di Infermieristica.

Al momento 50 infermieri italiani
avrebbero risposto all’annuncio norvegese,
ma sicuramente ci saranno altri trasferimenti
nel prossimo futuro.
Intanto l’Italia sta reclutando infermieri
provenienti dall’India
per poter utilizzare contratti a termine.

 CULTURA & SOCIETA’
 CULTURA & SOCIETA’

 Gage Skidmore

Il premio Oscar Jamie Foxx accusato di violenza sessuale
L’attore premio Oscar Jamie Foxx
pseudonimo di Eric Marlon Bishop,
è stato accusato
di aver molestato una donna
a New York nel 2015.

Secondo quanto riportato dal New York Post,
l’attore avrebbe incontrato la donna in un ristorante
e l’avrebbe toccata in modo inappropriato.
L’uomo avrebbe infatti
trascinato la donna sul retro del locale
e l’avrebbe palpata.

L’assalto è finito quando
un’amica della donna
si è accorta del fatto ed è intervenuta.

Dopo quell’episodio la giovane
ha citato in giudizio Foxx,
il locale e i suoi dipendenti,
che avrebbero visto la scena
ma non sarebbero intervenuti.

Un’ultima richiesta di aiuto!
Grazie a tutti voi che in questi giorni avete ascoltato il nostro appello e ci avete inviato un contributo, grande o piccolo, per sostenere EasyItalianNews.com.
Le donazioni sono fondamentali perché possiamo continuare a pubblicare il notiziario 3 volte a settimana.
Ma se ancora non l’hai fatto, visita la pagina donazioni per scegliere la valuta che preferisci e la cifra che puoi donare.
Il tuo italiano ne sarà contento!
EasyItalianNews.com

visita la pagina donazioni

A final request to help us!
Thanks to everyone who over the last few days has responded to our appeal for donations and has sent us a contribution, whether large or small, towards our work on EasyItalianNews.com.
Donations are important so we can continue to produce the bulletins, 3 times a week.
If you still haven’t made one, please take a moment to visit the donations page, choose the currency you prefer, and the amount you are able to give.
Your Italian will thank you!
EasyItalianNews.com

the donations page
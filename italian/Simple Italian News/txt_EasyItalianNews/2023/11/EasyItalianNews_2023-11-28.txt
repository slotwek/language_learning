ESTERI
ESTERI

 Rob Young

Taiwan, terremoto nella capitale Taipei
Una scossa di terremoto
è stata registrata
nella capitale di Taiwan, Taipei.

Il terremoto di magnitudo 5
ha fatto tremare diversi edifici
ma non ha causato danni
a cose o persone.

Secondo l’ufficio meteorologico centrale di Taiwan,
l’epicentro del sisma era localizzato
al largo della costa orientale dell’isola,
a una profondità di 11 chilometri,
a 112 chilometri da Hualien City
e a 48 chilometri
dalla città giapponese di Yonakuni.

Taiwan è situata vicino
a due placche tettoniche instabili
ed è spesso soggetta a terremoti:
nel 1999 e poi nel 2016
è infatti stata colpita
da forti scosse
che hanno causato
centinaia o migliaia di vittime.

Fortunatamente in questa occasione
non ci sono stati danni
e nessuna allerta tsunami.

ESTERI
ESTERI

Accoltellato in carcere l’agente che uccise Floyd
Derek Chauvin, poliziotto condannato
a 22 anni di reclusione
per la morte di George Floyd,
è stato accoltellato in carcere.

La notizia è stata diffusa
dai media americani.

La morte di Floyd,
avvenuta a Minneapolis nel 2020,
ha reso l’uomo un simbolo
della comunità afroamericana.

Il poliziotto ne aveva causato la morte
premendo il ginocchio
contro il collo e la schiena del 46enne
per oltre 9 minuti
mentre era ammanettato
e sdraiato a pancia in giù.

L’US Federal Bureau of Prison
ha confermato l’aggressione
senza però specificare
l’identità del ferito.
Ha inoltre aggiunto che l’individuo,
sopravvissuto all’attacco,
è stato trasferito in ospedale
per ulteriori cure e valutazioni.

 ITALIA
 ITALIA

 AdAstra77

Torna il bonus psicologico, ma con meno fondi a disposizione
Torna il bonus psicologo,
l’incentivo che gli italiani potranno spendere
per sedute di psicoterapia
contro stress, ansia e depressione
causati dalla pandemia.

Il ministro della Salute Orazio Schillaci
ha firmato il decreto
in accordo con il Ministero dell’Economia
e delle Finanze
per il riparto dei fondi tra le Regioni.

Per ora, in totale sono previsti
5 milioni di euro per il 2023
e 8 milioni per il 2024.
I cittadini potranno richiedere il contributo
accedendo alla piattaforma on line dell’Inps:
il bonus dovrà essere utilizzato
entro 270 giorni dall’approvazione,
pena la decadenza.
L’importo pro capite
è di un massimo di 1.500 euro
e di un minimo di 500 euro,
a seconda del reddito familiare.

Questo nuovo bonus
rischia di deludere tanti italiani:
i fondi a disposizione sono scarsi
se paragonati ai 25 milioni di euro
degli anni passati.
Probabilmente soltanto 8mila italiani
potranno beneficiarne.

L’Inps accoglierà le domande
fino a che le risorse saranno disponibili
e in ordine di arrivo delle richieste.

AMBIENTE
AMBIENTE

 Pedro Szekely

Migliaia di meduse avvistate lungo la costa livornese
L’agenzia regionale
per la protezione ambientale della Toscana
ha segnalato la presenza
di migliaia di meduse
lungo la costa livornese
e vicino all’isola del Giglio.

Questo è un fenomeno molto comune,
infatti in autunno avviene la fioritura
di una particolare specie di medusa
chiamata Pelagia noctiluca.
Esse sono più comunemente conosciute
come meduse luminose,
in quanto di notte emanano
una bioluminescenza verde.

Tuttavia negli ultimi anni,
soprattutto in estate e in autunno,
la presenza di questi animali
è aumentata notevolmente.

Prima di diventare meduse adulte
si trovano sotto forma di larve.
Di solito i piccoli pesci
si nutrono di queste larve,
tuttavia per vari motivi,
tra cui l’inquinamento,
il numero di pesci nelle acque del Mediterraneo
è assai diminuito.
Ed è probabilmente per questo
che è aumentato il numero di meduse.

 CULTURA & SOCIETA’
 CULTURA & SOCIETA’

Un angolo di Olanda a Bari
Nella regione Puglia,
a migliaia di chilometri dall’Olanda,
sta per arrivare
un grande campo di tulipani.

La città di Bari ospiterà infatti
il festival dei tulipani
grazie al franchising TuliPark
che ha già altri campi a Roma,
Bologna e Spoleto.

Per la prima volta la cittadina pugliese
ospiterà questo evento
che ha già raccolto molti consensi
in giro per l’Italia,
in quanto viene ricreata l’atmosfera
di un campo di tulipani olandese,
con tanto di mulini a vento
e la possibilità di assaggiare
cibo tipico del Paese.

Al momento si starebbero ultimando i lavori
per trasformare il capoluogo barese
in un vero e proprio angolo di Olanda,
un terreno di 23mila metri quadri,
avrà una quantità di fiori da capogiro:
120 mila!
Il posto che ospiterà l’evento
al momento è top secret.

bari.corriere.it
tulipark.it
bari.corriere.it

tulipark.it
 SPORT
 SPORT

L’Italia vince la Coppa Davis
Dopo 47 anni l’Italia del tennis
torna sul tetto del mondo:
gli azzurri hanno infatti vinto a Malaga
la seconda Coppa Davis della loro storia.

L’Italia ha battuto in finale
l’Australia per 2-0.
A conquistare il primo punto per gli azzurri
è stato Matteo Arnaldi,
che ha battuto Popyrin in 3 set
molto combattuti.

A quel punto è entrato in scena Jannik Sinner
che ha sconfitto De Minaur in due set,
con il punteggio di 6-3 6-0.

Sinner è stato autentico trascinatore
della squadra azzurra
rimontando sia con l’Olanda
che con la Serbia.
In particolare contro la Serbia
l’azzurro è riuscito a sconfiggere
il numero 1 del mondo Djokovic
sia in singolare che nel doppio.

Nelle interviste di fine partita
Sinner ha ringraziato Berrettini,
assente per infortunio
ma presente a Malaga
per sostenere e incoraggiare la squadra.

sport.sky.it

sport.sky.it
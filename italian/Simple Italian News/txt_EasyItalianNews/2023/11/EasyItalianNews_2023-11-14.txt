ITALIA
 ITALIA

 Presidency of the Italian Republic

Mattarella, “Hamas non è la Palestina”
Durante l’incontro
con il presidente uzbeko
Shavkat Mirziyoyev,
Sergio Mattarella ha dichiarato:
“Va ribadito,
nell’interesse dei Palestinesi,
che Hamas non rappresenta
il popolo palestinese”.

Dopo aver chiarito
che le vittime civili sono tutte uguali,
il presidente italiano ha aggiunto:
“Resto convinto che l’unica soluzione
che porti alla stabilità e alla pace
sia quella di due popoli e due Stati”.

Mattarella è in visita a Tashkent,
la capitale uzbeka,
per firmare una serie di intese bilaterali
tra i rispettivi Ministeri per la cooperazione
nel campo della scienza,
della tecnologia e dell’innovazione,
per lo sviluppo dell’istruzione pubblica
e per la cooperazione nel campo dello sport
e dell’educazione fisica.

ESTERI
ESTERI

Parigi, oltre 100mila persone al corteo contro l’antisemitismo
Domenica 12 Novembre, a Parigi,
si è tenuta una grande manifestazione
contro l’antisemitismo.

Secondo la prefettura
le persone scese in strada
sarebbero state oltre 100mila.

Alla marcia si sono uniti
anche la premier Elisabeth Borne
e molti esponenti della politica francese,
incluso il Rassemblement National
di Marine Le Pen.

Al corteo erano presenti
anche i due ex presidenti della Repubblica,
Francois Hollande e Nicholas Sarkozy.

Lo slogan che ha guidato la manifestazione
era “Per la repubblica e contro l’antisemitismo”,
e lo scopo era mostrare solidarietà
alla comunità ebraica francese
a fronte del moltiplicarsi
degli episodi antisemiti
nell’ultimo mese.

 ITALIA
 ITALIA

 Tmasvaure

Fuga del leone Kimba dal circo: aperta un’indagine
A Ladispoli,
una città sul litorale nord del Lazio,
sabato sera è fuggito dalla sua gabbia
un leone di nome Kimba.

Il leone appartiene
al Rony Roller Circus.

Sono state avviate delle indagini
per capire se la mancata chiusura
del lucchetto della gabbia
sia stata negligenza del circo o sabotaggio
da parte di terzi.
I circensi riportano
di aver visto tre uomini
armeggiare con il lucchetto
e poi scappare.

Subito dopo la fuga del leone,
il sindaco della città
ha avvertito i cittadini
suggerendo di non uscire di casa
per sicurezza.
Il leone ha girovagato spaventato
per le vie di Ladispoli,
per poi essere sedato dai carabinieri
e riportato in gabbia.

La cattura ha scatenato numerose polemiche
da parte dei cittadini e degli animalisti,
molti si sono recati successivamente al circo
manifestando per lo stop
allo sfruttamento degli animali
nei circhi.

roma.repubblica.it

roma.repubblica.it
 ITALIA
 ITALIA

 Umberto Battaglia, dati.camera.it

Attentato a Nassiriya, 20 anni fa l’attacco contro gli italiani in Iraq
Sono passati 20 anni
dall’attentato di Nassiriya.
Il 12 novembre 2003
un camion carico di esplosivi
sfondò il cancello
della base “Maestrale”
del contingente italiano,
causando un’esplosione
che distrusse la base.

Nell’attentato persero la vita
12 Carabinieri,
5 militari dell’Esercito,
un cooperante internazionale
e un regista che si trovava lì
per girare uno sceneggiato
sulla ricostruzione di Nassiriya.

I militari italiani, infatti,
si trovavano in Iraq
per partecipare
al progetto di ricostruzione.

In tutto il paese
si era combattuto
per rovesciare il regime di Saddam Hussein,
che si scontrò con gli eserciti
inglesi e americani.

Per i militari
che persero la vita nell’attentato
vennero organizzati
i funerali di stato
alla presenza
delle più alte cariche dello stato.

 ITALIA
 ITALIA

Troppi cervi nello Stelvio, 1.500 esemplari abbattuti
Nel Parco dello Stelvio (in Trentino Alto-Adige)
ci sono troppi cervi,
per questo verrà applicato
il “Piano di conservazione e gestione del cervo”,
che consisterà nell’abbattimento
di 1.500 esemplari nei prossimi cinque anni,
e la carne degli animali uccisi
verrà venduta a €3,50 al chilo.

Il piano, che ha avuto
un lungo processo di progettazione
e non è stato privo di contestazioni
da parte degli animalisti,
coinvolgerà direttamente i cacciatori
nell’abbattimento dei cervi,
e l’obiettivo sarebbe quello di limitare
gli scompensi ecologici causati
dalla sovrabbondanza di questa specie.

Il provvedimento così drastico
sarebbe dovuto alle ripercussioni negative
che l’alta densità di cervi ha provocato
nella fauna e nella flora del territorio:
camosci, caprioli e alla struttura del bosco.
Saranno quindi abbattuti
180 cervi nel primo biennio,
mentre nei tre anni successivi
il limite sarà di 400 capi all’anno.
Nel Parco rimarranno 900 esemplari.

Nonostante le contestazioni
delle associazioni animaliste,
sembra che l’amministrazione del Parco dello Stelvio
non abbia trovato altre soluzioni
a parte gli abbattimenti.

corrieredeltrentino.corriere.it

corrieredeltrentino.corriere.it
SCIENZA
SCIENZA

 NASA/JPL-Caltech/SSI/CICLOPS/Kevin M. Gill

Nel 2025 “scompariranno” gli anelli attorno a Saturno
A partire dal 23 marzo 2025
osservare Saturno al telescopio
non sarà più la stessa cosa,
infatti scompariranno alla vista
i suoi iconici anelli.

Questo cambiamento sarà dato
da una questione di prospettiva,
per questa data infatti
il piano su cui giacciono gli anelli di saturno
sarà allineato
con il piano orbitale della terra,
il che renderà impossibile per noi vederli.

I famosi anelli di Saturno
sono formati da milioni di granuli di ghiaccio
che orbitano attorno al pianeta
a 1,3 miliardi di chilometri da noi.

Questi allineamenti succedono
una volta ogni circa 15 anni,
l’ultima volta è stata ad agosto 2009.

Sarà un fenomeno molto importante
per gli astrologi
in quanto potranno visionare
e quindi studiare zone del pianeta
che solitamente sono coperte.

Secondo gli scienziati questo fenomeno
per ora transitorio
è destinato a diventare permanente,
ma questo avverrà
tra circa 300 milioni di anni
e la causa sarà la gravità di Saturno.

 CULTURA & SOCIETA’
 CULTURA & SOCIETA’

 The Come Up Show

Nomination ai Grammy
Sono state date le nomination
per la 66° edizione dei Grammy
che si terranno il prossimo 4 febbraio.

Sza è l’artista più nominata
con 9 candidature
tra cui Album dell’anno con ‘SOS’,
Canzone dell’anno
e registrazione dell’anno.

Pioggia di nomination anche per Taylor Swift
che prosegue con il suo straordinario 2023:
sei candidature tra cui le 3 maggiori
per l’album ‘Midnights’
e il singolo ‘Anti-Hero’.

Dopo aver dominato al cinema,
‘Barbie’ domina anche ai Grammy
con 11 nomination in sette categorie:
in particolare nella categoria Canzone per un film
delle 5 candidature,
4 sono canzoni di Barbie.

Questa edizione dei Grammy
sarà decisamente al femminile
dato che la maggior parte delle nomination
per le categorie principali
sono di artiste donne.
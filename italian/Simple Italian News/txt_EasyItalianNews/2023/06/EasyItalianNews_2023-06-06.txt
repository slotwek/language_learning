Listen online as you read:

ESTERI
ESTERI

 Jblackst

Scontro tra treni in India
In India un grave incidente ferroviario
che ha coinvolto due treni passeggeri
e un treno merci
ha provocato centinaia di morti
e circa 1000 feriti.

Non è ancora chiara
la dinamica dell’incidente,
ma sembrerebbe che un treno passeggeri
sia deragliato
finendo sul binario opposto
proprio quando arrivava
un altro treno passeggeri.
Nello scontro è stato poi coinvolto
anche un treno merci.

Al momento si parla di circa 300 morti
e di quasi 1000 feriti.
Almeno duemila soccorritori
sono stati impegnati
nelle operazioni di recupero.

Il primo ministro indiano Modi
si è detto addolorato
per le vittime dell’incidente
e si è recato in visita ai feriti negli ospedali.
Alle famiglie delle vittime
è stato promesso un risarcimento.

ESTERI
ESTERI

 Geologicharka

Serbia, a Belgrado decine di migliaia in strada contro governo
Migliaia di persone sono scese
per le strade di Belgrado
per protestare
contro i recenti episodi di violenza
causati dalla diffusione
delle armi da fuoco.

Dopo le recenti stragi,
avvenute il 3 e il 4 maggio
a opera di giovanissimi,
i manifestanti hanno chiesto
le dimissioni dei ministri dell’interno,
Bratislav Gasic,
e del capo dei servizi segreti,
Aleksandar Vulin.

Le proteste erano rivolte
anche contro i media privati,
accusati di essere schierati
dalla parte del governo
e di promuovere
la cultura delle armi
e della violenza.

Dopo l’accaduto,
il presidente Vucic
ha annunciato una stretta
sulla vendita di armi,
e ha avviato una campagna di raccolta
delle armi detenute illegalmente.

Il presidente ha dato infatti
la possibilità di consegnare
armi e munizioni illegali
senza conseguenze penali.

Fino ad ora
sono state consegnate
oltre 67mila armi illegali
e proiettili di vario calibro.

 ITALIA
 ITALIA

 Leif Jørgensen

Incidente stradale, coinvolte cinque auto e un bus
Un incidente stradale
sull’autostrada A16 Napoli-Canosa,
ha provocato una vittima e 14 feriti,
e ha coinvolto cinque auto
e un bus carico di passeggeri.

Secondo le prime ricostruzioni,
un tamponamento si sarebbe verificato
tra tre vetture
verso le 4 del mattino.
Per evitare l’impatto con l’incidente,
l’autista del bus ha quindi sterzato
verso il guardrail.
Esso ha ceduto e il bus,
con 36 passeggeri e due autisti,
è finito nella scarpata adiacente.
In seguito, altre due macchine
che viaggiavano dietro al bus
si sono schiantate contro l’incidente.

L’unica vittima
era a bordo di una delle macchine
coinvolte nel tamponamento iniziale,
ma almeno tre dei feriti
a bordo del bus
sono gravi.

Il bus della Flixbus
era diretto a Roma Tiburtina da Lecce,
e soltanto dopo l’arrivo di una gru
che lo ha sollevato,
i soccorsi hanno raggiunto
gli ultimi passeggeri intrappolati a bordo.

ESTERI
ESTERI

 Timothy Tsui

Anniversario Tienanmen, decine di arresti a Hong Kong
A 33 anni dalla notte di proteste
di Piazza Tienanmen,
a Hong Kong si sono svolte
alcune manifestazioni pro-democrazia
culminate nell’arresto
di almeno 24 persone.

Dal 1989,
è consueto a Hong Kong riunirsi
per ricordare il numero sconosciuto di vittime
che nella notte tra il 3 e il 4 giugno 1989
persero la vita a Pechino
manifestando pacificamente per la democrazia.
Tuttavia, dal 2020,
la commemorazione pubblica di questi eventi
è stata bandita dalle autorità,
ed è possibile essere arrestati
con l’accusa di sedizione
oppure turbamento dell’ordine pubblico.

Il 4 giugno di quest’anno
le autorità hanno arrestato a Hong Kong
anche Chan Po-ying,
leader del partito d’opposizione
Lega dei socialdemocratici,
che è stata portata via di forza
mentre teneva in mano una candela
e due fiori di carta.

A Pechino, intanto,
il governo ha limitato completamente
l’accesso a Piazza Tienanmen,
rimasta accessibile
solo con un permesso speciale
e documento d’identificazione.

 TECNOLOGIA
 TECNOLOGIA

 Shadman Samee

Drone controllato da IA ha ucciso virtualmente il suo operatore
Durante una simulazione,
un drone militare Usa
guidato dall’intelligenza artificiale
ha scelto di uccidere il suo operatore
pur di portare a termine la missione.
Si è trattato, fortunatamente,
soltanto di un caso virtuale,
ma la scelta della macchina
va contro le leggi della robotica.

Secondo tale legge “un robot
non può recare danno a un essere umano
né può permettere che,
a causa del suo mancato intervento,
un essere umano riceva danno”.

Il fatto è stato riportato
dal colonnello Tucker Cinco Hamilton,
al vertice Future Combat Air
and Space Capabilities di Londra.
L’Aeronautica statunitense
ha smentito le parole del colonnello,
che alla fine si è corretto così:
“Non abbiamo mai condotto l’esperimento”.
Nella sua ricostruzione,
il militare aveva affermato
che il drone controllato dall’IA
aveva deciso di uccidere il suo operatore
perché ostacolava
l’obiettivo della sua missione.

L’episodio ha sollevato molte preoccupazioni
e Stati Uniti ed Unione Europa
stanno preparando delle linee guida.
Si guarda poi con timore alla Cina,
che sta sperimentando sistemi di IA
in assenza di limitazioni.

 CULTURA & SOCIETA’
 CULTURA & SOCIETA’

 Thibaut Despierres

Addio a Philippe Pozzo di Borgo
Sicuramente molti ricorderanno
il film francese «Quasi amici» del 2011,
in cui si parlava di un aristocratico
diventato tetraplegico
a seguito di un incidente in parapendio.

L’uomo che all’epoca
aveva ispirato questa storia
si chiamava Philippe Pozzo di Borgo,
e purtroppo è venuto a mancare
all’età di 72 anni
a Marrakech, in Marocco.

Il terribile incidente in parapendio
lo aveva lasciato paralizzato dal collo in giù,
non aveva però distrutto il suo spirito.
I registi Éric Toledano e Olivier Nakache
hanno voluto omaggiare
il rapporto straordinario
che si era creato
tra Philippe Pozzo di Borgo
e il suo badante Abdel Yasmin Sellou.

Sul grande schermo l’attore François Cluzet
ha interpretato il ruolo di Philippe,
mentre Omar Sy quello di Abdel.

 SPORT
 SPORT

 Andy Witchger

Ibrahimovic lascia il calcio
Zlatan Ibrahimovic lascia il calcio.
Il campione ha dato l’annuncio
al termine della partita Milan-Verona,
a San Siro,
che non ha giocato
a causa di un infortunio.

Il campione era stato accolto
da un “Goodbye”,
con una coreografia della curva sud.

Alla fine della partita
il calciatore è entrato in campo
e al microfono ha dato l’addio al calcio,
affermando: “La prima volta
che sono venuto al Milan,
mi avete dato la felicità.
La seconda volta
mi avete dato l’amore”.

Ibra è apparso molto emozionato e commosso,
ha dato il cinque ai compagni di squadra
che gli hanno fatto da corridoio
fino al centro campo,
dove lo aspettavano Scaroni, Furlani,
Maldini e Massara.
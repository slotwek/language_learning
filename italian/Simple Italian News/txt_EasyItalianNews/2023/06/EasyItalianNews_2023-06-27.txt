ESTERI
ESTERI

 Government of the Russian Federation

Russia, Prigozhin sfida Putin
Yevgeny Prigozhin,
capo della milizia Wagner,
una “compagnia privata”
che da mesi combatteva
a fianco della Russia nella guerra,
ha marciato quasi fino a Mosca.

Il capo della Wagner
è penetrato, in 24 ore,
nel territorio russo
senza incontrare quasi alcuna resistenza.

La Wagner aveva conquistato
la città di Rostov sul Don,
il più importante centro
a ridosso del confine ucraino,
strategico per il conflitto in Ucraina,
prendendo possesso
del quartier generale militare
e dell’FSB,
i servizi segreti interni.

Tuttavia, a circa 200 km
dalla capitale russa,
l’avanzata si è arrestata,
grazie anche all’intervento di Lukashenko,
presidente bielorusso,
che avrebbe trattato con Prigozhin.

Al capo della Wagner
sarebbero state fornite
“garanzie assolutamente vantaggiose
e accettabili”
in cambio del ritiro dei suoi uomini,
tra cui l’assicurazione
che i combattenti
non saranno perseguiti penalmente
e che sarà sospesa l’inchiesta penale
contro Prigozhin,
che andrà in Bielorussia.

ESTERI
ESTERI

 DTRocks

Conservatori trionfano in Grecia
Con il 99,6% dei voti scrutinati,
il partito conservatore Nea Dimokratia
si è assicurato la maggioranza assoluta
ottenendo il 40,52% dei voti
alle ultime elezioni greche.

Nea Dimokratia si è assicurato
158 dei 300 seggi parlamentari,
mentre il partito d’opposizione Syriza
ne ottiene 47,
con il 17,8% delle preferenze.
I socialisti di Pasok
seguono con l’11,96%,
e i comunisti del Kke
ottengono il 7,61% dei voti.

Per la prima volta,
il partito di estrema destra Spartiates
ha superato la soglia di sbarramento
con il 4,71%,
popolarità attribuita al sostegno
dell’ex membro di Alba Dorata
Ilias Kasidiaris,
ora in carcere per associazione criminale.

Durante il primo discorso dopo la vittoria,
Mitsotakis ha promesso
di rappresentare tutti i greci
durante i prossimi anni
di grandi riforme.

ESTERI
ESTERI

 Fernando Sandoval / Asamblea Nacional

Chef italiano rapito in Ecuador
Uno chef di 49 anni
di origini abruzzesi
è stato rapito in Ecuador
lo scorso venerdì pomeriggio.

Panfilo Colonico è nato in Canada
ma si è poi trasferito in Italia
da piccolo.
Nel 2020 si trovava in vacanza a Quito
quando è scoppiata la pandemia.
A questo punto,
l’imprenditore ha deciso
di rimanere a Guayaquil,
una delle principali città commerciali ecuadoriane.

Nel novembre del 2022
ha aperto il ristorante “Il Sabore Mio”,
specializzato in cucina italiana e abruzzese.

Ora, però, di Colonico rimangono solo
alcune spaventose inquadrature
catturate dalla telecamera di sicurezza
del suo ristorante.
Le ultimi immagini
ritraggono il sequestro di Colonico
da parte di due individui
vestiti da poliziotti
e muniti di mitra,
accompagnati da due complici
in attesa all’esterno del locale.

La polizia ecuadoriana
ha dedicato una squadra speciale
al suo ritrovamento,
ma per il momento
i responsabili rimangono ignoti.

ESTERI
ESTERI

 Ingfbruno

Ex direttore dell’obitorio di Harvard rubava e vendeva cadaveri online
Un vero e proprio scandalo,
quello che ha coinvolto l’ex direttore
dell’obitorio di Harvard,
accusato di traffico di organi.
Una compravendita di resti umani
che andrebbe avanti da anni,
con la complicità di sua moglie.

Il business illegale dell’ex-direttore
sarebbe iniziato nel 2018 fino al 2022.
Secondo la prassi,
i cadaveri donati alla facoltà di medicina
dell’Università di Harvard,
vengono studiati
e sottoposti a procedure mediche,
in seguito vengono cremati
per restituirli alle famiglie.

Secondo le accuse, invece,
la coppia avrebbe venduto parti del corpo
a vari acquirenti
in Pennsylvania e Massachusetts.

L’ex direttore è stato licenziato
lo scorso maggio,
e adesso tutte le persone coinvolte
in questo scandaloso reato
rischiano fino a 15 anni di reclusione
e una multa.

 ITALIA
 ITALIA

 Giorgio Galeotti

Firenze contro gli affitti brevi nel centro storico
Si sta scatenando
una vera e propria battaglia
tra le istituzioni italiane
e Airbnb e gli affitti brevi.

L’ultima arriva da Firenze,
dove il sindaco Dario Nardella
ha deciso di vietare
l’affitto per brevi periodi
ai locali situati nel centro della città.
Questa stretta proposta dal sindaco,
sarà valida in tutta l’area Unesco.

Inoltre, per tutti i proprietari di immobili
che vorranno tornare
agli affitti a lungo termine,
l’amministrazione comunale
ha proposto diversi incentivi,
come per esempio l’azzeramento della tassa Imu
sulla seconda casa per tre anni.

Il sindaco di Firenze
si è anche reso disponibile
a collaborare con il governo
su una bozza di legge:
bisognerebbe infatti rivedere diverse norme
relative alla permanenza
nelle città d’arte patrimonio Unesco.

 CULTURA & SOCIETA’
 CULTURA & SOCIETA’

 Nessma Elaassar

Il rito dell’acqua di San Giovanni
Il 24 giugno
si celebra San Giovanni.
La ricorrenza coincide
con il solstizio d’estate,
cioè il passaggio stagionale.

San Giovanni Battista è venerato
da tutte le chiese cristiane
devote al culto dei santi.
In molte città italiane
si accendono i “fuochi di San Giovanni”
e si festeggia con giochi e gare.

Anche l’acqua è un elemento rituale
legato alla festa di San Giovanni,
perché il santo battezzò Gesù.

L’acqua di San Giovanni,
si ottiene dall’immersione di alcune erbe
in acqua di fonte.
Si tiene il contenitore esposto
alla rugiada per tutta la notte
della vigilia della festa.
La mattina successiva
ci si lava le mani e il viso:
questo gesto porta fortuna,
l’acqua così preparata
è fonte di bellezza e fertilità.

Le erbe variano da luogo a luogo:
iperico, menta, mentuccia,
ruta, petali e boccioli di rosa,
rosmarino, salvia, artemisia,
aglio, ribes, verbena e lavanda.
A ognuna di esse
è legato un particolare significato.

 SPORT
 SPORT

 Smudge 9000

Gran premio di MotoGp ad Assen: doppietta italiana
È grande Italia al gran premio di MotoGp
che si è disputato in Olanda,
ad Assen:
a vincere sono stati infatti i piloti Ducati
Pecco Bagnaia e Marco Bezzecchi,
classificatisi primo e secondo.

Il weekend di gara era partito
con la pole position
che aveva visto 3 italiani
piazzarsi in prima fila:
Bezzecchi, Bagnaia e Marini.

Nella sprint race del sabato
Bezzecchi è riuscito a vincere
precedendo Bagnaia e Quartararo,
salito sul podio
dopo la penalità inflitta a Binder.

Nella gara di domenica è Binder
a scattare in testa
davanti a Bagnaia e Bezzecchi.
Il pilota Ducati riesce però a passarlo
e resterà in testa
fino al termine della gara.
Binder prova a resistere in seconda posizione
ma subisce il sorpasso di Bezzecchi.

Bagnaia rimane in vetta al mondiale
e allunga il suo vantaggio
sul secondo classificato, Martin.
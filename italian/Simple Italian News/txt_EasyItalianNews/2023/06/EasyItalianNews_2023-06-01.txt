Listen online as you read:

ESTERI
ESTERI

La Corea del Nord ha lanciato un “vettore spaziale”
La Corea del Nord
ha lanciato un vettore spaziale,
un missile
che avrebbe dovuto trasportare in orbita
uno dei loro satelliti.

Il lancio del missile
ha messo in allarme il Giappone
e la Corea del Sud,
che hanno temuto
un attacco missilistico.

Ad Okinawa è addirittura scattato
un allarme per attacco missilistico
con le relative evacuazioni di emergenza.
L’allarme è stato subito revocato,
ma i paesi interessati
hanno condannato duramente
le azioni dei nordcoreani.

Il razzo è poi precipitato in mare
a causa di un problema
ai motori.

L’obiettivo di Pyongyang
era di spedire in orbita
il loro primo satellite militare
che avrebbe avuto lo scopo
di sorvegliare le attività
delle forze armate americane
e di quelle sudcoreane.

 ITALIA
 ITALIA

 Threecharlie

Ragazzo accoltella insegnante
Ad Abbiategrasso, nel milanese,
un ragazzo di 16 anni
si è presentato a scuola
armato di coltello e con una pistola giocattolo,
e ha aggredito un’insegnante.

La donna ha riportato lesioni
al braccio e alla testa
ma le sue condizioni non sono gravi.
È stata ricoverata in ospedale
dove è stata sottoposta a un intervento
per la ricostruzione dei tendini lesionati.

Dopo aver colpito la professoressa
il 16enne ha minacciato i compagni
con la pistola,
che poi si è scoperto essere finta.

Il ragazzo è stato fermato dalle forze dell’ordine
ed è stato portato in ospedale
per delle lesioni lievi.
Alla base del suo gesto
forse dei problemi di rendimento scolastico.

Il ministro Valditara intanto
si è recato in visita
alla professoressa aggredita
e ha dichiarato
di stare prendendo in considerazione
l’idea di introdurre uno psicologo nelle scuole.

ESTERI
ESTERI

 Gage Skidmore

Assalto alla casa dell’attore Benedict Cumberbatch
Un uomo armato di coltello
ha preso d’assalto
la casa dell’attore Benedict Cumberbatch
mentre lui, sua moglie
e i suoi tre figli si trovavano
all’interno dell’abitazione.

L’uomo ha sfondato il cancello
per poi scagliare una pianta
contro una parete
e danneggiare il citofono con il coltello.

Tramite DNA lasciato sul citofono
la polizia è riuscita a identificarlo,
si tratta di Jack Bissell
un 35enne disoccupato.

L’uomo si è dichiarato colpevole
di atti vandalici,
gli è stata fatta una multa di 250 sterline
e un ordine restrittivo
comprendente tutta la famiglia Cumberbatch.

Non è stato chiarito quale fosse
il movente dell’uomo contro l’attore,
però secondo un commesso
che lo avrebbe servito
poco prima del crimine,
le sue intenzioni erano quelle
di bruciare l’intera casa.

ESTERI
ESTERI

 Tamanoeconomico

Sparatoria sul lungomare di Hollywood
Nove persone,
tra cui 3 bambini e un adolescente,
sono rimaste ferite durante una sparatoria
sul lungomare di Hollywood.

Il lungomare era particolarmente affollato
per il Memorial day
e, secondo le ricostruzioni della polizia,
ci sarebbe stata una rissa
tra due gruppi di persone,
i quali a un certo punto hanno esploso
dei colpi di arma da fuoco,
generando il panico tra la folla.

Tutti i feriti sarebbero per fortuna
in buone condizioni.

E’ stata arrestata una persona,
e la polizia sta cercando
gli altri appartenenti al gruppo
che avrebbe sparato.
Josh Levy, sindaco di Hollywood,
ha espresso la sua gratitudine
ai paramedici e ai poliziotti intervenuti.

 TECNOLOGIA
 TECNOLOGIA

Su WhatsApp si potranno modificare i messaggi inviati
WhatsApp annuncia una nuova utile funzione,
quella di modificare
i messaggi inviati.
Mark Zuckerberg,
proprietario di Facebook,
Instagram e WhatsApp,
ha annunciato questa nuova funzione
con un post sul suo profilo Facebook.

Ha inoltre spiegato
come poterla sfruttare:
una volta che inviamo un messaggio,
dobbiamo tenerlo premuto per qualche secondo
per far apparire l’opzione ‘Modifica’.

L’unica condizione
è che sia un messaggio inviato
meno di 15 minuti fa.
Potremo così sostituire il messaggio originale
con la sua modifica,
e nella nostra chat
apparirà la dicitura ‘Modificato’.

Tra le altre novità
ci sarà anche la funzione ‘Chat Lock’,
che permetterà di bloccare
l’accesso a una chat
attraverso un codice cifrato o il riconoscimento biometrico,
per impedire che altre persone
leggano le nostre conversazioni.

 CULTURA & SOCIETA’
 CULTURA & SOCIETA’

Arriva anche in Italia la carne di coccodrillo (in vasetto)
Tra le stravaganze di quest’anno
in fatto di novità gastronomiche
con prezzi fuori dalla portata
di molte persone,
si aggiunge anche la carne di coccodrillo.

Il Ministero della Salute
già due anni fa
aveva dato l’autorizzazione
a importare e commercializzare
la carne di coccodrillo nel nostro Paese.

L’azienda che si occupa
della conservazione di questo prodotto
è la Savannah Delights,
la quale presenta la carne di coccodrillo
in vasetti da 250 grammi,
che arrivano a costare 280 euro.

La materia prima arriverebbe
da paesi autorizzati alla vendita
come Svizzera, Botswana, Vietnam,
Zimbabwe e Sudafrica.

La carne di questo animale
ha un basso contenuto di grassi e colesterolo,
e il suo sapore sarebbe molto delicato.
Il Ministero fa sapere
che solo la carne di coccodrillo allevato
della specie Crocodylus Nilotikus,
potrà essere oggetto di importazione.

gazzettadelsud.it

gazzettadelsud.it
 CULTURA & SOCIETA’
 CULTURA & SOCIETA’

Qualità della vita, le migliori province italiane
Al Festival dell’Economia di Trento
sono state presentate le nuove classifiche
della Qualità della vita di bambini,
giovani e anziani del “Sole 24Ore”.
Le classifiche raccontano la geografia
del benessere per fasce d’età
e sono frutto di un’indagine
sui territori più vivibili,
pubblicata ogni anno dal 1990.

L’analisi è ancora sperimentale
per la scarsità di dati territoriali,
ma ne emerge un dato importante
e cioè che in Italia
gli squilibri generazionali
sono anche territoriali.

Gli esperti presenti al festival
hanno sottolineato la crisi demografica
e concordano sul ruolo fondamentale
del rinnovo generazionale.

Nelle prime 50 città classificate,
quattro sono al Sud,
13 sono al Centro
e le restanti 33 sono al Nord.
Quanto ai servizi riservati agli under 35,
emerge l’insoddisfazione dei giovani
che vivono nelle grandi città.
Le tre province vincenti sono:
Siena per i bambini,
Ravenna per i giovani
e Trento per gli anziani.

I giovani tra i 20 e i 34 anni
sono più soddisfatti nelle province minori:
nessuna città metropolitana
si trova nelle prime 20 posizioni.
Tra gli ultimi 30 posti della classifica
figurano Napoli (105ª), Palermo (101ª),
Bari (88ª), Torino (83ª) e Milano (79ª).
È a causa soprattutto
degli affitti carissimi,
oggetto delle ripetute proteste universitarie
delle ultime settimane.
ESTERI
ESTERI

 Pxfuel.com

Centrotredici persone arrestate durante il Pride di Istanbul
A Istanbul,
in occasione del corteo del Pride,
molte strade del centro
sono state bloccate
per non permettere
il passaggio dei manifestanti,
e centinaia di persone
sono state arrestate.

I partecipanti si sono riuniti
nella piazza Taksim
e da lì hanno iniziato
la loro marcia.

Sono però stati interrotti
dopo pochi minuti
dai presidi della polizia,
che ha disperso i partecipanti.

Successivamente, molti di loro
sono stati identificati e arrestati;
sarebbero circa 113
le persone attualmente detenute.

Il prefetto della città,
Davut Gul,
ha poi commentato su Twitter:
“Il futuro della nostra nazione
dipende dal mantenere viva
l’istituzione della famiglia
e dai nostri valori morali.
Non permetteremo alcuna attività
che indebolisce
l’istituzione della famiglia”.

ESTERI
ESTERI

Cile, alluvioni causano due vittime
In seguito a una stagione
caratterizzata da forte siccità e incendi,
il Cile ora si trova ad affrontare
quelle che,
secondo i media locali,
sono le piogge più intense
mai registrate nella storia del paese.

Nel sud del Cile,
la pioggia ha causato
l’esondazione del Rio Maule,
e le inondazioni hanno presto sommerso
interi paesi e campi coltivati.

Il ministro dell’Interno Carolina Toha
ha confermato che due persone
hanno perso la vita,
mentre altre sei sono ancora disperse.
4.077 individui
sono rimasti senza casa,
e 2.054 persone sono state collocate
in rifugi temporanei.

Il numero delle persone
completamente isolate
a causa della pioggia
sarebbe salito fino a 9.814.

La zona interessata
delineata dal governo
va da Valparaiso
alla regione di BioBio.

ESTERI
ESTERI

Incendi in Canada, il fumo arriva in Europa
Gli incendi devastanti
che in questi giorni stanno soffocando Montreal,
sarebbero una minaccia
anche per il Vecchio Continente.
Nei prossimi giorni il fumo
dovrebbe raggiungere addirittura l’Europa.

Montreal al momento è la città
con la peggiore qualità dell’aria del mondo,
a causa delle centinaia di incendi boschivi
che si stanno verificando
nelle ultime settimane
nelle regioni orientali e occidentali della nazione.

La distruzione di migliaia di ettari di vegetazione
ha immesso nell’aria
enormi quantità di fumo,
che ha avuto ripercussioni
in città come New York.
Nonostante le grandi distanze,
questo fumo starebbe per raggiungere
il nord dell’Europa,
nello specifico la regione della Galizia,
a nord della Spagna.

In Canada gli incendi
sono di solito più comuni
in aree molto lontane dai centri abitati.
Le dimensioni degli incendi di questo mese
sono notevoli,
pari a un’area già più grande
rispetto a quella bruciata lo scorso anno
in tutta l’estate.

ESTERI
ESTERI

Biden ha invitato Meloni alla Casa Bianca
Il presidente degli Stati Uniti,
Joe Biden,
ha avuto una lunga conversazione telefonica
con la premier italiana,
Giorgia Meloni.

Nel corso della conversazione,
il presidente Biden ha invitato la premier
alla Casa Bianca nel mese di luglio.

Nell’ambito della telefonata
i due presidenti hanno rinnovato
il loro sostegno all’Ucraina
e hanno discusso
del prossimo vertice NATO
e dei recenti sviluppi in nord Africa.

Dopo i recenti accadimenti
legati alla Wagner, infatti,
non può essere trascurato
il ruolo che essa svolge
nel continente africano.

Biden ha inoltre sottolineato
l’estraneità degli USA o della NATO,
affermando che “quello che sta succedendo
è parte di una lotta interna al sistema russo,
noi abbiamo messo in chiaro
che non siamo coinvolti,
non vi abbiamo nulla a che fare”.

 ITALIA
 ITALIA

Sanità pubblica, sindacati e associazioni in piazza
La Cgil e un centinaio di associazioni
hanno aderito alla manifestazione romana
“Insieme per la Costituzione”
in difesa della sanità pubblica.

Le attese per l’assistenza medica
stanno diventando sempre più lunghe;
4 milioni di persone rinunciano alle cure,
mentre i profitti
della sanità privata aumentano.
E ancora: negli ospedali turni massacranti
di medici e operatori sanitari
per la carenza di personale,
e salari da fame.

Maurizio Landini, segretario della Cgil,
ha chiarito che il significato
della manifestazione
è la difesa dell’articolo 32 della Costituzione:
“La Repubblica tutela la salute
come fondamentale diritto
dell’individuo […],
e garantisce cure gratuite agli indigenti”.
E ha aggiunto: “Basta ai tagli
e alle nostre tasse usate
per favorire la sanità privata.
I tagli colpiscono i più deboli:
gli anziani, i non autosufficienti,
la sanità mentale, i consultori,
la sicurezza sul lavoro”.

Negli ultimi vent’anni
sono stati tagliati 40 miliardi
alla sanità pubblica,
l’attuale legge finanziaria
prevede ulteriori tagli
nei prossimi tre anni.
E poi c’è la questione
dell’autonomia differenziata:
20 Regioni e 20 diversi sistemi sanitari,
un sistema che aumenta ancora di più
le diseguaglianze nel Paese.

ilmanifesto.it

ilmanifesto.it

 CULTURA & SOCIETA’
 CULTURA & SOCIETA’

Pompei, identificata antenata della pizza
Durante gli ultimi scavi
nell’insula 10 della Regio IX a Pompei,
è stato ritrovato un dipinto
risalente a circa duemila anni fa
che ritrae una sorta di “pizza”
ben prima della sua ideazione.

Nonostante sia impossibile paragonarla
a una pizza vera e propria
per l’assenza di pomodori e mozzarella,
ancora non disponibili nella zona,
si tratta di una focaccia piatta
con sopra un melograno e un dattero
su una base di pesto.

Accanto, un calice di vino
su un vassoio d’argento
completa l’immagine raffigurante “doni ospitali”
tipici della tradizione greca
del periodo ellenistico.
Gli esperti sono certi si tratti
di un’antenata della pizza moderna,
che nel 2017
è stata elevata a patrimonio dell’umanità.

Il ritrovamento è avvenuto
all’interno di una struttura
annessa a un panificio,
accanto al quale
sono stati ritrovati tre scheletri
nelle ultime settimane.

 SPORT
 SPORT

filip bossuyt

L’Italia vince l’Europeo a squadre di atletica agli European Games
Sono in corso di svolgimento
in Polonia
gli European Games,
e per la prima volta nella storia
l’Italia dell’atletica leggera
si è classificata al primo posto
precedendo Polonia e Germania.

L’Italia ha dominato la competizione
finendo con un vantaggio
di 24 punti
sulla Polonia, seconda.

Su 37 gare gli azzurri
sono saliti sul podio
in 16 gare:
in totale hanno vinto 7 ori,
6 argenti e 3 bronzi.

Tra i risultati degni di nota
c’è il ritorno alla vittoria
nel salto in alto di Tamberi,
e la vittoria di Ceccarelli
nei 100 metri,
ma anche di Sibilio
nei 400 ostacoli.
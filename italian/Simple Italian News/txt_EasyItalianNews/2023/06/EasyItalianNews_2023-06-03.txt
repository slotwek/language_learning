Listen online as you read:

 ITALIA
 ITALIA

Trovato il corpo di Giulia Tramontano
E’ stato ritrovato,
in un’area verde di Senago,
il cadavere di Giulia Tramontano,
la 29enne incinta al settimo mese
che era scomparsa da 5 giorni.

Il fidanzato Alessandro Impagnatiello
ha confessato l’omicidio
durante l’interrogatorio in caserma,
e ha indicato il luogo
in cui era nascosto il corpo.

Il 30enne l’avrebbe uccisa
con 2 coltellate
durante una lite
dovuta alla scoperta che l’uomo
aveva un’altra compagna.

Impagnatiello avrebbe tentato, invano,
di bruciare il corpo,
che invece ha poi inserito
in dei sacchi di plastica
e nascosto in un’intercapedine
di un box
a 500 metri da casa sua.

ESTERI
ESTERI

 European Union 2022

Iran, giornaliste pro-diritti umani sotto processo
A Teheran hanno preso il via
i due processi
contro le giornaliste iraniane
che nel settembre del 2022
hanno realizzato i primi reportage
sulla morte di Mahsa Amini.

Niloufar Hamedi,
reporter 30enne
per il quotidiano Shargh,
pubblicò per prima
un articolo di cronaca
scritto dall’ospedale
dove Amini era ricoverata in coma
dopo essere stata arrestata dalla polizia morale
per non aver indossato correttamente il velo.

In contemporanea,
si apre anche il processo di Elaheh Mohammadi,
reporter 36enne per Ham Miham,
arrestata nel settembre scorso
dopo aver scritto del funerale di Amini
e delle proteste
che la sua morte ha generato.

Sotto molti aspetti,
si tratta delle proteste antigovernative
più pericolose
dall’insediamento del regime nel 1979.
Per questo motivo,
le due giornaliste sono state accusate
di minaccia alla sicurezza dello Stato
e di propaganda anti-regime,
entrambi reati che prevedono la pena di morte.

I processi procedono a porte chiuse,
pratica comune in Iran,
e alle giornaliste
sono stati negati i contatti
con avvocati e familiari.

 ITALIA
 ITALIA

 D-M Commons

Poliziotta uccisa da collega
Pierpaola Romano,
una poliziotta di Roma,
è stata uccisa nell’androne di casa
da un collega
a colpi di pistola.
Dopo l’omicidio l’uomo è fuggito
e si è tolto la vita.

A chiamare la polizia
sono stati dei vicini di casa della donna
che hanno sentito i colpi di pistola.
Entrambi i poliziotti non erano in servizio
al momento dell’omicidio-suicidio.
L’uomo aveva preso alcuni giorni di ferie.

Secondo le prime ricostruzioni
sui possibili moventi,
i due avrebbero avuto una relazione
e la donna avrebbe troncato la relazione
con l’intenzione di riavvicinarsi al marito.

È probabile che l’omicidio
sia stato premeditato
dato che l’uomo
aveva preso dei giorni di ferie
e si è recato sotto casa della donna
in un momento in cui lei non era in servizio.

 ITALIA
 ITALIA

Roma, donna si salva grazie al segno antiviolenza
Una donna è riuscita a salvarsi
da un compagno violento
grazie al #SignalForHelp,
il segno antiviolenza nato in Canada.

È successo a Roma.
La donna si trovava in auto
con il suo ex convivente,
che aveva già ricevuto
un divieto di avvicinamento.
L’auto è stata fermata a un posto di blocco
dai Carabinieri della stazione
di Tor Bella Monaca.
A quel punto la donna ha utilizzato
il segno internazionale della mano aperta
con il pollice all’interno
e poi chiusa a pugno.

Il gesto si chiama #SignalForHelp
ed è stato creato
dalla Canadian Women’s Foundation
nell’aprile 2020
per aiutare le donne vittime di violenza
a comunicare in codice
una situazione di pericolo,
senza rischiare la propria incolumità.

Il segnale è nato durante la pandemia,
che ha visto triplicare
le richieste di emergenza
da parte di donne e ragazzine
vittime di violenza domestica.
Si è diffuso poi in tutto il mondo
soprattutto grazie ai social.

“Mi ha picchiata e ha detto
che mi avrebbe uccisa,
e mi ha costretta
a salire in macchina con lui”,
ha dichiarato la donna ai Carabinieri.
L’uomo è stato poi condotto in carcere
con l’accusa di maltrattamenti
e sequestro di persona.

laragione.eu

laragione.eu
 ITALIA
 ITALIA

Il reato universale di maternità surrogata va alla Camera
La Commissione Giustizia della Camera
ha terminato il voto
degli emendamenti al disegno di legge
che dichiara la maternità surrogata
un reato universale.

In particolare è stato approvato dalla maggioranza
un emendamento che prevede
che i cittadini italiani siano
perseguibili dalla legge
anche se il fatto viene commesso all’estero.

Il testo completo è atteso in Aula
per il prossimo 19 giugno.
L’opposizione ha votato contro,
ma la maggioranza si è raggiunta ugualmente.

Eugenia Roccella, ministro per la Famiglia,
la natalità e le Pari opportunità,
ha dichiarato che il governo
si ritiene assolutamente contrario
alla commercializzazione della natalità,
considerandola lesiva per i diritti
delle donne e dei bambini.

Questo disegno di legge
ha suscitato numerose polemiche tra gli italiani.
Tra queste quella di Tiziano Ferro,
famoso cantante,
che lo considera l’ennesimo decreto
contro i diritti degli omosessuali.

 CULTURA & SOCIETA’
 CULTURA & SOCIETA’

Roma, in mostra 750 artefatti rimpatriati da Londra
Circa 750 reperti archeologici
sono stati presentati
al Museo Nazionale di Castel Sant’Angelo a Roma
dopo essere stati rimpatriati da Londra
il 19 maggio scorso.

Tra di essi vi sono vasi,
un sarcofago in piombo,
e gioielli in oro, argento e bronzo
databili tra l’VIII secolo a.C e il Medioevo.
Essi sono stati recuperati
grazie alle indagini del Comando Carabinieri
Tutela Patrimonio Culturale
riguardo al traffico internazionale
di beni culturali.

I reperti proverrebbero
da scavi clandestini
sul territorio italiano,
venduti poi,
tramite complicate transazioni illegali,
sul mercato internazionale
alla società inglese in liquidazione Symes Ltd.
A capo di essa vi era Robin Symes,
che per anni si è spacciato
per un mercante d’arte,
per poi rivelarsi invece
un trafficante di beni culturali
dal valore di milioni di euro.

Altri 71 reperti
verranno rimpatriati nei prossimi giorni
dagli Stati Uniti.
Anche la Grecia è riuscita a raggiungere
un simile accordo di restituzione
per alcuni reperti greci
risalenti al Neolitico.

 SPORT
 SPORT

 Станислав Ведмидь, Football.ua

Europa League, vince Siviglia
Il Siviglia ha vinto
la finale dell’Europa League
battendo la Roma.
Si tratta del settimo titolo
per la squadra spagnola.

La partita, molto combattuta,
è stata decisa
dal gol di Dybala
e dall’autogol segnato
dal suo compagno Gianluca Mancini,
che ha riportato in pareggio
il match.

Il risultato è poi rimasto bloccato
per tutti i tempi regolari
e per quelli supplementari,
portando la finale
ai calci di rigore.

I rigori hanno decretato
la sconfitta della Roma,
che ha realizzato un solo gol
contro i quattro
messi a segno dal Siviglia.

Dopo la partita
i tifosi spagnoli
si sono riversati in città
per festeggiare la vittoria.
Listen online as you read:

ESTERI
ESTERI

 Postdlf

Inghilterra, attacco a Nottingham causa tre vittime
Tre persone sono morte
per multipli attacchi a Nottingham,
nell’Inghilterra centrale,
la mattina di martedì 13 giugno.

Due delle vittime
erano studenti all’Università di Nottingham,
e sono state accoltellate
e lasciate agonizzanti per strada
fino all’arrivo degli operatori sanitari
che hanno tentato invano di rianimarli.

Pochi minuti dopo,
una terza vittima è stata ritrovata
in una strada a poca distanza,
quindi le forze dell’ordine
hanno ricevuto un’ennesima chiamata
che denunciava un furgone
il quale avrebbe ferito dei passanti
nel tentativo di investirli.

Al momento si pensa
che l’uomo alla guida del furgone,
un 31enne
la cui identità non è stata diffusa,
sia responsabile di tutti gli attacchi.
Non è ancora chiaro
quale sia il movente,
ma le autorità stanno investigando
possibili legami a reti terroristiche.

ESTERI
ESTERI

 Tahir mq

Condannata a 6 mesi italiana in Arabia Saudita
Ilaria De Rosa,
una hostess italiana di 23 anni,
è stata condannata a 6 mesi di carcere
in Arabia Saudita
con l’accusa di detenzione e spaccio
di sostanze stupefacenti.
De Rosa lavorava per la compagnia aerea
Avion Express
e viveva a Gedda da tre mesi,
quando è stata arrestata
il 4 maggio scorso.

L’accusa è motivata dal ritrovamento
di uno spinello di marijuana
all’interno del reggiseno della ragazza.
In Arabia Saudita non c’è distinzione
tra detenzione e spaccio di droghe,
per cui è stata posta sotto arresto.

Fortunatamente l’intervento
del Ministero degli Esteri italiano
ha ridotto quella che
sarebbe potuta essere una pena
molto più pesante
dettata dalla sharia.

De Rosa si è sempre dichiarata innocente,
e i suoi genitori
hanno fatto appello sui media,
indicando che la figlia
non ha mai fatto uso di droghe
e conosceva benissimo i rischi
che avrebbe comportato in Arabia Saudita.

ESTERI
ESTERI

 JGSDF

Giappone, sparatoria in un poligono dell’esercito: due morti
In Giappone, a Gifu,
in un centro di addestramento
delle forze di autodifesa del Giappone,
si è verificata una sparatoria.

Una recluta,
un ragazzo di 18 anni,
ha aperto il fuoco
contro gli altri soldati
presenti nel centro.

Inizialmente 3 soldati
sono rimasti feriti,
ma 2 di loro
hanno perso la vita
a causa delle ferite.

La recluta è stata quindi fermata
e arrestata dagli altri soldati.

Non sono ancora chiare
le motivazioni del 18enne
ma in un comunicato dell’esercito
è stato dichiarato:
“Il 18enne è stato arrestato sul posto
da altri soldati.
Ha sparato con un fucile
con l’intento di uccidere”.

La notizia è stata diffusa
dall’emittente nazionale Nhk
e successivamente confermata
da un comunicato militare.

 SALUTE
 SALUTE

 MarteN253

‘Clessidra’ per il cuore salva la vita a 21enne
Un intervento in emodinamica
ha salvato la vita
di una ragazza di 21 anni
affetta da grave cardiopatia congenita.
È stato grazie all’utilizzo,
per la prima volta in Italia,
di un dispositivo innovativo,
per il quale è stato necessario il via libera
da parte del Ministero della Salute
per uso compassionevole.

Grazie alla clessidra per il cuore
(il condotto usato
è a forma di clessidra),
i medici hanno posizionato per via endoscopica
delle protesi valvolari polmonari
nella paziente.

La ‘clessidra’ è di natura metallica,
per questo motivo non subisce
il processo di deterioramento
come le normali protesi,
e consente di inserire una nuova valvola
quando si renderà necessario.

Il dispositivo non è stato ancora autorizzato
per l’utilizzo in Europa,
ma è già in uso da qualche anno
negli Stati Uniti.

L’intervento è stato eseguito con successo
dall’Unità di Cardiologia interventistica
del Bambino Gesù.
La paziente sta bene
ed è stata già dimessa.

roma.repubblica.it

roma.repubblica.it

 CULTURA & SOCIETA’
 CULTURA & SOCIETA’

È morto Francesco Nuti
È morto, a Roma,
il regista e attore Francesco Nuti.
Aveva 68 anni,
ma era malato da molto tempo.

La notizia è stata data
dalla figlia Ginevra
insieme ai familiari,
che hanno ringraziato il personale sanitario
e tutti coloro
che lo hanno avuto in cura
nel corso della sua lunga malattia.

Nuti ha recitato in commedie brillanti
che hanno avuto enorme successo,
non possiamo non citare
“Io, Chiara e lo scuro”,
“Casablanca, Casablanca”,
fino ad arrivare a “Donne con le gonne”
di cui fu sceneggiatore
e attore protagonista,
e che nel 1991/92
ha battuto ogni record di incassi,
rappresentando il momento di maggior successo
della sua carriera.

 CULTURA & SOCIETA’
 CULTURA & SOCIETA’

Arriva su Netflix la docuserie su Vasco Rossi “Il supervissuto”
Vasco Rossi sarà il protagonista
di una docuserie su Netflix
dal titolo “Il supervissuto.
Voglio una vita come la mia”.

Si tratta di cinque episodi,
girati in parte durante la pandemia
e diretti dal regista Pepsy Romanoff.

La serie è frutto dei racconti
della vita di Vasco,
seguendolo da Zocca,
sua città natale,
a Los Angeles.

“Sono sopravvissuto agli anni ’70,
quando c’erano le Brigate Rosse,
Lotta Continua e Potere Operaio,
e agli anni ’80,
i più stupidi del secolo,
ma anche i più belli e i più divertenti.
Poi agli anni ’90
e alla fine del millennio
quando gli amici cominciavano a morire.
Sono sopravvissuto
a tre malattie mortali nel 2011,
e al 2020 quando è arrivata
questa catastrofe mondiale.
Io non sono solo un sopravvissuto,
sono un supervissuto”.

I cinque episodi raccontano
la vita pubblica
e privata della rockstar,
attraverso interviste,
materiali d’archivio, testimonianze,
e le storie delle sue indimenticabili canzoni.

 SPORT
 SPORT

Italia sconfitta ai Mondiali di calcio Under20
La nazionale di calcio maschile italiana
è stata sconfitta nella finale
dei mondiali Under20
dall’Uruguay
con il punteggio di 1-0.

Gli azzurrini si erano qualificati alla finale
per la prima volta nella storia.

La partita è stata abbastanza equilibrata,
anche se gli azzurri hanno un po’ sofferto
la fisicità e qualità dei sudamericani.
Quando si pensava che la partita
sarebbe andata ai supplementari,
l’Uruguay ha trovato il gol della vittoria
a pochi minuti dalla fine.

Nella finale per il terzo posto
Israele ha sconfitto la Corea del Sud
per 3-1.

Per l’Italia rimane la soddisfazione
di un ottimo mondiale
in cui sono emersi talenti
tra cui in particolare Casadei.
Il portiere Desplanches è stato poi eletto
miglior portiere del mondiale.
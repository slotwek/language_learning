Listen online as you read:

ESTERI
ESTERI

Emergenza climatica, nube tossica sopra ai cieli americani
Una nube di fumo arancione
si sta espandendo nei cieli
degli Stati Uniti del Nord-Est.

La nube di polvere tossica
è stata causata da centinaia di incendi
verificatisi nelle ultime settimane
oltre il confine,
in Canada.
A New York, Washington e Philadelphia
le autorità hanno emesso
un comunicato d’emergenza
che invita i residenti
a stare in casa
oppure a indossare mascherine all’aperto.

La nube ha causato anche gravi disagi
al traffico aereo:
tutti i voli in partenza
dall’aeroporto LaGuardia di New York
sono stati cancellati.

La qualità dell’aria
ha raggiunto il “Code Purple”,
cioè un livello pericoloso
per gli esseri umani in generale,
e non soltanto per le persone
affette da problemi respiratori.

 ITALIA
 ITALIA

 Camelia.boban

Approvato il DDL sul femminicidio
Il Consiglio dei Ministri ha approvato
il disegno di legge
contro la violenza sulle donne.

Il disegno,
che adesso dovrà essere discusso
e approvato in Parlamento,
prevede una serie di misure
che avranno lo scopo
di tutelare la sicurezza delle donne.

Si parla infatti dell’utilizzo
del braccialetto elettronico,
di pene più severe
in casi di violenza o minacce,
e di un sistema di “ammonizione”
per uomini
che commettono atti violenti
ai danni di una donna.

Insieme al disegno di legge
il governo vuole avviare
una campagna di sensibilizzazione
nelle scuole,
dove verranno tenuti degli incontri
con alcune vittime di violenza.

ESTERI
ESTERI

 Steve Evans

Continua il conflitto in Sudan
La guerra in Sudan
è scoppiata il 15 Aprile
e vede contrapposte
le forze armate sudanesi
guidate dal generale Abdel Fattah al-Burhan,
al suo ex vice e capo
delle Forze di supporto rapido (Rsf),
il generale Mohamed Hamdan Dagolo,
detto Hemetti.

Queste settimane di conflitto
hanno provocato
ingenti danni alle infrastrutture,
centinaia di morti
e la fuga di almeno 100mila persone all’estero,
principalmente in Egitto,
Sud Sudan e Ciad.

Un enorme problema
sono inoltre gli orfanotrofi,
che non possono essere raggiunti
a causa dei conflitti.
Nell’istituto di Al- Mayqoma,
nella capitale,
i bambini erano rimasti intrappolati
a causa dei combattimenti all’esterno:
71 bambini sono morti,
ma fortunatamente 297
sono stati salvati
e portati in un luogo sicuro.

ESTERI
ESTERI

Francia, attacco in un parco giochi
La Francia è in stato di shock
dopo un accoltellamento
avvenuto in un parco giochi di Annecy,
nel sud-est del paese.

Quattro bambini
sono stati feriti gravemente,
tra cui un fratello e una sorella
di 2 e 3 anni
ricoverati d’urgenza.
Gli altri due
sono un bambino di 22 mesi tedesco,
e uno di due anni inglese,
entrambi ad Annecy in vacanza.

Anche due adulti,
tra cui un nonno di 78 anni,
hanno riportato ferite gravi.

Il responsabile è stato subito fermato
dalle forze dell’ordine.
Si tratterebbe di un migrante siriano
con status di rifugiato in Svezia,
e durante l’attacco
avrebbe giustificato le sue azioni
urlando “in nome di Gesù”.

RELIGIONE
RELIGIONE

 Long Thiên

Papa Francesco operato all’addome
Il 7 giugno Papa Francesco
ha subito un intervento di laparotomia
per il trattamento
di un “laparocele incarcerato”.
Si tratta di un’ernia che si forma
su una precedente cicatrice addominale
e che può ingrandirsi
e provocare gravi conseguenze.

L’operazione è durata circa tre ore
presso il Policlinico Gemelli di Roma.
È perfettamente riuscita
e il papa ha trascorso
una prima notte tranquilla.

L’intervento chirurgico è avvenuto
in anestesia generale,
che richiede una convalescenza
più lunga rispetto alla laparoscopia:
viene infatti eseguita ad addome aperto.

Il Santo Padre dovrà trascorrere in ospedale
una degenza di circa una settimana,
salvo imprevisti.

Bergoglio ha compiuto da poco 86 anni
e soffre di gonalgia,
una patologia del ginocchio.
Inoltre, nel 2021 è stato operato al colon.
La convalescenza, quindi,
potrebbe prolungarsi più del previsto.

 CULTURA & SOCIETA’
 CULTURA & SOCIETA’

Lavoro, in aumento le dimissioni di coscienza
Si chiamano dimissioni di coscienza,
e ormai molti lavoratori
sono disposti a darle
se non si riconoscono nei valori etici
dell’azienda per cui lavorano.

In Europa le dimissioni di coscienza
stanno aumentando:
un lavoratore europeo su quattro
è disposto a lasciare il lavoro
per una società dai valori
più compatibili con i propri.

Sono per lo più i giovani
che vorrebbero lavorare per aziende
con un impatto positivo
sulla società e sull’ambiente,
e per questo sono più favorevoli
a cambiare lavoro;
4 su 10 della Generazione Z
e dei Millennials
hanno dichiarato
di avere già dato le dimissioni
per motivi etici.

Questo significa che oggi
un lavoro non deve solo garantire flessibilità,
una carriera e una buona retribuzione,
deve avere anche dei valori eticamente positivi
a livello sociale
e a favore dell’ambiente.

Secondo la ricerca
«From quiet quitting to conscious quitting»,
condotta su 4.000 lavoratori americani e britannici
dal team di Paul Polman,
ex amministratore delegato di Unilever,
un dipendente su due è pronto
a lasciare il posto di lavoro
se non si identifica
nei valori dell’azienda.

 SPORT
 SPORT

 Egghead06

Il West Ham vince la Conference League
Gli inglesi del West Ham
hanno vinto la Conference League
dopo aver battuto in finale la Fiorentina
con il punteggio di 2-1.

La Fiorentina nel primo tempo
è stata più padrona del gioco
ma senza riuscire a concretizzare.
C’è stato qualche minuto di interruzione
per soccorrere Biraghi
colpito alla testa da dei bicchieri
lanciati sul campo dai tifosi inglesi.
Il primo tempo si è concluso sullo 0-0.

Nella ripresa entrambe le squadre
provano a segnare
e il West Ham ci riesce al 62’
su calcio di rigore.
Passano appena 5 minuti
e i viola trovano il pareggio
grazie a un gol di Bonaventura.

Quando la partita sembra oramai
avviata ai supplementari,
uno svarione difensivo della Fiorentina
regala il gol del vantaggio degli inglesi
al 90’.
La partita dopo 7 minuti di recupero termina
e il West Ham conquista la Coppa.
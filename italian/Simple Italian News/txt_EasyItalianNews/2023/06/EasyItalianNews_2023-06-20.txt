ESTERI
ESTERI

 Aref Mo

Matrimonio reale in Giordania
Il 1° giugno scorso
il principe ereditario Hussein di Giordania (28 anni)
e Rajwa Al Saif (architetto saudita di 29 anni)
sono convolati a nozze.
Il matrimonio reale ha visto ospiti
provenienti da tutto il mondo.
I genitori dello sposo,
Re Abdullah II e la Regina Rania di Giordania,
hanno ospitato i rappresentanti
di almeno nove monarchie straniere.

La coppia si è sposata
a Palazzo Zahran,
costruito nel 1957
per la regina Zein Al Sharaf,
madre del nonno dello sposo.

La cerimonia è stata celebrata
secondo il rito islamico:
è arrivato prima Al Hussein in alta uniforme,
e poi la sposa in abito bianco,
accompagnata all’altare dal cognato,
il principe Hashim,
e dalle cognate in veste di damigelle d’onore.

I festeggiamenti hanno avuto luogo poi
nel moderno Palazzo Al Husseiniya,
in cui si è tenuto un banchetto
per ben 2000 invitati.
Per la nazione è stato
un giorno di festa nazionale.

ESTERI
ESTERI

Max Pixel

USA, detenuto liberato dopo 30 anni
Un uomo è stato liberato
dopo essere stato detenuto
per quasi 30 anni
nel braccio della morte in Arizona.

Era accusato dell’omicidio
di una bambina di 4 anni,
e la sua condanna è stata ora annullata,
dopo un patteggiamento tra accusa e detenuto,
che si è dichiarato colpevole
di un’accusa meno grave,
cioè di non aver cercato cure urgenti
per la bambina.

Secondo una revisione medica,
Barry Jones infatti
non avrebbe inferto le ferite mortali
alla bambina.
L’accaduto riporta che nel 1994
Jones portò la bambina e la madre,
all’epoca sua fidanzata,
in ospedale,
dove la piccola morì.
Secondo i medici la morte era dovuta
a una lacerazione dell’intestino
causata da un trauma.

Per questo Jones fu accusato
di violenza sessuale
e aggressione alla bambina,
e condannato.
Il suo avvocato non contestò l’accusa
né indagò.

ESTERI
ESTERI

 Masaru Kamikura

Bill Gates incontra a Pechino il presidente Xi Jinping
Il leader cinese Xi Jinping
ha incontrato Bill Gates
a Pechino.

L’incontro si è svolto a porte chiuse
ma, come riportato
dall’emittente China Central Television,
Xi ha definito Gates
il suo “amico americano”.

Secondo i media
il presidente avrebbe commentato:
“Abbiamo sempre riposto le nostre speranze
nel popolo americano
e auspicato una continua amicizia
tra i popoli dei due Paesi”.

Bill Gates, invece,
si è congratulato con gli scienziati cinesi
per il lavoro svolto
per debellare alcune malattie,
soprattutto la malaria,
nel territorio cinese.
Alle ricerche ha collaborato
anche la Bill & Melinda Gates Foundation,
che ha effettuato
generose donazioni alla Cina.

Gates ha poi incontrato
anche il sindaco di Pechino,
Yin Yong,
durante la sua visita
all’istituto di ricerca.

ESTERI
ESTERI

Egyptian Initiative for Personal Rights

Zaki consegna la tesi di laurea e chiede di discuterla a Bologna
Patrick Zaki chiederà
alle autorità egiziane
un permesso per venire a Bologna
a discutere in presenza
la tesi di laurea.
La discussione è prevista
a inizio luglio.

La vicenda giudiziaria
che ha coinvolto Patrick Zaki
è iniziata con il suo arresto
nel febbraio del 2020
e dura da tre anni e tre mesi,
di cui 22 passati in carcere.

Su di lui grava l’accusa
di “diffusione di notizie false
dentro e fuori il Paese”
dovute a un articolo da lui scritto nel 2019
su un attentato dell’Isis.

Il giovane ricercatore ha annunciato
che presenterà una nuova richiesta
al procuratore generale egiziano
per ottenere il permesso
di recarsi in Italia
e partecipare alle sessioni di laurea.

Il portavoce di Amnesty International Italia
ha espresso l’augurio
“che le autorità egiziane possano
per una volta manifestare umanità”.

ECONOMIA
ECONOMIA

 Bigotes de Gato

Beyoncé causa dell’inflazione in Svezia
Secondo Michael Grahn,
capo economista di Danske Bank in Svezia,
la decisione di Beyoncé
di far partire
il proprio tour mondiale da Stoccolma,
avrebbe aumentato l’inflazione
di un’intera nazione.

Grahn è stato intervistato
da Bbc e Financial Times,
e ha spiegato che il ‘Renaissance World Tour’
avrebbe creato una serie di reazioni a catena,
infatti l’arrivo della cantante
ha richiamato in città
fan da tutto il mondo:
92mila le presenze totali registrate,
di cui moltissimi fan
da Stati Uniti e Canada.

Tante persone che hanno prenotato hotel
e speso denaro per ristoranti e negozi,
e questo ha fatto aumentare i prezzi.
Quindi, secondo Grahn,
Beyoncé è la responsabile
dell’impennata dei costi.

Il ‘Renaissance World Tour’ intanto continua
nelle città di Londra,
Barcellona e Marsiglia,
e poi ad Amsterdam, Amburgo,
Francoforte sul Meno e Varsavia.

Intanto gli svedesi si preoccupano
che i concerti di Bruce Springsteen
a fine giugno
potrebbero avere lo stesso effetto.

europa.today.it

europa.today.it
SCIENZA
SCIENZA

Femmina di coccodrillo si riproduce da sola
Si è verificato il primo caso
di partenogenesi per i coccodrilli,
cioè una femmina di coccodrillo
si è riprodotta senza un maschio,
deponendo un uovo contenente un feto
senza aver avuto alcun contatto
con un maschio.

Nel caso in cui un animale
non riesca a trovare un partner,
può verificarsi appunto
questo fenomeno di partenogenesi;
nel caso dei rettili,
per risolvere il problema,
alcuni esemplari conservano lo sperma
fino a che non torna utile.

Oppure alcuni tipi di lucertole,
serpenti e squali,
usano la capacità di produrre uova
che si sviluppano
e danno vita a un cucciolo
senza bisogno di essere fecondate
da un maschio.

Purtroppo, nel caso specifico di questo coccodrillo,
il feto è morto
prima che l’uovo si schiudesse:
secondo gli studiosi del fenomeno
non c’è niente di anomalo,
in quanto il tasso di sopravvivenza
dei cuccioli nati da partenogenesi
non supera il 3%.

 SPORT
 SPORT

Pioggia di medaglie agli Europei di scherma
Una grande Italia in Bulgaria,
nelle gare individuali
agli Europei di scherma:
gli atleti azzurri hanno infatti
conquistato 10 medaglie
chiudendo in testa al medagliere
con 3 ori, 3 argenti e 4 bronzi.

Nella spada maschile Davide di Veroli
si consacra campione d’Europa
dopo aver battuto in finale
un altro azzurro,
Vismara, per una sola stoccata.
Medaglie di bronzo
per il tedesco Brinkmann
e per il polacco Antkiewicz.

Autentica apoteosi poi
nel fioretto femminile
dove il podio è interamente azzurro.
Martina Batini si è laureata campionessa d’Europa
sconfiggendo Martina Favaretto
che si è ritirata per infortunio.
Bronzo per Alice Volpi e Francesca Palumbo.

Nella spada femminile Mara Navarria
ha conquistato la medaglia d’argento
mentre dal fioretto maschile
è giunto il terzo titolo continentale
grazie a Filippo Macchi
nella finale contro il francese Lefort.
Bronzo per l’altro azzurro, Bianchi.
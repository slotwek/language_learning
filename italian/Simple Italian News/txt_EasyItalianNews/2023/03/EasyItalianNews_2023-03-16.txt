Listen online as you read:

ESTERI
ESTERI

 NASA/NOAA/Suomi NPP

Ciclone Freddy si abbatte su Mozambico e Malawi
Il ciclone Freddy
è tornato a colpire
il sud-est africano,
dopo il primo passaggio
avvenuto a febbraio.

I danni maggiori
si sono registrati
soprattutto in Mozambico
e in Malawi,
in particolare nella città di Blantyre.

Il 24 febbraio
Freddy aveva già colpito il Mozambico,
causando anche allora notevoli danni.
Il secondo passaggio
ha portato ulteriore distruzione,
con venti fino a 200 chilometri all’ora
che hanno spazzato via
case e campi.

Il ciclone si appresta
a diventare il più duraturo
mai registrato,
superando il record
dell’uragano “John” del 1994.

Nelle zone maggiormente colpite
il pericolo non è ancora cessato:
le forti piogge
attese nei prossimi giorni
potrebbero infatti causare
frane e alluvioni.

Molte zone del paese
sono state chiuse
e le attività di scuole
e aeroporti
sono state sospese.

 ITALIA
 ITALIA

Senato boccia regolamentazione per i figli di coppie gay
Martedì 14 marzo
il Senato italiano ha compiuto
un altro grande passo indietro:
la commissione Politiche europee
ha infatti bocciato una proposta
di regolamento UE
per il riconoscimento dei figli di coppie gay
necessaria in vista
di un certificato europeo di filiazione.

La risoluzione contraria
alla proposta di regolamento,
e presentata in aula
da un rappresentante di Fratelli d’Italia,
è passata con una maggioranza del centro-destra
di 11 voti favorevoli
contro 7 contrari.
Secondo la commissione
l’azione dell’Unione Europea
rappresenterebbe un’invasione
del diritto europeo
su quello nazionale.

Giuseppe Sala, il sindaco di Milano,
si è detto fortemente opposto
definendolo “un passo indietro
dal punto di vista politico e sociale”.

Un portavoce del Partito Gay LGBT+,
Solidale, Ambientalista
ha riassunto il sentimento
prevalente sulla sinistra,
chiedendo a Sala e agli altri sindaci
di opporsi alla risoluzione
trascrivendo comunque i certificati di nascita
anche di coppie omosessuali,
sottolineando che “quando una norma
è ingiusta e discriminatoria
chi fa politica
deve avere il coraggio di disobbedire”.

ESTERI
ESTERI

 eGuide Travel

Un visto per entrare in Gran Bretagna
Nuove conseguenze per il popolo europeo
a causa della Brexit:
a partire dal prossimo anno
è necessario un nuovo permesso di ingresso
per entrare nel Regno Unito.

Un nuovo sistema a pagamento
che si chiama ETA,
Electronic Travel Authorization,
consentirà le registrazioni
degli ingressi nel Paese.
Sarà sicuramente operativo nel 2024,
ma ancora non si conoscono i dettagli,
per esempio per quanto riguarda
il costo di questo visto.

Servirà a tutti gli stranieri adulti e bambini,
per entrare nel territorio britannico
per motivi di lavoro e di turismo,
anche per brevi soggiorni.

La domanda per l’autorizzazione si farà online,
e dovrà essere approvata
dalle autorità del Regno Unito.
Una volta accettata,
questa autorizzazione dovrà essere presentata
insieme al passaporto
al momento del passaggio di confine.
L’elaborazione delle autorizzazioni
avverrà in pochi giorni,
quindi sarà ancora possibile pianificare
viaggi last minute per il Regno Unito.

Una volta scaduta l’autorizzazione,
ovviamente non sarà possibile
rimanere sul suolo britannico.

quifinanza.it

quifinanza.it

ESTERI
ESTERI

 Christian Stamm

Germania, 12enne uccisa da due coetanee
L’omicidio di una bambina di 12 anni
a Freudenberg,
una cittadina tedesca
di appena 18 mila abitanti,
sembra avere sconvolto
la Germania intera.

La piccola Luise
è stata vista l’ultima volta
a Freudenberg sabato scorso
intorno alle 17.30,
mentre tornava a casa
dopo aver salutato un’amica.

Le ricerche sono cominciate
appena Luise non ha fatto ritorno a casa,
e hanno coinvolto polizia e vigili del fuoco.
Il giorno dopo,
il suo cadavere è stato ritrovato
a pochi chilometri di distanza
dal sentiero boschivo
che la bambina avrebbe dovuto percorrere
per tornare a casa.

Ora, due coetanee di Luise
di 12 e 13 anni
avrebbero confessato l’omicidio,
dichiarando di averla accoltellata
numerose volte.
L’indagine sul crimine e sul movente,
che al momento non è chiaro,
continua.
Tuttavia, data la loro giovane età,
le due bambine non sarebbero incriminabili.

AMBIENTE
AMBIENTE

Trentino, l’orso MJ5 verrà abbattuto
La Provincia di Trento
ha deciso di abbattere l’orso MJ5,
perché “problematico”.

MJ5 è un esemplare maschio
di orso bruno di 18 anni
che ha aggredito
e ferito un escursionista.
L’animale è nato nel 2005
dagli orsi sloveni Maja e Joze
che erano stati reintrodotti nel territorio
tra il 1999 e il 2002
con il progetto Life Ursus.

La decisione di sopprimere l’animale
non è piaciuta alle associazioni animaliste,
pronte a impedirla.
“Non spetta alla Provincia
decidere il destino dell’orso”.

Per l’Ente Nazionale Protezione Animali (Enpa)
è una soppressione “errata e immotivata”
che nasconde scopi
di “propaganda elettorale”.
Alcuni sostengono che l’orso
abbia aggredito l’uomo
perché aveva con sé un cane
non al guinzaglio:
“l’orso è infatti un animale pauroso,
non aggressivo.
Se capita di incontrarlo
è fondamentale comportarsi
in modo che non ci veda
come una minaccia”.

SCIENZA
SCIENZA

 Sébastien Bertrand

La Ricerca italiana premiata dagli Erc starting grants
Gli Erc starting grants
sono delle classifiche redatte
dal Consiglio Europeo della Ricerca (ERC),
che premiano ogni anno
i progetti di ricerca
di paesi di tutto il mondo.

Nel 2022 l’Italia ha visto vincere
ben 41 progetti,
classificandosi al secondo posto
dopo la Germania.
Un grande risultato,
se pensiamo che in Italia
abbiamo un dottore in ricerca
ogni mille abitanti,
mentre altri paesi come la Francia,
l’Olanda, il Regno Unito
e la stessa Germania,
ne hanno almeno il doppio,
fino ad arrivare al quadruplo.

Purtroppo però,
mentre la Germania trattiene
la maggior parte dei ricercatori
nel proprio paese,
l’Italia ne regala la metà
ai laboratori stranieri
con il conseguente sotto finanziamento cronico
della ricerca in casa nostra.

Gli Erc starting grants premiano
chi ha finito il dottorato
al massimo da 7 anni,
con 636 milioni di euro
da suddividere fra 408 progetti di ricerca
provenienti da tutto il mondo:
l’importo medio è quindi di 1,5 milioni.

 CULTURA & SOCIETA’
 CULTURA & SOCIETA’

 Georges Biard

Oscar 2023: i vincitori
L’edizione numero 95 dei premi Oscar
ha visto il trionfo del film
‘Everything everywhere all at once’,
che ha conquistato ben sette statuette
tra cui miglior film
e miglior regia.

Oltre ai due premi principali,
il film ha vinto anche
in 3 delle quattro categorie attori.
Michelle Yeoh, che ha conquistato il premio
come miglior attrice protagonista,
è diventata la prima attrice asiatica
ad aggiudicarsi l’ambita statuetta.

Brendan Fraser ha vinto il premio
come miglior attore
per il film ‘The whale’.
Ke Huy Quan, che ha vinto
come miglior attore non protagonista,
ha commosso tutti
con il suo discorso di ringraziamento.
A Jamie Lee Curtis il premio
come miglior attrice non protagonista.

‘Niente di nuovo sul fronte occidentale’
è stato l’altro grande vincitore della serata
con quattro statuette
tra cui miglior film straniero.
Totalmente snobbato invece
‘Gli spiriti dell’isola’.
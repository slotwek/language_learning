Listen online as you read:

ESTERI
ESTERI

 Армія Інформ, armyinform.com.ua

Russia, drone abbattuto a 80 km dalla capitale
Il governatore della regione russa
Moscow Oblast
che circonda la capitale,
ha comunicato,
tramite il suo canale Telegram,
che un drone di presunta origine ucraina
è stato abbattuto
nei pressi della città di Gubastovo.

Non è la prima volta
che nelle ultime settimane
viene segnalato
l’abbattimento di un drone,
ma solitamente non accade
nei pressi di Mosca.

Gli ultimi due abbattimenti segnalati
sono stati nel sud del paese,
mentre un altro è avvenuto
nella regione di Briansk
al confine ucraino.

L’obiettivo dell’ultimo drone
sarebbe stato un impianto
di compressione del gas
gestito dal gruppo russo Gazprom,
il quale non ha subito danni.

Intanto il presidente Vladimir Putin
ha incitato l’Fsb,
il servizio di sicurezza nazionale,
a intensificare le operazioni di intelligence
per frenare presunte attività di spionaggio
da parte di “cellule terroristiche”
ucraine e occidentali
apparentemente in aumento.

 ITALIA
 ITALIA

 sv1ambo
Cadavere trovato in mare con una corda legata a un masso
Un cadavere
è stato ritrovato in mare
nella zona di Torre Annunziata.

Si tratta di un uomo
di 35-40 anni,
dai tratti europei,
con il tatuaggio
di due lettere M
sul polso.

Il corpo è stato avvistato
da un pescatore
che ha subito contattato
la polizia.

Il cadavere è stato quindi ripescato
e ritrovato con una corda
legata intorno al collo,
alla cui estremità
era fissato un grosso masso.

Secondo gli investigatori,
il corpo sarebbe stato legato al masso
nel tentativo di farlo scomparire
sul fondo del mare.

Le ferite sul corpo
mostrano infatti
i segni di una lotta
che suggeriscono un omicidio
e un successivo tentativo
di far sparire il corpo.

Gli investigatori
hanno aperto le indagini
per scoprire le cause della morte
e identificare il cadavere.

ESTERI
ESTERI

Usa chiedono al Messico estradizione del figlio di El Chapo
Il Messico ha ricevuto
una richiesta formale dagli Stati Uniti
per l’estradizione di Ovidio Guzman,
figlio del narcotrafficante Joaquin Guzman,
detto “el Chapo”.

L’ambasciata USA ha depositato
il fascicolo in cui l’uomo,
uno dei leader del cartello di Sinaloa,
è accusato di traffico di stupefacenti.
L’operazione,
che ha portato all’arresto dell’uomo,
è stata condotta il 6 gennaio
dalle forze di élite
della Guardia nazionale messicana,
che ha circondato il quartiere di Jesus Maria
in cui si trovava Guzman,
detto “el raton”.

Gli Stati Uniti erano sulle sue tracce
almeno dal 2008
e su di lui pendeva una taglia
da 5 milioni di dollari.

Il padre sta scontando
una pena all’ergastolo
in un carcere di massima sicurezza in USA
e per questo Ovidio controllava il cartello
insieme ai fratelli.

ESTERI
ESTERI

Cina combatte il calo demografico
Non accadeva da circa 60 anni
che la Cina subisse un calo demografico.
Forse anche in uno dei paesi
più popolati del mondo
si sono sentite in modo molto forte
le conseguenze della pandemia.

Nonostante il Pil della nazione
non presenti grosse variazioni,
i cinesi non fanno più figli:
una tendenza che finora
era stata riscontrata
soprattutto nei paesi occidentali.

Ma il governo cinese,
che per decenni si è occupato
di limitare il numero dei nuovi nati,
adesso starebbe provando
a convincere i propri cittadini
a sposarsi
e a fare più figli.

Una misura che è stata presa in considerazione
per rimediare alla crisi demografica in atto,
è quella di un congedo matrimoniale retribuito
di 30 giorni per i neo sposi.
Con questa proposta,
Pechino spera di incoraggiare
più coppie giovani a sposarsi
e a mettere su famiglia.

Un bel cambiamento,
se pensiamo che l’attuale
congedo matrimoniale retribuito
in Cina è di soli 3 giorni.

ESTERI
ESTERI

 Photo BitBoy

Poste ucraine emettono francobollo con un’opera di Banksy
Lo street artist Bansky
da tempo sostiene economicamente
la fondazione Legacy of War
per fornire aiuti e assistenza medica
alla popolazione colpita
dalla guerra in Ucraina,
avendo messo all’asta
50 sue serigrafie.

Sono molte le opere
che Bansky ha prodotto
per denunciare la tragedia nel Donbass:
i due bambini che giocano
con un ostacolo anticarro;
le atlete che si muovono
tra gli edifici danneggiati a Gostomel;
una ginnasta che fa la verticale
sulle macerie di Borodyanka;
una donna in vestaglia e bigodini
che indossa una maschera antigas
e tiene in mano un estintore.

A Borodyanka,
sul muro di un palazzo
distrutto dalle bombe,
un piccolo judoka
mette al tappeto un adulto.
Qui l’artista fa probabilmente riferimento
alla passione per il judo di Putin.
Quest’ultimo lavoro
è stato riprodotto dalle poste ucraine
su un francobollo
che commemora tristemente
il primo anniversario del conflitto:
“Un anno di unità nazionale,
di coraggio e vittorie,
di resistenza e sacrificio”,
spiega il sito delle Poste ucraine.

Sotto l’immagine si legge “FCK PTN”,
in caratteri cirillici,
una sigla che nasconde un’invettiva
contro il presidente
della Federazione russa.

ESTERI
ESTERI

Stati Uniti, vietato l’utilizzo di TikTok su dispositivi federali
L’ultima direttiva proveniente
dall’Ufficio per la gestione e il bilancio
della Casa Bianca,
diretto da Shalanda Young,
ha dato ai dipendenti
delle agenzie federali americane
30 giorni di tempo
per eliminare l’app social TikTok
dai dispositivi elettronici
di proprietà governativa.

L’ordine segue una decisione
raggiunta dal Congresso
a dicembre scorso,
motivata da timori
che il governo cinese
abbia accesso e utilizzi
i dati degli utenti
per minacciare la sicurezza degli Stati Uniti.

TikTok è una piattaforma
appartenente alla società cinese
ByteDance,
con sede a Pechino.

Le paure derivano dal fatto
che in Cina il governo è in grado
di esercitare considerevole controllo
su come operano le compagnie mediatiche,
sia con regolamentazioni
sia tramite un sistema di censura.

Nonostante TikTok
abbia sempre negato le accuse,
è attualmente in considerazione
alla Camera americana
un disegno di legge
che propone poteri ancora più ampi
per limitare, o addirittura vietare,
l’utilizzo dell’applicazione.

 CULTURA & SOCIETA’
 CULTURA & SOCIETA’

 Georges Biard

Sag Awards: i vincitori
Si sono svolti a Los Angeles
i Sag Awards,
i premi del sindacato degli attori,
un’anticamera ai premi Oscar.

A dominare è stato il film
“Everything everywhere all at once”
che ha portato a casa ben 4 premi:
quello per il miglior cast,
per la migliore attrice protagonista
con Michelle Yeoh,
e quello per i due attori non protagonisti
con Jamie Lee Curtis e Ke Huy Quan.

Dopo aver vinto anche il premio
del sindacato dei produttori,
è il film più accreditato
a vincere agli Oscar.

Il premio per il migliore attore protagonista
è andato invece a Brendan Fraser
per il film “The Whale”.

Per quanto riguarda le serie tv,
“White Lotus” si è aggiudicato due premi,
tra cui quello per il miglior cast,
dove è presente anche l’attrice italiana
Sabrina Impacciatore.
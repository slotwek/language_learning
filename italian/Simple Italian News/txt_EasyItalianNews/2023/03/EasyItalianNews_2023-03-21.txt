Listen online as you read:

ESTERI
ESTERI

 kremlin.ru
Per la Corte penale internazionale Putin è un criminale di guerra
La Corte penale internazionale dell’Aia
ha emesso un mandato d’arresto
contro il presidente russo Vladimir Putin
con l’accusa di “crimine di guerra”
per la “deportazione illegale” di bambini
dalle zone occupate dell’Ucraina
alla Russia.

Dello stesso reato è stata accusata
Maria Alekseyevna Lvova-Belova,
commissaria per i diritti dei bambini
del Cremlino,
per aver adottato
una 15enne di Mariupol.

Secondo la Corte internazionale
sono centinaia i bambini prelevati
da orfanotrofi e case di accoglienza.

L’Alto rappresentante
della politica estera Ue
Josep Borrell ha dichiarato:
“Il mandato di arresto
contro Vladimir Putin
è un’importante decisione
di giustizia internazionale
e per il popolo ucraino:
l’Ue sostiene il lavoro
della Corte penale internazionale
e non può esserci impunità”.

Il Cremlino ha definito
il mandato d’arresto inaccettabile
e senza alcun valore legale.
La Russia non riconosce
la Corte dal 2016
e in più non concede l’estradizione
dei suoi cittadini.
Quindi Putin e Lvova-Belova
non verranno mai consegnati
al tribunale dell’Aia.

ESTERI
ESTERI

 E10ddie

Portogallo, proteste per il costo della vita
Migliaia di persone sono scese in piazza
il 19 marzo a Lisbona
per protestare contro il costo della vita
costantemente in aumento,
e per richiedere al governo
un aumento generale dei salari.

A guidare la marcia
è stata la più grande
confederazione sindacale portoghese Cgtp,
e si è svolta il giorno dopo
un grande sciopero nazionale
dei dipendenti pubblici
a nome delle stesse cause.

Domenica la protesta
ha colpito servizi essenziali
quali scuole, ospedali,
e la raccolta dei rifiuti.

In Portogallo,
dove nel 2022 l’inflazione
è salita al 7,4%,
il sindacato rivendica un controllo
del prezzo dei beni di prima necessità
e alcuni interventi mirati
agli affitti e mutui immobiliari.

Sia le scuole che gli ospedali pubblici
stanno soffrendo
per mancanza di personale e risorse
risultando in una mancanza di servizi
accessibili a tutta la comunità.

volerelaluna.it

volerelaluna.it
ESTERI
ESTERI

 Mirocgn
Wyoming, governatore firma legge che proibisce pillola abortiva
Il governatore del Wyoming,
Mark Gordon,
ha reso illegale
il ricorso alla pillola abortiva,
il metodo più utilizzato
negli Stati Uniti
per interrompere la gravidanza.

Gordon ha firmato la legge
da poco approvata dal parlamento,
ormai a maggioranza repubblicana,
che è quindi entrata in vigore
a tutti gli effetti.

Il divieto prevede pene
con multe fino a 9.000 dollari
e sei mesi di carcere
per i trasgressori.

Dall’entrata in vigore
sarà quindi proibito
prescrivere, vendere
e, naturalmente, usare
la pillola abortiva.

La legge prevede delle eccezioni
in caso di pericolo per la madre
oppure nei casi di stupro.

La notizia ha infiammato ulteriormente
le proteste che da tempo
si verificano nel paese.
Dall’anno scorso, infatti,
sono i singoli stati
a decidere in materia;
questo ha scatenato
diverse opposizioni
dai gruppi che chiedevano
maggiore libertà di scelta.

ESTERI
ESTERI

Seul, Corea del Nord ha lanciato un missile balistico
La Corea del Nord ha lanciato
un missile balistico a corto raggio
verso il mare del Giappone.

Il lancio è avvenuto nella notte
tra sabato e domenica (orario italiano)
ed è partito
dalla costa occidentale della penisola
dove ha sede il principale sito
di lancio di missili a lungo raggio
di Pyongyang.

La notizia è stata data
dallo Stato maggiore interforze
della Corea del Sud.

Pyongyang ha aumentato le provocazioni
negli ultimi giorni,
proprio mentre sono in corso
le periodiche esercitazioni militari congiunte
tra Stati Uniti e Seul.

La Corea del Nord
ha definito queste esercitazioni
come “preparativi
di una guerra di aggressione”.

 ITALIA
 ITALIA

“Mobile Angel”: sviluppato uno smartwatch anti-violenza
Come parte del progetto “Mobile Angel”,
coordinato dai Carabinieri di Napoli
in collaborazione con Vodafone Italia
e Soroptimist International Club,
è stato sviluppato un innovativo smartwatch
destinato ad agire
come ultima risorsa
per le vittime di violenza domestica.

Lo smartwatch è direttamente collegato
alla centrale operativa
del comando provinciale
dei carabinieri di Napoli,
e permette a chiunque lo indossi
di allertare i soccorsi
con un solo tasto.
Quando arriva la chiamata di soccorso,
l’orologio fornisce alla centrale
le sue coordinate esatte,
senza bisogno di vocalizzare l’allarme.

Finora sono stati realizzati
45 dispositivi
e verranno consegnati
a persone a Napoli,
Milano e Torino.
La prima persona ad aver testato l’orologio
è una donna 36enne
madre di due figli,
minacciata di morte dall’ex marito.
Quest’ultima ha sottolineato
di aver sacrificato completamente
la sua privacy,
ma si è detta più serena
e in grado di lasciare
la propria abitazione.

 CULTURA & SOCIETA’
 CULTURA & SOCIETA’

 Raph_PH

Rolling Stones accusati di plagio
La storica rock band di Mick Jagger
è finita al centro di una causa per plagio.
Nel 2020, durante il lock-down,
i Rolling Stones avevano pubblicato
un singolo dal titolo “Living in a ghost town”,
che ha riscosso un notevole successo.
Questo è stato l’unico inedito
rilasciato dalla rock band
dopo oltre otto anni.

Mick Jagger e Keith Richards
sono stati citati in giudizio
al tribunale federale di New Orleans
dal cantautore argentino Sergio Garcia Fernandez
in arte Angelslang,
per violazione del copyright.
Secondo l’artista sudamericano,
la canzone sarebbe basata
su due sue composizioni:
“So Sorry” e “Seed of God”.

Dai documenti che il querelante
ha depositato presso il tribunale,
emerge la convinzione che i Rolling Stones
avrebbero basato il loro successo del 2020
sulle due canzoni scritte
rispettivamente nel 2006 e nel 2007,
appropriandosi di molti elementi riconoscibili
e protetti dal diritto d’autore.
Al momento la famosa band inglese
non avrebbe ancora rilasciato
nessun commento.

 SPORT
 SPORT

 s.yuki

Van der Poel vince la Milano-Sanremo
L’olandese Van der Poel
ha vinto l’edizione numero 114
della Milano-Sanremo,
una delle classiche del ciclismo.

Per Van der Poel si tratta
del primo successo in questa corsa
dopo il terzo posto dello scorso anno.

Il momento decisivo si è verificato
a due chilometri dall’arrivo,
quando Pogacar ha cercato l’allungo
sulla salita del Poggio.
Gli hanno risposto in tre:
Van Aert, Ganna e Van der Poel.

L’olandese è scattato
e gli altri non sono riusciti
a stargli dietro.
Ganna è in ogni caso riuscito a conquistare
un prestigioso secondo posto
chiudendo davanti a Van Aert.
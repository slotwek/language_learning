Listen online as you read:

ESTERI
ESTERI

Scontro fra treni in Grecia, oltre 40 morti e almeno 130 feriti
Sono almeno 46 le vittime
dello scontro frontale
fra un treno passeggeri
e un convoglio merci
avvenuto nella notte del 1° marzo
nei pressi della città greca di Larissa.

Dal vagone ristorante,
schiacciato nello scontro,
sono stati recuperati
sette corpi carbonizzati.
I feriti sono almeno 130.

Dopo il disastro ferroviario
si è dimesso Kostas Karamanlis,
ministro delle Infrastrutture e dei Trasporti,
dichiarando:
“Sento il dovere di farlo
come minimo segno di rispetto
per la memoria delle vittime.
È necessario fare tutto il possibile
per indagare sulle cause
e non nascondere nulla sotto il tappeto”.

La presidente della Repubblica greca
Katerina Sakellaropoulou
ha definito “inconcepibile” la tragedia
e ha lasciato alcuni fiori
sui resti di un vagone
in memoria delle vittime.

Nei due ospedali di Larissa,
dove sono ricoverati i feriti,
decine di persone stanno giungendo
per donare il sangue.

Secondo un giornalista della Bbc,
ciascun treno viaggiava a grande velocità
inconsapevole dell’arrivo dell’altro,
per cui l’impatto è stato così grave
che “non è rimasto nulla
delle prime due carrozze”.

A bordo del treno passeggeri
c’erano tanti studenti universitari
di ritorno a Salonicco
dopo il lungo fine settimana del Carnevale.

Per i soccorsi sono stati mobilitati
circa 150 vigili del fuoco
e 40 ambulanze.

 ITALIA
 ITALIA

 RaiNews, Arma dei Carabinieri

Arrestata Rosalia, la sorella di Matteo Messina Denaro
E’ stata arrestata
con l’accusa di associazione mafiosa
la sorella di Matteo Messina Denaro,
Rosalia.

L’arresto è stato coordinato
dalla Procura di Palermo,
si pensa che Rosalia,
anche detta Rosetta,
avrebbe aiutato il fratello
durante i lunghi anni di latitanza
a sottrarsi alla legge
e a gestire la sua rete di affari.

Più precisamente, la più grande
delle sorelle del boss mafioso
sarebbe stata incaricata di controllare
i soldi della famiglia
e di trasmettere i “pizzini”,
cioè le informazioni,
agli uomini del fratello.

Rosalia è inoltre la madre
di Lorenza Guttadauro,
avvocato che sta assistendo Matteo Messina Denaro
dal giorno del suo arresto.

Il marito di Rosalia,
Filippo Guttadauro,
è tuttora in carcere
dove sta scontando una pena di 14 anni
per associazione mafiosa.

ESTERI
ESTERI

 Camerafiend

Mega blackout in Argentina
Un incendio ha danneggiato
le reti elettriche a Campana,
in provincia di Buenos Aires,
provocando un blackout
che ha interessato
metà del paese.

A causa dell’incendio, infatti,
è stato necessario
scollegare una parte
della rete elettrica.

Oltre 20 milioni di cittadini
sono quindi rimasti al buio
per diverse ore.

Buenos Aires, Santa Fe, Córdoba,
Mendoza, San Juan
e altre province
sono rimaste senza corrente elettrica.

Anche la centrale nucleare
è rimasta fuori uso.

Il ministro dell’Economia argentino,
Sergio Massa,
ha presentato una denuncia
alla magistratura
per indagare su eventuali colpevoli
che potrebbero avere appiccato l’incendio.

Il blackout si è verificato
proprio durante
una delle estati più calde
degli ultimi anni,
che ha portato le temperature
a oltre 36 gradi.

 ITALIA
 ITALIA

 Governo.it

Chiusa l’inchiesta sul covid, indagati Conte e Speranza
A tre anni di distanza
dallo scoppio della pandemia del covid-19,
che ha colpito in modo particolare
la zona di Bergamo,
si è chiusa l’inchiesta
per epidemia colposa
con una ventina di indagati.

Tra di essi sono coinvolti
anche l’ex premier Giuseppe Conte,
l’ex ministro della salute Speranza,
il governatore della Lombardia Fontana
e l’ex assessore della sanità Gallera.

Sono contestati,
a vario titolo,
i reati di epidemia colposa aggravata,
omicidio colposo plurimo,
rifiuto di atti di ufficio.

Tre i filoni dell’indagine:
la chiusura e riapertura dell’ospedale di Alzano,
la mancata “zona rossa” in Val Seriana
e l’assenza di un piano pandemico aggiornato
per contrastare il rischio pandemia
lanciato dall’Oms.

ESTERI
ESTERI

 Michael D J Lamb

Inchiesta rivela nuove informazioni sull’attacco alla Manchester Arena
E’ stato pubblicato
un terzo e ultimo rapporto
facente parte di un’inchiesta pubblica
sull’attentato terroristico
avvenuto nel 2017
alla Manchester Arena.

Il 22 maggio di quell’anno,
in seguito a un concerto
della popstar Ariana Grande,
un giovane ragazzo radicalizzato
ha fatto esplodere una bomba
che aveva costruita da solo
all’interno dell’arena.

L’attacco terroristico
è costato la vita a 22 persone,
molte delle quali minorenni,
e ne ha ferite centinaia in più.

L’inchiesta pubblica
condotta da Sir John Saunders
ha concluso che i servizi di sicurezza britannici
hanno perso “una significativa opportunità”
che avrebbe potuto impedire l’attacco.
Vi sarebbero infatti state informazioni
riguardo la macchina dell’attentatore
Salman Abedi,
usata per immagazzinare la bomba,
e sarebbe stato chiaro
nei mesi precedenti all’attacco
che Abedi frequentava ambienti jihadisti
ispirati dall’Isis.

Inoltre, per la prima volta,
il rapporto ha indicato l’esistenza
di una fonte in Libia
che ha giocato una parte
nella pianificazione dell’evento.

I servizi di sicurezza
hanno chiesto scusa
alle famiglie di tutte le vittime.

 CULTURA & SOCIETA’
 CULTURA & SOCIETA’

Premio Strega: si instaura un nuovo record con 80 libri candidati
Nei 76 anni di storia
del prestigioso concorso letterario
per il Premio Strega,
non era mai capitato
di avere così tante candidature.

Quest’anno sono arrivati alla giuria
80 libri.
La lista di libri candidati
è stata pubblicata tra l’1 marzo 2022
e il 28 febbraio 2023,
tra gli autori si ritrovano volti noti
ma ci sono anche molti esordienti.

Il comitato direttivo,
chiamato “Gli Amici della Domenica”,
ora dovrà scegliere i 12 finalisti,
questi saranno annunciati il 30 marzo.

L’anno scorso fu Marco Desiati
a vincere il Premio Strega
con il suo libro “Spatriati”.

Tra i candidati di quest’anno
spicca per fama
il noto cantante italiano Ermal Meta,
che presenta il suo romanzo d’esordio
“Domani e per sempre”.

La proclamazione dei cinque finalisti
avverrà il 7 giugno,
mentre l’elezione del vincitore
sarà il 6 luglio.

 SPORT
 SPORT

 Bjarteh

Ghiotto argento ai mondiali di pattinaggio di velocità
L’Italia ha conquistato
la sua prima medaglia
ai mondiali di pattinaggio di velocità
in corso nei Paesi Bassi.

Davide Ghiotto ha infatti conquistato
una splendida medaglia d’argento
dopo aver condotto una gara d’attacco
e si è dovuto arrendere solo
all’olandese Roest,
grande favorito della vigilia.

Sul terzo gradino del podio
è salito il belga Swings.
L’altro azzurro in gara, Giovannini,
ha chiuso 15esimo.

Per Ghiotto si tratta della prima
medaglia mondiale e di una conferma
dopo il bronzo olimpico di Pechino
dello scorso anno.

L’Italia non vinceva una medaglia mondiale
da otto anni,
da Francolini nella mass start.
Una medaglia nei 5000 invece mancava
da 15 anni, da Fabris.
ESTERI
ESTERI

 Sébastien Bertrand

Ue trova intesa sui migranti
I 27 Paesi membri dell’Unione Europea
hanno trovato un accordo
sul testo chiave
che regola la crisi dei migranti.

L’accordo è stato trovato
dopo l’approvazione della Germania,
ma con il parere contrario
di Polonia e Ungheria.
Austria, Repubblica Ceca
e Slovacchia si sono astenute.

Per la Germania si tratta
di una “svolta storica”.
Al centro della trattativa
c’è l’esclusione dei salvataggi delle Ong
che, stando alla normativa,
attiverebbero l’emergenza flussi.
È questa la modifica del testo
che ha permesso
di sbloccare la trattativa.

Il regolamento “non ferma la migrazione,
ma la impone agli Stati membri:
Bruxelles vuole avere pieni poteri
nel decidere quando, dove
e quanti migranti distribuire,
se si verifica un’ondata improvvisa
in uno Stato membro”,
ha detto il viceministro ungherese, Rétvári.

Per l’intesa servirà
la maggioranza qualificata
al Parlamento europeo,
ovvero il sì di almeno 15 Paesi.
Se Polonia, Ungheria e Austria
restano sul voto contrario,
servirà l’ok di Berlino e Roma.

ESTERI
ESTERI

 Qasioun News Agency

Siria, raid provocano centinaia di feriti
Giovedì 5 ottobre,
la Siria è stata colpita
da due attacchi
in due diverse zone del Paese.

L’attentato dall’impatto più grave
si è verificato all’accademia militare di Homs,
nella Siria centrale.
Al termine di una cerimonia
per la conclusione del corso di ufficiali
dell’esercito governativo siriano,
un drone avrebbe bombardato l’accademia,
uccidendo circa 100 persone
e ferendone altre 200.

Secondo l’Osservatorio nazionale
per i diritti umani in Siria,
tra i morti ci sarebbero almeno 9 civili,
tra cui una bambina.

L’attacco non è ancora stato rivendicato,
ma la lotta del regime di Damasco
contro la resistenza dello Stato Islamico
e il gruppo Hayaat Tahrir Al-Sham
continua.

Intanto nella provincia di Hasakeh,
nel nord della Siria,
sette operai sarebbero stati uccisi
da alcuni raid turchi
conto le forze curde
presenti nella zona.

ESTERI
ESTERI

Biden rilancia il muro di Trump, ok ad altri 32 km
Gli Stati Uniti hanno fatto ripartire
il progetto del muro
al confine con il Messico.

Verranno costruiti
altri 32km di muro
nella contea di Starr,
in Texas,
una zona con un alto numero
di ingressi illegali.

Il presidente Biden
si è detto contrario al progetto
ma, secondo quanto dichiarato,
sarebbe stato obbligato
a spendere i fondi già stanziati
per la costruzione del muro.

“Ho cercato di convincerli
a reindirizzare quei soldi.
Non lo hanno fatto
e non lo faranno.
Non si può fare altro
secondo la legge
se non usare i soldi
per lo scopo per cui sono stati stanziati”,
ha dichiarato.
La notizia ha scatenato
le proteste sia degli ecologisti,
perché dovrà aggirare
diverse leggi della protezione ambientale,
che di diverse associazioni
per i diritti umanitari.

Donald Trump ha commentato:
“Avevo ragione io,
attendo le scuse di Biden”.

ESTERI
ESTERI

 Soumyasch

Inondazioni in India
10 morti e oltre 80 dispersi
è il bilancio delle gravi inondazioni
avvenute ora in India,
in una valle dello stato indiano nordorientale
del Sikkim,
causate dello straripamento del lago Lhonak,
un lago glaciale dell’Himalaya.

Lo riferiscono le autorità locali
spiegando che le persone colpite
sono più di 22mila
e tra i dispersi ci sono anche 23 militari
che erano occupati
nelle operazioni di soccorso.

Ci sono inoltre circa 3mila turisti
rimasti bloccati a causa della impercorribilità
di strade e ponti
che sono stati spazzati via dalla piena.

Lo straripamento del lago
è derivato dal fatto
che è caduta una quantità di pioggia
cinque volte superiore alla norma.

ESTERI
ESTERI

 Windmemories

In Cina la nuova linea ferroviaria sospesa sul mare
Una delle opere ingegneristiche
più strabilianti al mondo
è stata inaugurata in Cina:
si tratta della linea ferroviaria ad alta velocità
Fuzhou-Xiamen,
nella provincia orientale del Fujian.

Un ponte sospeso sul mare,
e su cui i treni raggiungono una velocità
di 350 km/h (chilometri orari).
La ferrovia è praticamente
un ponte semi-galleggiante,
che sta attirando la curiosità di tutto il mondo.

L’infrastruttura è un’opera
di China Railway Siyuan Survey
e Design Group Co.,
i quali hanno impiegato sei anni
per realizzare il ponte.
Questo poggia su due torri
e doppi piani di cavi.

Altro dettaglio rilevante
è la lunghezza di questa ferrovia,
che si estende per ben 20,3 km di rotaie,
di cui 9 km di ponte sull’acqua.
I lavori di questo prodigio ingegneristico
sono iniziati nel 2017
e si sono conclusi da poco.

I futuri passeggeri
nel corso del loro viaggio
potranno godere di una piacevole vista
della baia di Quanzhou.

video.corriere.it
video.repubblica.it
video.corriere.it

video.repubblica.it
 CULTURA & SOCIETA’
 CULTURA & SOCIETA’

 Jarvin – Jarle Vines

Nobel per la Letteratura al norvegese Jon Fosse
L’Accademia Reale di Svezia
ha annunciato l’assegnazione
del Premio Nobel per la Letteratura del 2023
allo scrittore norvegese Jon Fosse.

Fosse è un autore dai mille talenti:
non solo è uno dei drammaturghi
più rappresentati al mondo,
ma ha scritto anche romanzi,
poesie, saggi
e libri per bambini e ragazzi.

Lo scrittore ha 64 anni e vive a Oslo,
e dall’inizio della sua carriera nel 1983
i suoi libri sono stati tradotti
in oltre 50 lingue.

Il suo stile minimalista e lirico
è sempre più riconosciuto,
e negli ultimi anni
è stato candidato
al celebre International Booker Prize
con “Settologia”.

In Italia, Fosse è conosciuto
principalmente per le sue opere teatrali,
quali “Dream of Autumn” e “The Name”.

L’ultima volta che un norvegese
si è aggiudicato il Nobel letterario
è stata nel 1928
grazie alla scrittrice Sigrid Undset.

Fosse si è detto “sorpreso ma non troppo”
del riconoscimento,
poiché da anni
era un candidato promettente per il premio.

 SPORT
 SPORT

Sinner vince l’ATP 500 di Pechino
Jannik Sinner ha vinto
il torneo ATP 500 di Pechino,
battendo in finale il russo Medvedev
in due set.

Il primo set ha visto un sostanziale equilibrio
anche se l’azzurro ha la possibilità
di strappare il servizio al russo
ma senza riuscirci.
Il set si conclude quindi al tie-break
dove l’azzurro gioca alla perfezione
e riesce a prevalere 7-2.

Nel secondo set ancora parità:
Sinner concede l’unica occasione di break al russo
che però non la sfrutta,
e quindi si va ancora al tie-break.
Come nel primo set è l’azzurro a prevalere
sempre per 7-2.

Sinner vince così il nono titolo in carriera,
secondo 500,
sfatando il tabù Medvedev
che lo aveva battuto
nei sei precedenti incontri.

Per l’azzurro è il terzo titolo dell’anno,
e questa vittoria assicura
la qualificazione
alle ATP Finals di Torino.

sport.sky.it

sport.sky.it
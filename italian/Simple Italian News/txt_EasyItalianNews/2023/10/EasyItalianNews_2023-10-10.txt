ESTERI
ESTERI

 Qasioun News Agency

Attacco di Hamas contro Israele
La mattina del 7 ottobre
un attacco congiunto via terra,
cielo e mare,
è stato condotto da Hamas
dalla striscia di Gaza contro Israele.

In quel momento si stava svolgendo
la festa dei tabernacoli
e, mentre molti ebrei
si stavano recando alle Sinagoghe,
innumerevoli razzi sono stati lanciati
verso le regioni del centro e del sud del paese,
e contemporaneamente è iniziata
un’operazione via terra
da parte delle truppe di Hamas.

Negli attacchi via terra,
che hanno preso alla sprovvista
l’intelligence e l’esercito israeliano,
si contano almeno 700 vittime.
La strage più pesante
si è però registrata al festival “Supernova”,
un rave party in cui sono stati uccisi
almeno 260 giovani
e presi circa 100 ostaggi,
tra israeliani e stranieri.

I palestinesi uccisi
sono almeno 400.

Un portavoce dell’esercito israeliano
ha affermato che 100mila soldati
si trovano vicino alla striscia di Gaza.
Israele ha dichiarato lo stato di guerra
e una colonna di tank
si dirige verso Gaza.

ESTERI
ESTERI

Terremoto in Afghanistan, oltre 2.000 le vittime
Sabato 7 ottobre
un terremoto ha devastato
la provincia afghana di Herat,
nell’Afghanistan occidentale.

Verso le 11 di mattina
si è verificata la prima scossa
di magnitudo 6.3,
seguita da quattro altre scosse
da 5.5, 4.7, di nuovo 6.3,
e da un’ultima da 5.9.

Secondo l’istituto geosismico americano,
l’epicentro del sisma era situato
a 55 km a nord-est di Zindah Jan,
a circa 40 km dalla città di Herat,
che conta 1,9 milioni di abitanti.

Secondo il portavoce
del Ministero dell’Informazione e della Cultura,
sei villaggi sarebbero stati rasi al suolo,
e centinaia di persone
sarebbero ancora sepolte sotto le macerie.
Per questo motivo,
il bilancio di 2.053 vittime
e di 9.249 feriti
è ancora provvisorio.

ECONOMIA
ECONOMIA

Parlamento Europeo a favore del bagaglio a mano gratis
Finalmente il Parlamento Europeo
ha approvato una richiesta
a tutela dei consumatori.
La Commissione Europea
avrebbe infatti richiesto
di dare piena attuazione alla sentenza
della Corte di giustizia dell’Unione
per la quale le compagnie aeree
non potranno più addebitare un supplemento
per il bagaglio a mano.

Questa battaglia dell’Eurocamera
è nata da una petizione
di un cittadino tedesco
al Parlamento Europeo
contro questa pratica piuttosto diffusa
soprattutto dalle compagnie aeree low cost.

Il Parlamento chiede quindi di aggiornare
la legislazione dell’Ue
sui diritti dei passeggeri aerei,
fissando per esempio nuovi standard
di peso e dimensioni dei bagagli,
che, quando sono rispettati,
non devono essere oggetto di supplementi
sul costo del biglietto.

Gli eurodeputati chiedono inoltre
di affrontare anche
la questione dei costi nascosti,
come le tariffe relative
all’assegnazione dei posti.

Adesso non resta altro che aspettare
se la richiesta dell’Eurocamera
verrà accolta dall’esecutivo.

AMBIENTE
AMBIENTE

 Friends of the Earth Scotland

Papa Francesco interviene sulla crisi climatica
Il 4 ottobre,
nel giorno delle celebrazioni
per San Francesco d’Assisi
patrono dell’ambiente,
è stata pubblicata il “Laudate deum”,
l’esortazione apostolica di Papa Francesco
sul cambiamento climatico.

L’esortazione aggiorna
l’enciclica di 8 anni fa “Laudato si’”,
sulla cura dell’ambiente,
indirizzata “a tutte le persone di buona volontà”.

“Non c’è dubbio che l’impatto
del cambiamento climatico
danneggerà sempre più
la vita di molte persone e famiglie.
Ne sentiremo gli effetti sulla salute,
sul lavoro, nell’accesso alle risorse,
alle abitazioni, nelle migrazioni forzate…”,
afferma Bergoglio,
sottolineando come il mondo
“si sta avvicinando
a un punto di rottura”,
per cui intervenire è ancora più urgente.

Il Papa si scaglia contro i negazionisti:
“Per quanto si cerchi di negarli,
nasconderli, dissimularli o relativizzarli,
i segni del cambiamento climatico
sono lì, sempre più evidenti.
Nessuno può ignorare
i fenomeni estremi degli ultimi anni”.
Ma siamo ancora in tempo
per evitare il peggio,
dice Bergoglio: “tutto è collegato
e nessuno si salva da solo”.

SCIENZA
SCIENZA

 Apostoloff

Bulgaria, mistero su un caso di mummificazione precoce
Un gruppo di ricercatori
dell’Università di Medicina di Sofia,
in Bulgaria,
si è detto esterrefatto
dal ritrovamento di un cadavere
completamente mummificato
in condizioni insolite.

L’uomo in questione di 34 anni
era stato visto l’ultima volta
ad agosto scorso a Sofia,
e 16 giorni dopo
il suo corpo mummificato
è stato ritrovato in un prato
vicino a una linea ferroviaria della capitale.
La causa della morte non è nota,
ma non si esclude
un possibile abuso cronico di alcol.

Ciò che sorprende la comunità scientifica,
è che solitamente in condizioni perfette
il processo di mummificazione,
durante il quale i tessuti molli
si conservano invece che decomporsi,
dura fino a 12 mesi.
Invece durante questo periodo di tempo,
le condizioni atmosferiche in Bulgaria
erano inferiori ai 30°C necessari.

La mummificazione precoce
è un fenomeno estremamente raro,
e al momento le spiegazioni degli esperti
sono solo ipotesi.

 TECNOLOGIA
 TECNOLOGIA

 ESA_events

Decollo riuscito per il razzo Vega
Il razzo Vega,
lanciato con successo,
è decollato dal Centro spaziale
della Guiana a Kourou
alle 22:36 ora locale
per completare la sua 23esima missione.

Vega trasportava due satelliti
di grandi dimensioni
e altri 10 più piccoli
che sono stati posizionati in orbita.

I due satelliti,
uno thailandese e uno taiwanese,
insieme agli altri 10,
serviranno per studi sull’ambiente,
sul meteo e sul cambiamento climatico.

Dopo il successo della missione,
l’amministratore delegato di Arianespace,
una delle compagnie responsabili,
ha dichiarato:
“Vega ha dimostrato
ancora una volta
la sua versatilità unica”.

 SPORT
 SPORT

Verstappen vince il mondiale di F1
Max Verstappen ha vinto
il suo terzo titolo mondiale consecutivo
dopo aver ottenuto un secondo posto
nella sprint race del sabato
e aver vinto il gran premio del Qatar domenica.

L’olandese si è laureato campione
con sei gare d’anticipo
dopo aver dominato per tutta la stagione.

Nella sprint di sabato
il secondo posto alle spalle di Piastri
gli è bastato per ottenere la matematica.

Nella gara di domenica
è tornato alla vittoria,
dominando la gara
e andando a precedere sul podio
le due McLaren di Piastri e Norris.

Weekend da dimenticare per la Ferrari
che si è dovuta accontentare
del quinto posto di domenica con Leclerc,
mentre Sainz non ha disputato la gara
per un problema meccanico.

Anche in casa Mercedes ci sono stati problemi
dato che Hamilton e Russell
si sono toccati proprio all’inizio:
Hamilton, che a fine gara
ha chiesto scusa alla squadra,
è stato costretto al ritiro.
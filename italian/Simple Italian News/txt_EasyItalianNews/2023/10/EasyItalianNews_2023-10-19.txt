ESTERI
ESTERI

 Gigi Ibrahim

Bombardato ospedale di Gaza
E’ salito ad almeno 3.200 morti
e a più di 11.000 feriti
il bilancio delle vittime
dei bombardamenti israeliani
sulla striscia di Gaza.

Nel corso della sera del 17 ottobre
l’ospedale di Al-Ahli Arabi Baptist
di Gaza City
è stato colpito da una violenta esplosione.

Secondo le stime più recenti
i morti sarebbero circa 500,
tra cui molti bambini.

Hamas e il governo israeliano
hanno dato versioni discordanti
sull’accaduto.

Hamas sostiene
sia stato un raid di Israele,
l’esercito israeliano invece
ha dichiarato che l’esplosione
è stata causata da un lancio fallimentare
di un razzo dei terroristi della Jihad.

L’Organizzazione per la Liberazione della Palestina
ha fatto un nuovo appello
alla comunità internazionale
chiedendo di intervenire
per cercare di mettere fine
a questa strage.

ESTERI
ESTERI

Usa, scagionato dopo 16 anni di carcere: ucciso da un agente
Negli Stati Uniti
un uomo tornato libero
dopo 16 anni di carcere
è stato ucciso in Georgia
durante un controllo.
La vittima è Leonard Allan Cure,
afroamericano di 53 anni.

Cure era stato scagionato
nel 2020
dopo aver scontato
16 anni di carcere
per una condanna ingiusta.

Secondo l’ufficio dello sceriffo
di Camden County,
è stato fermato per eccesso di velocità
mentre tornava dalla Florida,
dove si era recato
per fare visita alla madre.

Durante il controllo, però,
la situazione è degenerata
per motivi ancora da chiarire;
inizialmente, infatti,
sembra che il controllo
si stesse svolgendo
in maniera tranquilla.
L’agente di polizia ha però messo Cure
in stato di arresto
ed è a quel punto
che la vittima si è ribellata.

Il poliziotto ha colpito Cure con il taser
per due volte
prima di estrarre l’arma
e fare fuoco.
La vittima è morta
pochi istanti dopo.

ESTERI
ESTERI

 Dickelbers

Attentato a Bruxelles
Nella giornata di lunedì,
un uomo ha aperto il fuoco
in una piazza centrale di Bruxelles,
uccidendo due persone.

I due erano tifosi svedesi
giunti in città per assistere
alla partita Belgio- Svezia.

L’uomo avrebbe urlato “Allah akbar”
e per questo si presume
che l’attentato sia legato
alle polemiche nel mondo musulmano
per le copie del Corano bruciate a Malmo
da rifugiati iracheni.

Nella mattinata di martedì
è stato arrestato il presunto assalitore.
Il sindaco ha dichiarato
che l’uomo è stato colpito a morte
nel comune di Schaerbeek,
dove nella notte la polizia
aveva perquisito un edificio.

Si tratta di un estremista islamico
condannato in Tunisia
per reati comuni.

 ITALIA
 ITALIA

 Lynn Rainard

Chiude per due mesi il traforo del Monte Bianco, disagi per la viabilità
Dalle 8 della mattina del 16 ottobre
per due mesi,
è stato chiuso il traforo del Monte Bianco.
La chiusura durerà
fino al 18 dicembre
per consentire lavori
all’interno del tunnel.

La viabilità in quella zona è bloccata
anche dalla chiusura della ferrovia
che passa dal Frejus,
ancora ferma per la frana in Francia.

Questi due blocchi avranno un impatto
sulla viabilità della tangenziale di Torino.
I dati parlano chiaro:
secondo le previsioni,
saranno circa tremila,
di cui 1800 mezzi pesanti,
i veicoli che dal Monte Bianco
transiteranno dal traforo del Frejus
e poi dalla tangenziale.
Senza contare i problemi
sulle vie della Liguria,
che certamente
vedranno aumentare il traffico.

Anche per questo motivo,
la Prefettura ha deciso nei giorni scorsi
lo stop a tutti i cantieri in Valsusa
fino al 2024.
In caso di chiusura
parziale o totale dell’autostrada,
le due statali valsusine
saranno usate come viabilità alternativa.

torino.corriere.it

torino.corriere.it
 ITALIA
 ITALIA

 Carlos Benayas

Ragazzo vince un’oca al Palio e nasce una grande amicizia
Pietro Sacerdoti Coen,
un ragazzo di 13 anni,
l’anno scorso ha vinto
l’annuale Palio dell’Oca
della Città di Castello, in Umbria.

La sfida consisteva
nel fare centro in un foro
con una lancia di legno
stando in piedi su un carrello in movimento
trainato da due uomini.

Pietro ha vinto,
dopo vari tentativi,
la categoria dedicata ai più giovani
e ha ricevuto l’oca Giovanna
come premio.

Da allora l’oca Giovanna
è diventata una di famiglia.
Pietro e la sua famiglia vivono
in provincia di Bologna,
e Giovanna è stata affidata
a una vicina di casa con il giardino.

Le origini del Palio dell’Oca
risalgono agli anni
tra il 1200 e il 1300.

Il sindaco di Città di Castello
ha risposto a questo commovente racconto
che ha visto la nascita di un’amicizia
e ha evitato che l’oca finisse arrosto,
invitando la famiglia in comune
per un ricevimento.

 SPORT
 SPORT

 Zoran Kurelić Rabko

L’Italia non avrà la pista di bob a Cortina 2026
Durante una sessione del CIO a Mumbai,
Giovanni Malagò, presidente del CONI,
ha dichiarato che la pista di bob,
skeleton e slittino
per le Olimpiadi di Cortina 2026
non sarà in Italia.

Si era infatti inizialmente pensato
di costruire a Cortina d’Ampezzo
una nuova pista,
ma questa ipotesi non è andata in porto.

Stando alle parole di Malagò
il governo considera un’opzione migliore
e più sostenibile
un’altra sede già esistente e funzionante,
ragione per cui bisognerà cercare
una sede fuori dall’Italia.

Sia il presidente del Veneto
che il Sindaco di Torino
hanno espresso rammarico
per la scelta del governo.

Questa sarà dunque la prima volta
nella storia delle Olimpiadi invernali
che delle gare si svolgeranno
al di fuori dei confini del paese assegnatario.

 SPORT
 SPORT

Nuovo record per Vittoria Bussi
L’Italia fa registrare un nuovo record:
la ciclista Vittoria Bussi
è la prima donna della storia
a superare la soglia dei 50 km
percorsi in 60 minuti.
L’azzurra ha infatti registrato
la distanza di 50,267 km,
migliorando il precedente record
fatto da Ellen van Dijk a maggio 2022.
Vittoria attualmente è la donna
più veloce del mondo!

Ma per la ciclista romana
non è stata un’impresa semplice,
perché ha dovuto attendere due giorni
per effettuare il tentativo di record,
rispetto alla data prefissata,
considerate le condizioni meteorologiche
ad Aguascalientes, in Messico.
Il maltempo e le temperature basse
potevano condizionare
la realizzazione del record.

Per realizzare la sua impresa,
Vittoria Bussi ha ideato
un’operazione di crowdfunding
tra sponsor e donazioni di privati,
per avere la cifra necessaria
per il viaggio in Messico
e le spese di gestione del velodromo.

Al momento entrambi i record,
quello femminile e quello maschile,
sono stati battuti da due ciclisti italiani.
L’anno scorso Filippo Ganna ha raggiunto
la distanza di 56,792 km
percorsi in un’ora.
ESTERI
ESTERI

 Medija Centar Beograd

Serbia, ancora proteste contro presunti brogli elettorali
Continuano le proteste in Serbia
contro i presunti brogli elettorali.
I manifestanti,
sostenitori della coalizione dell’opposizione,
sono scesi in piazza
per manifestare contro i risultati
delle elezioni del 17 dicembre,
che secondo loro
sono stati manipolati
a favore del presidente Aleksandar Vucic.

Secondo l’opposizione,
il processo elettorale
è stato caratterizzato
da irregolarità e brogli,
che avrebbero favorito
il partito al potere.

In particolare, sono state sollevate
preoccupazioni riguardo
alla manipolazione dei voti,
all’intimidazione degli elettori
e alla parzialità dei media.

Le proteste hanno preso il via
subito dopo l’annuncio
dei risultati elettorali:
i manifestanti si sono riuniti
nelle principali piazze
di Belgrado, la capitale,
per chiedere un’indagine indipendente
e la dimissione dei responsabili.

Il governo serbo
ha respinto energicamente
le accuse di brogli elettorali,
sostenendo che le elezioni
sono state libere e corrette.

 ITALIA
 ITALIA

Roma, imbrattato il portone di Palazzo Chigi
Il portone di Palazzo Chigi,
sede del governo italiano,
è stato oggetto
di un atto vandalico.

Una scritta rossa,
che recitava “Real Republic”,
è stata trovata
sul portone principale del palazzo.

La scritta rossa,
realizzata con vernice spray,
ha lasciato evidenti tracce
sulla superficie del portone,
danneggiando non solo
il patrimonio storico e artistico del palazzo,
ma violando anche la sua integrità
e la sua simbologia.

Le autorità italiane
hanno preso prontamente provvedimenti
per affrontare questo atto vandalico.
Sono state avviate le indagini
per identificare i responsabili,
e sono state rafforzate
le misure di sicurezza
intorno a Palazzo Chigi
per prevenire futuri atti simili.

roma.corriere.it

roma.corriere.it

 ITALIA
 ITALIA

Trentesima edizione del Cimento Invernale di Riva Trigoso
Il 26 dicembre si è tenuta
la trentesima edizione
del Cimento Invernale di Riva Trigoso,
località in provincia di Genova.
La tradizione prevede un tuffo
nell’acqua della baia,
sfidando le temperature gelide di dicembre.

Quest’anno gli iscritti
erano circa 250,
di cui la più giovane
aveva 7 anni
e il più anziano più di 80.

Al momento dell’immersione
si sono misurati 12° in aria
e 15° in acqua,
temperature anomale rispetto al solito.

Molte sono le persone
arrivate da fuori,
chi da Milano
chi dai dintorni liguri.
Molti partecipanti si sono presentati
con tutta la famiglia in supporto.
Dopo il tuffo sono state offerte
bevande calde e una fetta di panettone
a tutti i partecipanti.

L’evento organizzato dall’Associazione Bagnun
vuole così promuovere
momenti di convivialità post-natalizia.

 ITALIA
 ITALIA

Numeri da record nei musei italiani durante le feste natalizie
Il ministro della cultura Gennaro Sangiuliano
ha portato avanti un progetto
per tenere aperti
i principali musei d’arte italiani
durante queste festività.

L’impegno è stato ripagato,
infatti sono stati registrati
dei numeri da record:
solo nei giorni del 25 e 26 dicembre
più di 26.000 accessi al Colosseo,
8.000 agli Uffizi,
7.000 a Pompei.

Il ministro ha ringraziato
i dipendenti dei musei,
molti dei quali hanno partecipato
su base volontaria.

L’iniziativa ha beneficiato
sia i turisti stranieri
che gli italiani stessi,
spesso troppo occupati
per dedicarsi all’ammirazione dei tesori
custoditi nel nostro paese.

Il ministro ha dichiarato
che quest’apertura straordinaria
dovrebbe diventare ordinaria,
non solo nei musei maggiori
ma anche in quelli secondari.

 CULTURA & SOCIETA’
 CULTURA & SOCIETA’

 CAPTAIN RAJU

Stazione di Napoli Centrale nella top 10 d’Europa
Il treno sta diventando
uno dei mezzi di trasporto più scelti
anche dai turisti
che lo preferiscono come mezzo
per il proprio viaggio.
Di conseguenza,
anche stazioni ferroviarie pulite,
organizzate e con buona accessibilità
sono dei fattori importanti
che influiscono
sulla buona riuscita di un viaggio.

Il Consumer Choice Center,
associazione indipendente dei consumatori
a livello internazionale,
ha deciso di intervistare i viaggiatori
e di raccogliere informazioni
sulle principali stazioni ferroviarie in Europa,
e ha stilato la classifica delle migliori.

Nella quarta edizione
dell’European Railway Station Index,
il rapporto annuale
che prende il considerazione
le 50 stazioni ferroviarie europee più grandi
per volume di passeggeri,
compare anche una stazione italiana.
Con 86 punti,
la stazione ferroviaria di Napoli Centrale
è presente tra le migliori 10 d’Europa,
come unica stazione italiana.

Le altre italiane,
cioè Roma Termini,
Bologna Centrale e Milano Centrale,
sono rispettivamente al 16esimo,
26esimo e 29esimo posto.

 CULTURA & SOCIETA’
 CULTURA & SOCIETA’

 Valerio Manassero

Astronomy Picture of the Day di Natale
Lo scatto di Valerio Minato
è stato scelto dalla Nasa
per l’Astronomy Picture of the Day,
ovvero la miglior foto astronomica
del giorno di Natale.

“Così Superga e il Monviso
incontrano la Luna”,
nell’immagine del fotografo piemontese,
scattata il 15 dicembre,
si vede la Basilica di Superga
incoronata dal profilo del Monviso,
e dietro di esso la luna
in fase crescente.

Valerio Minato, classe 1981,
laureato in scienze forestali,
è un fotografo autodidatta.

Sul sito apod.nasa l’immagine
è intitolata “Cathedral, Mountain, Moon”
ed è così spiegata:
“Scatti singoli come questo
richiedono pianificazione:
1. conoscere questo straordinario
triplo allineamento;
2. trovare il luogo migliore
per fotografarlo;
3. il più difficile: trovarsi esattamente
al momento giusto,
con il cielo sereno”.
Questa condizione eccezionale
si è verificata
il 15 dicembre alle 18:52.

Minato ha pubblicato anche
un filmato con il backstage,
e l’ha così commentato:
“Condividetelo, se vi va,
per aiutarmi a far capire
che siamo circondati di meraviglia
anche senza fotomontaggi
e intelligenza artificiale”.

torino.corriere.it

torino.corriere.it
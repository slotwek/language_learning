ESTERI
ESTERI

 Krokodyl

Ritrovato in Francia ragazzo inglese scomparso da sei anni
E’ stato ritrovato nei pressi di Tolosa
Alex Batty,
un ragazzo inglese scomparso
durante una vacanza in Spagna
sei anni fa.

Alex all’epoca aveva 11 anni
ed era partito con la madre e il nonno
per una vacanza di due settimane
in Andalusia.

Il caso aveva angosciato tutta l’Inghilterra,
poiché dalla vacanza
il bambino non era mai tornato.

La tutela legale di Alex
era a carico della nonna,
la quale ne ha denunciato la scomparsa
dichiarando che secondo lei
la madre e il nonno
avevano obbligato il bambino
a unirsi a una setta spirituale.

Il ragazzo ormai 17enne
è stato ritrovato in Francia
solo e per strada.
Un automobilista si è fermato
per dargli un passaggio,
ma dopo aver sentito la sua storia
l’ha portato in una centrale di polizia.
Il ragazzo ha raccontato
di aver deciso
di voler prendere la sua strada
e di aver vissuto
in una specie di “comune itinerante”.

E’ stata subito avviata
una procedura di rimpatrio accelerata,
il ragazzo è in buona salute.

 ITALIA
 ITALIA

Maxi blitz contro le baby gang: 40 arresti
E’ stata avviata negli ultimi giorni
da parte della Polizia di Stato
una maxi operazione
contro le baby-gang
in 14 province italiane.

Sono stati presi come obiettivo
i gruppi criminali giovanili di:
Arezzo, Bari, Catania, Genova,
Milano, Modena, Napoli,
Palermo, Padova, Pescara,
Reggio-Emilia, Rovigo,
Salerno e Verona.

Sono state arrestate circa 40 persone,
il 25% di essi minorenni,
inoltre altre 70 persone
sono state denunciate.

Durante questi controlli
sono state trovate e sequestrate
molte armi tra cui pistole,
coltelli e tirapugni.
In aggiunta a questi
la polizia ha trovato anche
grandi quantità di droga e soldi,
si pensa provenienti dallo spaccio.

L’operazione è stata avviata
soltanto dopo adeguati monitoraggi
sia delle persone coinvolte
che dei luoghi di aggregazione sospetta.
Gli interventi hanno riguardato soprattutto
il mondo dei trapper.

 SALUTE
 SALUTE

 Kentaro IEMOTO

Esposizione a smog aumenta il rischio di tumore al seno
Uno studio condotto in Francia
e presentato al congresso
della Società europea di oncologia medica (Esmo)
a Madrid in Spagna,
avrebbe affermato che esiste
un’associazione significativa
tra l’esposizione prolungata
alle polveri sottili
e il rischio di cancro al seno.

Secondo i ricercatori francesi,
le polveri sottili
possono penetrare profondamente
nei polmoni e nel flusso sanguigno,
da dove vengono assorbite
nel seno e in altri tessuti.
La ricerca ipotizza che alla base del tumore
ci sia un’infiammazione,
simile a quella che avviene
nei polmoni dei fumatori.

Lo studio ha esaminato il ruolo
del livello delle polveri sottili
su esposizioni a lungo termine:
si tratta di decine di anni di esposizione.
C’è anche da considerare
che il tumore al seno è una patologia
a cui concorrono diversi fattori di rischio.

I risultati di questa ricerca
servono a portare avanti
politiche di limitazione dell’inquinamento,
come per esempio interventi di salute pubblica
per migliorare la qualità dell’aria.
La società europea di oncologia
avrebbe sollecitato già un’ulteriore riduzione
del limite del PM2,5 nell’aria.

AMBIENTE
AMBIENTE

L’impatto ecologico dei gatti domestici
Il gatto domestico è stato inserito
tra le 100 specie
più invasive al mondo.

Una ricerca internazionale
ha dimostrato che i felini domestici
sono responsabili dell’uccisione
di oltre 2000 specie diverse.
Solo in Italia, infatti,
cacciano oltre 200 tipi
di prede diverse.

Il gatto domestico
è infatti stato creato dall’uomo
a partire dal gatto selvatico
oltre 9000 anni fa,
ed è quindi considerato
una “specie invasiva”.

Per questo motivo,
il Gruppo di studio sulle specie invasive (ISSG)
dell’Unione Internazionale
per la Conservazione della Natura
li ha classificati
tra le 100 specie aliene invasive
più pericolose del pianeta.

 CULTURA & SOCIETA’
 CULTURA & SOCIETA’

 Gianni Careddu

Museo Egizio di Torino gratis per i senzatetto
La città di Torino
e la Fondazione Museo delle Antichità Egizie
hanno firmato una convenzione
grazie alla quale
le famiglie in stato di povertà
e i senza fissa dimora
potranno visitare il Museo gratuitamente.

Il direttore del Museo Egizio, Christian Greco,
già in passato aveva promosso
attività di questo tipo;
inoltre vorrebbe sperimentare
l’ingresso gratuito per tutti i visitatori
entro il 2028,
così come previsto dal modello inglese
per il British e la National Gallery.

Secondo l’assessore al Welfare,
Diritti e Pari opportunità Jacopo Rosatelli
offrire alle persone in difficoltà economiche
un’esperienza all’interno di una realtà culturale
così importante nella città di Torino,
potrebbe dare un grande supporto sociale,
oltre a quello culturale.

Le visite guidate al Museo
per adulti e per i nuclei familiari
sono già iniziate a dicembre
e continueranno per tutto il prossimo anno.

 SPORT
 SPORT

 Maarten Van Damme

Champions League: Milan eliminato
Il Milan è stato eliminato
dalla Champions League
nonostante la vittoria in rimonta
contro il Newcastle.

I rossoneri si sono trovati in difficoltà
nel primo tempo
quando hanno subito il gioco degli inglesi,
che si sono portati in vantaggio
con Joelington alla mezz’ora.

Nella ripresa i milanesi
hanno trovato il pareggio
con Pulisic al 59’.
Da lì in poi i rossoneri
hanno preso in mano il gioco
e hanno trovato poi il gol del vantaggio
con Chukwueze al minuto 84.

La vittoria non è però bastata
per qualificarsi agli ottavi
perché il PSG è riuscito a strappare un punto
a casa del Borussia
guadagnandosi la qualificazione.

Per i rossoneri resta la consolazione
di aver comunque agguantato
il terzo posto del girone
ai danni del Newcastle,
e di aver così conquistato
l’accesso all’Europa League.
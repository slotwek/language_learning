ESTERI
ESTERI

 Crisco 1492

Eruzione Monte Marapi in Indonesia occidentale
In Indonesia occidentale ha eruttato
uno dei vulcani più attivi
dell’isola di Sumatra:
il Monte Marapi.

L’eruzione ha provocato
la morte di 11 alpinisti.
Le squadre di ricerca
hanno lavorato tutta la notte
e sono riuscite a salvare
almeno 3 persone.

L’eruzione ha creato
una nube di cenere alta 3 km
e detriti vulcanici sono piovuti
sui villaggi vicini.

Il capo dell’agenzia
di ricerca e salvataggio di Padang
ha dichiarato che 49 persone
sono state evacuate dalla montagna
e portate in ospedale per accertamenti,
mentre 12 persone
risultano ancora disperse.

AMBIENTE
AMBIENTE

Takver

COP28, la Conferenza ONU sul clima
La conferenza internazionale
sul cambiamento climatico (COP28)
è cominciata il 30 novembre a Dubai
e finirà il 12 dicembre.

La sfiducia verso l’efficacia
di un processo di trattative
iniziato circa trent’anni fa
è ormai cosa nota.

La COP28 si chiama così
perché è la ventottesima,
e finora non ha portato a diminuzioni
nelle emissioni di gas serra.
Quest’anno, in più, la conferenza
è organizzata in un Paese
tra i più grandi produttori di petrolio,
gli Emirati Arabi Uniti,
e presieduta dal capo
della sua azienda petrolifera nazionale.

La complessità della crisi climatica
e il gran numero di interessi politici
ed economici in gioco
rende inevitabile la sua inefficacia.

È da tempo che una parte
della comunità internazionale
chiede “un’urgente riforma del processo delle COP”
per renderle più efficaci.
Una delle maggiori critiche
è la grande esposizione mediatica,
che diventa un’occasione
per i capi di Stato e di governo
per fare dichiarazioni propagandistiche
e non per prendere impegni seri.

La premier Meloni nel suo intervento
si è espressa contro il cibo sintetico
e ha annunciato che l’Italia contribuirà
con 100 milioni di euro
al fondo “Loss and damage”
per aiutare i Paesi maggiormente colpiti
dal riscaldamento globale.

ESTERI
ESTERI

Terremoto nelle Filippine
Le Filippine sono state colpite
da diverse scosse di terremoto
di forte intensità.

La più forte,
di magnitudo 7.9,
ha anche causato un’allerta tsunami,
poi fortunatamente rientrata.

La scossa è stata registrata
a 33km di profondità,
al largo dell’isola di Mindanao.

Una delle scosse più recenti
ha causato la morte di 3 persone
e ha costretto diverse famiglie
a lasciare la propria casa
per rifugiarsi nei centri di evacuazione
allestiti nelle città a rischio.

Diverse scosse di assestamento
sono state registrate
nelle ore successive.

La situazione viene attentamente controllata
dal centro sismologico statunitense (Usgs),
che monitora l’attività sismica
a livello globale.
L’attività sismica, infatti,
non è ancora cessata
e si temono nuove scosse di terremoto.

 ITALIA
 ITALIA

Tentata rapina a un portavalori lungo l’A4
Nel corso della mattina del 4 dicembre
lungo l’autostrada Milano-Torino,
c’è stata una tentata rapina
a un furgone portavalori.

Il furgone è stato bloccato
in provincia di Novara
quando un tir
si è messo di traverso
sulla carreggiata.

L’autista del furgone
è riuscito a dare subito l’allarme
e la rapina non è andata a buon fine.
Fortunatamente non c’è stato nessun ferito.

Sul posto è giunta
la polizia stradale e la mobile,
tutto ciò ha creato lunghissime file
lungo entrambe le carreggiate dell’A4.

I presunti ladri
non sono ancora stati identificati
e sono ancora in fuga.
La polizia li sta cercando
in Piemonte e in Lombardia.

Un secondo assalto a un portavalori
si è verificato anche in Sardegna
sulla statale 125.

In questo caso ci sono stati
colpi d’arma da fuoco e auto incendiate,
ma anche in questo caso
fortunatamente nessun ferito.

 ITALIA
 ITALIA

 Patafisik

Cervinia non cambia nome
In seguito alle polemiche
che hanno animato la settimana scorsa
il celebre comune di Cervinia
(località sciistica della Valle d’Aosta),
Comune e Regione tornano sui loro passi.

Da qualche anno era stato proposto
il cambio del nome Cervinia
con l’originale “Le Breuil”:
dal 2011 infatti è stata avviata una procedura
per stabilire ufficialmente
i toponimi del paese.
La decisione era arrivata lo scorso aprile
dalla giunta comunale
guidata da Jean-Antoine Maquignaz.

Una decisione che non è stata gradita
dalla maggior parte dei partiti italiani,
i quali si sono subito scagliati
contro la decisione di ribattezzare
la cittadina di Cervinia.
È intervenuta persino il ministro del turismo,
Daniela Santanché,
la quale ha sottolineato
che questo cambio di nome
avrebbe potuto danneggiare
il settore turistico della località.

Dopo soli due giorni
di polemiche e discussioni,
il dietro-front dell’amministrazione di Cervinia:
non ci sarà quindi nessun cambio di nome,
almeno per il momento.

quifinanza.it

quifinanza.it
 CULTURA & SOCIETA’
 CULTURA & SOCIETA’

 Pava

Il Museo Egizio di Torino compie 200 anni
Il Museo Egizio di Torino nel 2024
celebra un compleanno importante:
festeggia 200 anni.
Il museo che vanta visitatori
da ogni parte del mondo,
una delle eccellenze italiane in ambito culturale,
è pronto ad accogliere nuovi visitatori
con tante iniziative legate a questo evento.

Prima di tutto gli spazi esterni del museo
subiranno un’opera di riqualificazione:
il cortile interno prevede la realizzazione
di uno spazio su due livelli;
all’interno del museo,
la sala dei Re verrà illuminata di luce naturale;
sarà realizzata anche una nuova sala immersiva,
con la collaborazione
dell’Istituto Italiano di Tecnologia di Genova.

Il direttore del museo, Christian Greco,
continuerà a rendere visitabili gratuitamente
alcuni percorsi e ambienti del museo,
per dare la possibilità
a più persone possibili
di conoscere la collezione.

museoegizio.it

museoegizio.it

 SPORT
 SPORT

 Threecharlie

Nations League femminile: l’Italia batte la Spagna
Grande vittoria
della nazionale di calcio femminile
in Nations League:
le azzurre hanno infatti battuto per 3-2
le campionesse del mondo in carica
della Spagna.

La Spagna è passata in vantaggio
dopo neanche un quarto d’ora
con Athenea.
All’inizio della ripresa Giacinti
ha firmato il gol del pareggio
approfittando anche di una svista delle spagnole
che per alcuni minuti
hanno giocato in dieci
per un errore nelle sostituzioni.

Nel giro di cinque minuti
l’Italia ha poi segnato
prima con Cambiaghi poi con Linari,
portandosi così sul 3-1.

Al 77’ la Spagna
ha accorciato le distanze con Rodriguez,
ma l’Italia è poi riuscita
a mantenere il vantaggio
e a vincere la partita
tornando a battere la Spagna dopo 21 anni.

sport.sky.it

sport.sky.it
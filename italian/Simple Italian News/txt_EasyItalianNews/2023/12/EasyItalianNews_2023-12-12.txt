ESTERI
ESTERI

 Kremlin.ru

Russia, Putin si ricandiderà alla presidenza nel 2024
Vladimir Putin si ricandiderà
per il suo quinto mandato
da presidente della Russia.

A marzo correrà
per le elezioni presidenziali
che, in caso di vittoria,
gli garantiranno di rimanere
alla guida del paese fino al 2030.
Scaduto il quinto mandato
avrebbe ancora la possibilità
di candidarsi e governare
fino al 2036.

La sua carriera al governo,
iniziata nel 2000,
è già la più lunga
nella storia del paese.

L’annuncio è stato fatto
durante un’occasione di particolare rilievo:
una cerimonia di consegna di medaglie
ad alcuni soldati
che sono stati impegnati
nella guerra in Ucraina.

Lì, un tenente colonnello
gli ha chiesto se avesse intenzione
di continuare a guidare
il suo paese e il suo esercito
in questo momento di crisi.
Putin ha quindi confermato
di voler continuare
a condurre il suo paese.

 ITALIA
 ITALIA

Concorso scuola 2023: assegnazione di 30mila nuovi posti di ruolo
Nel corso della mattina dell’11 dicembre
è stato pubblicato sul sito
del ministero dell’Istruzione e del Merito
il bando relativo al concorso
per l’assunzione di 30mila nuovi docenti.

I concorsi prevedono l’assegnazione
di quasi diecimila posti di ruolo
per materna ed elementari,
e i restanti posti
per le scuole medie e superiori.

Giuseppe Valditara,
Ministro dell’Istruzione e del Merito,
ha dichiarato che questo nuovo bando
ha lo scopo di valorizzare
il ruolo dei docenti
e promuoverne le loro competenze
anche nelle zone meno agiate d’Italia.

Il concorso prevederà una prova scritta,
una orale,
ed è stata aggiunta una terza prova
in cui i candidati
dovranno simulare una lezione.

 ITALIA
 ITALIA

Panini a 3 euro: McDonald’s presi d’assalto
Assalto di adolescenti e senior
per un panino.
È successo la settimana scorsa:
tutte le città italiane hanno visto popolarsi
gli ingressi del noto fast food americano
con file chilometriche.
Il motivo?
La promozione dei panini
a soli 3 euro.

Una promozione che vale fino a Natale,
ma il primo giorno ha provocato il delirio,
che ha mandato in tilt molte città italiane.
Oltre alle resse e gli spintoni
davanti ai vari McDonald’s,
con file lunghissime dentro e fuori,
a risentirne è stato anche il traffico delle città.

Molta gente che si è trovata di fronte
a questa specie di Apocalisse del panino,
ha filmato con il proprio telefono le scene
e le ha pubblicate.
In breve tempo sono diventate ovviamente virali.

A farne le spese sono stati
prima di tutto gli addetti alle vendite dei fast food,
che si sono trovati a gestire
orde di gente improvvisamente impazzita
per il Crispy Mc Bacon e il menu Large!

Sicuramente una linea di marketing vincente
quella di McDonald’s,
che con una scontistica del genere
ha raccolto l’interesse di tantissime persone,
non solo adolescenti.

AMBIENTE
AMBIENTE

 Marco Ottobelli

A-23a si è staccato. È l’iceberg più grande al mondo
Dopo decenni di immobilità,
l’iceberg più grande del mondo
ha iniziato di nuovo a spostarsi.

A-23a ha una superficie
pari a circa 3.880 chilometri quadrati,
circa tre volte l’area della città di Roma.
Nel 1986 si era già staccato
dalla costa dell’Antartide,
agganciandosi poi al fondale del mare del Weddell.
Da qualche anno ha ripreso a spostarsi
fino al completo distaccamento dei giorni scorsi.

Probabilmente è diminuito di dimensioni
negli ultimi 30 anni,
perdendo così la presa
e iniziando a muoversi.
A-23a potrebbe quindi uscire
dalle acque antartiche,
e grazie alle immagini raccolte
dal satellite Copernicus Sentinel-1 dell’Esa
(l’Agenzia Spaziale Europea),
si sta provando a tracciare una traiettoria
di questo gigante di ghiaccio.

Un’ipotesi sarebbe quella di una collisione
con la Georgia del Sud,
dove si teme per gli effetti negativi
che ciò avrebbe su alcune popolazioni di foche,
pinguini e uccelli marini.

Gli esperti sono però anche ottimisti
per il fatto che il parziale scioglimento degli iceberg
può produrre effetti positivi
per gli ecosistemi marini,
in quanto vengono rilasciati i nutrienti
che gli iceberg hanno “grattato via”
dalla porzione rocciosa dell’Antartide.

 CULTURA & SOCIETA’
 CULTURA & SOCIETA’

Il digitale fa bene alla lettura
Domenica 10 dicembre
si è conclusa a Roma
la fiera “Più libri più liberi”,
dove è stata presentata l’indagine
sulle abitudini di lettura degli italiani
e sugli acquisti digitali di libri.

Lo studio NetRetail Books
è stato realizzato da Netcomm
con il supporto di Amazon,
e ha rilevato che la possibilità
di acquistare libri online
incentiva la lettura.

Circa 1 lettore su 2 (52,7%)
dichiara di leggere di più
grazie alle librerie online.
7 italiani su 10 (69,3%)
ritengono che il Web
faciliti la scoperta di nuovi autori
e titoli online.

Prima di acquistare un libro
in un negozio fisico,
6 lettori su 10 (61%)
consultano online recensioni,
siti di e-commerce di libri,
articoli sulle testate d’informazione.

“Questa ricerca dimostra che il digitale
è una risorsa chiave
per la diffusione e il consumo di cultura
nel nostro Paese,
rendendola sempre più accessibile a tutti”,
ha dichiarato Roberto Liscia,
Presidente di Netcomm,
e aggiunge: “Le librerie fisiche, tuttavia,
offrono un’esperienza sensoriale
altrettanto importante”,
come dimostra la persistenza
dell’acquisto offline di libri
per ragazzi e bambini.

 SPORT
 SPORT

 Stefan Brending

Goggia vince il SuperG a St. Moritz
Ottimo weekend a St. Moritz
per Sofia Goggia:
l’atleta azzurra ha infatti vinto il SuperG
dopo quasi due anni dall’ultimo successo
in questa specialità.

Per Goggia si tratta della prima vittoria
in questa stagione,
la numero 23 in carriera:
ha eguagliato così il numero di Brignone,
che ha già vinto due gare quest’anno.

La vittoria della Goggia è maturata
nel settore centrale del tracciato
dove si è presa dei rischi
nelle curve veloci.
Nessuna delle altre atlete
è riuscita ad avere la velocità della Goggia.

Sul secondo gradino del podio
è salita l’austriaca Huetter,
mentre al terzo posto
si è classificata Lara Gut-Behrami.

Nella discesa che si è disputata
sempre a St. Moritz
si è invece imposta Mikaela Shiffrin,
che ha preceduto due atlete azzurre:
Sofia Goggia e Federica Brignone.

sport.sky.it

sport.sky.it
ESTERI
ESTERI

 Packa

Sparatoria all’Università di Praga: 14 morti
Giovedì 21 dicembre
14 ragazzi hanno perso la vita
a causa di una terribile sparatoria
avvenuta all’interno dell’Università di Praga,
in particolare nella facoltà di lettere.

Il colpevole dell’accaduto
è stato identificato:
si tratta di David Kozak,
un 24enne di nazionalità ceca,
anche lui trovato senza vita
all’interno dell’edificio.

Oltre ai 14 morti,
25 persone sono state ferite,
e di queste, 10 sono ancora
in gravi condizioni.

Secondo le prime indagini della polizia ceca
il giovane avrebbe annunciato le sue intenzioni
giorni prima su un canale telegram.

Prima di recarsi all’università
avrebbe sparato al padre
all’interno della loro abitazione.
Poi, dopo aver aperto il fuoco all’università,
si sarebbe suicidato,
anche se non è da escludere
che sia stato ucciso
dai colpi della polizia.

Sempre su telegram,
il giovane ha spiegato
di essersi “ispirato”
a un episodio simile,
commesso da una 14enne in Russia.

ESTERI
ESTERI

Usa, Trump si paragona a Lincoln
Donald Trump ha paragonato sé stesso
a uno dei presidenti più iconici
della storia americana:
Abraham Lincoln.

Trump ha affermato
di aver avuto restrizioni simili
a quelle che Lincoln ha affrontato
durante la sua carriera politica.

Durante il periodo in cui Lincoln era al potere,
i democratici dell’epoca
hanno cercato in ogni modo
di impedire la sua candidatura
alle elezioni presidenziali del 1860.
I democratici del sud infatti
non volevano che Lincoln
diventasse presidente
perché temevano
che avrebbe abolito la schiavitù.

Donald Trump ha sostenuto
di aver subito restrizioni simili
a quelle di Lincoln:
secondo Trump,
i democratici hanno cercato
di impedirgli di candidarsi
alle elezioni presidenziali del 2020
attraverso una serie di azioni
legali e politiche.

Ha quindi criticato aspramente
la decisione della Corte suprema del Colorado
che ha vietato la sua candidatura
in base al 14° emendamento
della Costituzione degli Stati Uniti.

ESTERI
ESTERI

A Parigi arriva lo psicologo di strada
La salute mentale negli ultimi tempi
è una questione che l’Oms
sta seguendo con molta attenzione.
I disagi mentali sono più frequenti
tra le persone con maggiori disagi
e difficoltà economiche.

Per questo motivo sarebbe ideale
dare assistenza psicologica
proprio alle persone che sono in difficoltà.
A Parigi ci ha già pensato
un gruppo di professionisti
che mette a disposizione la propria competenza
per aiutare le persone
che non possono permettersi
una terapia a pagamento.

Si tratta di psicologi,
psicoterapeuti e coach volontari
che una volta al mese
vanno nelle strade
del quartiere popolare di Goutte d’Or
per ascoltare tutti quelli
che non possono pagare un consulto.

Si tratta di veri e propri “ascoltatori di strada”
che hanno solo due sedie,
una di fronte all’altra,
e uno striscione che dice:
“Da quanto tempo è
che nessuno ti ascolta?”
e in un anno hanno accolto
circa 150 persone.

L’ambizione di questi ascoltatori
è quella di diffondere l’esperienza
nelle province di tutta la Francia.

 TECNOLOGIA
 TECNOLOGIA

La Nasa ha lanciato nello spazio il video di un gatto che gioca
La Nasa ha lanciato nello spazio
il video di un gatto che gioca.
Si tratta di un esperimento:
“Deep Space Optical Communications”
per verificare quanto tempo impiega
uno streaming video ad altissima definizione
a viaggiare nello spazio.

L’11 dicembre il segnale
ha impiegato 101 secondi
per raggiungere la Terra,
inviato alla velocità massima del sistema
di 267 megabit al secondo (Mbps),
e ha coperto la distanza record
di 31 milioni di chilometri,
80 volte la distanza Terra-Luna..

La scelta del gatto
non è stata casuale:
l’immagine di un altro storico gatto,
Felix the Cat,
fu usata come prova
per le prime trasmissioni televisive
negli Stati Uniti nel 1928.

Il video mostra il gatto soriano
di un dipendente della Nasa
che insegue un puntatore laser.
Al filmato sono state sovrapposte
molte informazioni tecniche sul laser
e la velocità in bit della trasmissione dati.

SCIENZA
SCIENZA

Nuovo studio sull’estinzione dei dinosauri
Sulla causa dell’estinzione dei dinosauri
non c’è mai stata certezza.
Grazie a un nuovo studio,
pubblicato sulla rivista scientifica Nature Geoscience,
potrebbe finalmente essere stato scoperto
il vero motivo dell’estinzione
di questi grandi antenati.

Subito dopo l’impatto dell’asteroide sulla Terra,
il 75% delle specie viventi
furono sterminate.
Fino ad ora le ipotesi più plausibili
affermavano che lo zolfo
rilasciato durante l’impatto,
insieme ad altre sostanze,
avrebbero innescato un inverno globale
con un abbassamento gigantesco delle temperature.

Ma secondo il nuovo studio,
la polvere lanciata nell’atmosfera
dalla roccia polverizzata
avrebbe bloccato la luce del sole
impedendo la fotosintesi per due anni:
un processo biologico
fondamentale per la vita,
che avrebbe quindi provocato
una reazione a catena di estinzioni.

Per condurre lo studio,
gli scienziati hanno preso a modello
dei campioni di sedimenti prelevati
dal sito fossile di Tanis (Nord Dakota);
i campioni analizzati contenevano
particelle di polvere silicato
che secondo lo studio,
sarebbe rimasta nell’atmosfera
circa 15 anni
dopo l’impatto dell’asteroide.

 CULTURA & SOCIETA’
 CULTURA & SOCIETA’

 N i c o l a

In arrivo il tradizionale pranzo di natale italiano
In Italia il pranzo di Natale
rappresenta una vera e propria tradizione.

In verità, al Nord
è di maggior importanza
il pranzo del 25,
mentre al Sud della penisola
è molto festeggiata
la cena della vigilia.

Natale è uno dei pochi giorni dell’anno
in cui il cibo presentato a tavola
è sempre lo stesso,
anche se ogni regione
ha specialità diverse.

L’unica cosa che accomuna tutta la penisola
è il dolce:
sono tipici sia il pandoro
che il panettone.

Inoltre un po’ dappertutto
si trova il brodo,
comunissimi soprattutto al nord e al centro
i cappelletti in brodo.
Al sud sono molto frequenti
il brodo di cappone,
gli spaghetti alle vongole,
le friselle…

Nonostante sia così variabile
in base al luogo d’origine,
tutta l’Italia è accomunata
dal piacere di condividere cibo speciale
con tutti i membri della famiglia.

La prossima edizione del 26 dicembre non uscirà, facciamo una pausa il giorno di Natale… ci risentiamo già il 28 dicembre!
EasyItalianNews.com augura a tutti voi di passare un Natale pieno di gioia e serenità!
La prossima edizione del 26 dicembre non uscirà, facciamo una pausa il giorno di Natale… ci risentiamo già il 28 dicembre!

EasyItalianNews.com augura a tutti voi di passare un Natale pieno di gioia e serenità!
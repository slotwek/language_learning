ITALIA
 ITALIA

 Paolobon140

Prima del Teatro della Scala: il Don Carlo
La sera del 7 dicembre
si è tenuta l’inaugurazione stagionale
del Teatro della Scala a Milano,
con l’opera ‘Don Carlo’ di Giuseppe Verdi
diretta da Riccardo Chailly.

Elisabetta di Valois è stata interpretata
da Anna Netrebko
e Don Carlo invece da Francesco Meli.

L’evento, dalla durata totale di 4 ore,
è stato trasmesso tramite i broadcaster
in tutti i continenti
ed è ora visibile su RaiPlay.

Nel palco d’onore scaligero
si sono seduti il presidente del senato
Ignazio La Russa,
il sindaco di Milano Beppe Sala
e la senatrice a vita Liliana Segre.

Ha fatto insorgere numerose polemiche
l’assenza del presidente della Repubblica
Sergio Mattarella,
il quale aveva altri impegni in agenda.

Prima dell’inno di Mameli
dal loggione qualcuno ha urlato
“No al fascismo” e successivamente
“Viva l’Italia anti-fascista”.

L’opera è stata molto apprezzata,
ci sono stati 13 minuti di applausi.

ESTERI
ESTERI

gailhampshire

Firmato accordo di sicurezza Australia-Papua Nuova Guinea
Australia e Papua Nuova Guinea
hanno firmato un accordo di sicurezza
durante una conferenza stampa
a Canberra.

Con l’accordo,
l’Australia si impegna
a mantenere la sicurezza
del paese vicino,
fornendo agenti di polizia
e nuovi giudici;
inoltre verranno formate
nuove figure chiave
direttamente a Papua.

Canberra ha stanziato
130 milioni di dollari
per sostenere l’iniziativa,
impegnandosi anche a costruire
il centro di addestramento
per la formazione dei nuovi agenti.

L’obiettivo è quello di mantenere
la stabilità e la sicurezza
nei due paesi
grazie a questo programma di collaborazione.

I primi ministri dei due Paesi,
Anthony Albanese e James Marape,
durante la firma dell’accordo
hanno dichiarato:
“L’accordo renderà più semplice
per l’Australia
assistere le esigenze di sicurezza interna
di Papua Nuova Guinea,
e consentirà a entrambi i Paesi
di sostenere la reciproca sicurezza
e la stabilità regionale”.

 CULTURA & SOCIETA’
 CULTURA & SOCIETA’

 Simon Dawson / No 10 Downing Street

Giorgia Meloni è la quarta donna più influente al mondo
Giorgia Meloni è la quarta donna
più influente al mondo del 2023.
Prima di lei ci sono solo
la Presidente della Commissione Europea,
Ursula von der Leyen,
la Presidente della Banca Centrale Europea,
Christine Lagarde
e la vice Presidente degli Stati Uniti,
Kamala Harris.

È quanto emerge dalla classifica annuale
del magazine statunitense “Forbes”
che elenca le donne più potenti al mondo.

La Presidente del Consiglio italiano
è stata inoltre inserita
tra i 28 politici più influenti
insieme a Donald Tusk,
von der Leyen e Zelensky.

La classifica di “Forbes”
fotografa l’influenza socio-politica,
culturale ed economica
delle donne a livello mondiale.

L’altro nome di donna italiana che vi compare
si trova al 42esimo posto
ed è quello di Margherita della Valle,
ceo di Vodafone.
Romana, 58enne,
Della Valle ha una laurea
in Discipline economiche e sociali,
ottenuta nel 1988 alla Bocconi.

La maggior parte dei nomi presenti nella classifica
rientrano nelle categorie “Finance”,
“Business”, “Politics” e “Philantropy”.
Nel settore “Media & Enterteinment”
figurano invece i nomi di Beyoncé,
al 36esimo posto,
e Rhianna al 74esimo.

ESTERI
ESTERI

 26Isabella

Nato in Indonesia raro esemplare di rinoceronte
In Indonesia è nato da poco
un rarissimo esemplare di rinoceronte di Sumatra.
Un grande evento,
dato che si parla di una specie molto rara.
Il cucciolo maschio è nato
nel Parco nazionale di «Way Kambas»,
situato nella parte orientale dell’isola.

Dal 2012 in questa struttura
sono nati cinque cuccioli
all’interno di un programma di conservazione.
L’ultimo arrivato è figlio di Delilah,
di sette anni, nata nel parco,
e Harapan, nato nel 2007
allo zoo di Cincinnati,
negli Stati Uniti,
ma trasferito a «Way Kambas» nel 2015.

Secondo il Ministero dell’ambiente locale,
nessun rinoceronte di Sumatra
ha vissuto fuori dall’Indonesia.
Questa specie di rinoceronte, infatti,
è la più piccola di quelle esistenti al mondo.
Il corpo di questi animali
è più peloso rispetto agli altri,
ha due corna e un repertorio vocale
fatto di squittii, ronzii e sbuffi.

Si tratta quindi di una varietà molto rara:
ci sono solo 80 esemplari in totale,
e al momento è preservata
dall’ Alleanza per il rinoceronte di Sumatra.
Tra i membri dell’alleanza figurano
il Governo indonesiano, il WWF,
l’Unione Internazionale per la Conservazione della Natura (IUCN)
e la International Rhino Foundation.

 CULTURA & SOCIETA’
 CULTURA & SOCIETA’

Paolo V

Taylor Swift nominata Persona dell’anno da TIME
La rivista americana TIME
ha nominato la cantautrice Taylor Swift
come persona dell’anno:
la rivista ogni anno
assegna questo riconoscimento
a una personalità che ha caratterizzato l’anno.

“I risultati di Swift come artista,
dal punto di vista culturale,
critico e commerciale,
sono così grandi che raccontarli
sembra quasi fuori luogo”
scrive il giornalista Sam Larkin
nel suo articolo dedicato alla popstar.
“Discutere di lei era come
parlare di politica o del tempo,
una lingua parlata così ampiamente
da non aver bisogno di contesto”.

Il direttore di TIME ha detto che la rivista
ha voluto “scegliere la gioia,
qualcuno che nel 2023
ha portato la luce nel mondo”.

È la prima volta che la copertina
di personaggio dell’anno
è dedicata a un solo personaggio
del mondo dello spettacolo.
Swift era già apparsa nel 2017
con un gruppo di donne
come rappresentanti del Me Too.

 CULTURA & SOCIETA’
 CULTURA & SOCIETA’

La festa dell’8 dicembre
L’8 dicembre è incluso nei giorni festivi
dello Stato Italiano.
Corrisponde all’Immacolata Concezione,
una ricorrenza religiosa
di tradizione cattolica.

Per gli italiani è l’ultima festa
prima di Natale,
in questo giorno molti
addobbano l’albero di Natale
e fanno il presepe.

Il dogma dell’Immacolata Concezione
è stato sancito dalla chiesa cattolica
durante il pontificato di Pio IX.

Con Immacolata Concezione
s’intende celebrare
il concepimento di Maria
da parte dei suoi genitori
senza il peccato originale.
Maria era quindi già prima di nascere
senza peccato,
a differenza di tutti gli altri uomini.

L’8 dicembre è la data di emissione
della bolla papale sancita nel 1854.
La scelta degli italiani
di preparare l’albero di Natale
proprio in questa giornata
è casuale.
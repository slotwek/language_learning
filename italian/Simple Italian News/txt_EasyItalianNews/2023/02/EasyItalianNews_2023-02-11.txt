Listen online as you read:

ESTERI
ESTERI

 chensiyuan

New York, spari vicino a Times Square
A New York
un 22enne è stato ucciso
a colpi di pistola
vicino Times Square.

Il ragazzo è stato colpito al petto
e si è accasciato
davanti a un fast food;
è stato subito soccorso
e portato in ospedale,
ma è morto poco dopo
a causa delle ferite.

Non è ancora chiara
la dinamica dei fatti ma,
secondo alcuni testimoni,
due persone avrebbero sparato
al ragazzo
per poi scappare subito dopo.

L’agguato è avvenuto
intorno a mezzanotte
e ha scatenato il panico
in tutta la zona,
causando la fuga dei presenti.

La polizia sta ancora cercando
di ricostruire l’accaduto
e interrogando i testimoni.

Times Square è dal primo settembre
una “Gun Free Zone”
dove è vietato girare armati.

 ITALIA
 ITALIA

 Alexis Fam

Milano, ventenne muore dopo aver mangiato un tiramisù “vegano”
Una ragazza di 20 anni
è morta all’ospedale San Raffaele di Milano,
dove era ricoverata da diversi giorni
a seguito di uno shock anafilattico.
La reazione allergica è avvenuta
dopo aver mangiato
un tiramisù “vegano”
che conteneva derivati dal latte
al quale la giovane era allergica.

Il 26 gennaio, riferisce l’Ansa,
la giovane aveva cenato
in un ristorante
dove era già stata diverse volte,
specializzato in cibi vegani.
Quella sera, dopo aver mangiato
il tiramisù a base vegetale,
si è sentita subito male.

La procura di Milano
ha aperto un’inchiesta
per omicidio colposo
e ha ordinato il fermo amministrativo
di alcune confezioni del prodotto.
Il prodotto è stato poi ritirato
dal Ministero della Salute.
Il Ministero riferisce che nel prodotto,
il “Mascherpa tiramisù”,
era presente un allergene,
la proteina del latte,
e invita “a non consumarlo
e a riportarlo al punto vendita
per il rimborso”.

La giovane aveva anche
un’allergia all’uovo,
e pare che lo abbia mangiato
in un panino
che conteneva della maionese
prodotta dal locale.

L’autopsia sul corpo della giovane
darà conferma o meno
dell’effettiva reazione allergica
come causa di morte.

ESTERI
ESTERI

Cile colpito da numerosi incendi
Il Cile è attualmente colpito
da innumerevoli incendi.
Per questo il presidente
Gabriel Boric
ha disposto il coprifuoco
in alcune delle aree
in cui si concentrano gli incendi,
avvisando che per almeno altri 2 giorni
la situazione rimarrà critica
a causa di una “complessa
situazione climatica”.

Le fiamme nelle zone centrali
e meridionali del paese
hanno provocato almeno 26 morti
e quasi 2000 feriti.

Un periodo di siccità decennale
ha complicato la situazione,
favorendo l’avanzare del fuoco,
che ha già distrutto
oltre 270mila ettari di terreno.

Oltre 6mila vigili del fuoco cileni
sono impegnati
nello spegnimento delle fiamme,
con l’aiuto di dipartimenti
arrivati da Spagna,
Messico e Argentina.

SCIENZA
SCIENZA

L’algoritmo Sphinks per le prime terapie anticancro
Il Sylvester Comprehensive Cancer Center
della Miller School of Medicine
dell’Università di Miami
ha pubblicato uno studio
sulla rivista ‘Nature Cancer’
che tratta di medicina di precisione.
Lo studio è condotto
dal gruppo di Antonio Iavarone
e Anna Lasorella.

L’algoritmo Sphinks consentirà
all’intelligenza artificiale
di scovare i tumori maligni.
Riconoscerà i tumori
e per ognuno di essi
riuscirà a individuare
le armi più efficaci per combatterlo.

L’algoritmo Sphinks
(Substrate Phosphosite based Inference for Network of KinaseS)
è il secondo nato dalla ricerca di Iavarone:
il primo aveva imparato a riconoscere
una sola forma di tumore,
ossia il glioblastoma mitocondriale.
Invece Sphinks riesce a identificare
i tre gruppi di tumori più sfuggenti,
in quanto identifica le proteine chinasi
(gli enzimi delle proteine tumorali) fondamentali,
che producono segni distintivi
nelle cellule maligne.

Finora le proteine dei tumori
non si utilizzavano nella pratica clinica,
ma adesso diventa possibile
indicare a ogni singolo paziente
il suo bersaglio terapeutico.

Una nuova ventata di una rivoluzione
che nasce in laboratori un po’ diversi
rispetto a quelli tradizionali,
ma che darà l’opportunità
ai pazienti con tumori di diverso tipo
di essere inclusi
nello stesso protocollo clinico,
e la possibilità di portare loro rapidamente
i farmaci più efficaci possibili
per i loro tumori.

 SALUTE
 SALUTE

 CMSRC

2022 anno record di trapianti di organi
Secondo il report preliminare
elaborato dal Centro nazionale trapianti,
per l’Italia il 2022 è l’anno record
per le donazioni di organi.

Per la prima volta è stata superata
la quota di 1.800 donazioni in un anno;
i nuovi dati confermerebbero
il totale recupero dei livelli di attività
precedenti all’emergenza Covid,
segnando in molti casi
le migliori performance mai realizzate
dal sistema trapiantologico nazionale.

Il ministro della Sanità Schillaci
ha dichiarato che in Italia
ci sono ancora molti pazienti
in attesa di trapianto
e i fabbisogni non sono del tutto soddisfatti;
bisogna quindi promuovere di più
la cultura della donazione.

Circa 15 milioni di italiani
si sono espressi
facendo registrare la dichiarazione
di volontà alla donazione,
ma resta il 28%
che ancora si è opposto.

Bisogna investire
sulla promozione di iniziative
di sensibilizzazione e informazione
per trasmettere il messaggio
che donare gli organi
è il gesto di altruismo più grande
e significativo che possa esistere,
ha aggiunto il ministro nella sua dichiarazione.
La giornata nazionale
della donazione di organi
si terrà domenica 16 aprile.

 CULTURA & SOCIETA’
 CULTURA & SOCIETA’

 Pom’

Pierpaolo Piccioli lo stilista dell’anno
Come ogni anno,
anche lo scorso dicembre 2022
si sono tenuti a Londra i
‘The Fashion Awards 2022’.
Un momento molto importante
per il mondo della moda,
in quanto si celebrano
i migliori fashion designer,
per impatto creativo,
per cambiamento ed evoluzione sociale.

Per l’anno 2022 Pierpaolo Piccioli
si è aggiudicato il premio
come designer dell’anno.

Piccioli è il direttore creativo di Valentino,
e da diversi anni è responsabile
di cambiamenti, o meglio evoluzioni,
all’interno della casa di moda,
senza però mai stravolgere
lo stile elegante
che contraddistingue Valentino da sempre.

Piccioli usa la moda come ribellione,
ma in modo consapevole,
attraverso il potere della bellezza.

La serata di gala
ha visto come protagonisti
anche stelle della moda,
quali Naomi Campbell, Florence Pugh,
Kristen McMenamy, Dixie D’Amelio,
tutte rigorosamente vestite Valentino.
La serata si è svolta al Royal Albert Hall
e Piccioli è arrivato
con tutta la famiglia al completo.

 SPORT
 SPORT

 Stefan Brending

Morta la sciatrice Elena Fanchini
Il mondo dello sci è in lutto
per la morte di Elena Fanchini,
ex sciatrice azzurra di 37 anni.

La Fanchini in carriera aveva vinto
un argento mondiale nel 2005
e due gare di coppa del mondo.
Aveva dovuto affrontare
anche diversi infortuni.

Aveva dovuto rinunciare
alle Olimpiadi del 2018
perché malata di tumore.
Dopo essere riuscita a guarire
era brevemente tornata a gareggiare
prima dell’addio definitivo del 2020.

La scorsa estate
il tumore si è ripresentato
e questa volta non c’è stato
nulla da fare.

La squadra italiana,
impegnata nei mondiale,
è rimasta scossa dalla notizia
come dichiarato da Sofia Goggia.
Anche la campionessa americana Shiffrin
ha dedicato un post
alla scomparsa della Fanchini
ricordandone “passione e gentilezza”.

sport.sky.it

sport.sky.it
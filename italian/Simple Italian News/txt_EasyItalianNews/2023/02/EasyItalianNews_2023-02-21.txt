Listen online as you read:

 ITALIA
 ITALIA

 Sailko

Aggressione “squadrista” davanti a un liceo di Firenze
Due studenti sono stati presi
a calci e pugni a Firenze
davanti al loro liceo, il Michelangiolo,
da un gruppo di sei giovani.

La Digos ha identificato i violenti
come appartenenti
al movimento giovanile di destra
“Azione studentesca”.
Tre degli aggressori sono maggiorenni
e tre minorenni,
nessuno di loro è studente del liceo.

L’episodio ha avuto luogo
il 19 febbraio in via della Colonna,
di fronte allo storico liceo fiorentino,
prima dell’inizio delle lezioni,
sotto gli occhi impauriti e increduli
degli altri studenti.

La miccia che ha scatenato la violenza
è stato un volantinaggio
dei giovani di Azione studentesca.
Sulle pagine distribuite
c’era scritto: “Sogna, combatti,
distinguiti per vivere davvero”
e c’era il simbolo della croce celtica
accanto alla firma del gruppo di destra.

Due ragazzi del Collettivo di sinistra del liceo
hanno reagito verbalmente
contro il gruppo che distribuiva i volantini
senza autorizzazione.
Dalle parole si è passati alle mani.

Un video ritrae l’aggressione
ai due ragazzi del Michelangiolo,
uno dei quali è stato colpito con calci
anche mentre era già a terra.
A interrompere la violenza
è stata un’insegnante
che ha chiesto l’intervento
delle forze dell’ordine.

corrierefiorentino.corriere.it

corrierefiorentino.corriere.it
ESTERI
ESTERI

 Mark Winterbourne

Filippine, precipita aereo da turismo
Un aereo da turismo è precipitato
nelle Filippine centrali.

L’aereo, un piccolo Cessna 340,
si è schiantato
poco dopo essere decollato
dall’aeroporto internazionale di Bicol.

Era diretto a Manila
e trasportava 4 persone,
2 passeggeri
e 2 membri dell’equipaggio.

Le autorità hanno individuato
il punto dello schianto
e hanno inviato le squadre di soccorso
per cercare eventuali superstiti.

Le operazioni di salvataggio
sono però ostacolate
dalla scarsa visibilità
causata dal maltempo.

La notizia dell’incidente
è stata diffusa
dall’autorità per l’aviazione civile
delle Filippine (Caap).

Lo schianto del Cessna
arriva poco dopo
la notizia della scomparsa
di un altro aereo
nelle Filippine,
di cui si sono perse le tracce
il 24 gennaio
nella provincia di Isabela.

Le ricerche di quell’aereo
sono ancora in corso.

 ITALIA
 ITALIA

 Lupo

Torna a Ivrea lo storico Carnevale
Dopo tre anni di silenzio
a causa della pandemia,
ritorna a Ivrea,
in provincia di Torino,
lo storico Carnevale.

Il Carnevale di Ivrea dura tre giorni,
dalla domenica al martedì grasso,
e per quattro ore al giorno
si svolge la famosa battaglia delle arance.
In questa occasione,
50 carri, 9 squadre a piedi,
e 12 mila aranceri
si sfidano lanciandosi
quasi 11 mila quintali di arance
vestiti in costumi tipici,
secondo una tradizione
risalente al Medioevo.

Le storie sulle origini della tradizione
sono contrastanti:
da una parte si narra
che deriva dalla tradizione nobile
di regalare un cesto di fagioli all’anno
ai popolani,
che risultò in una rivolta
dove gli stessi fagioli,
e poi le arance,
furono lanciate contro i nobili in protesta.

Altri, invece, raccontano
del rapimento di una mugnaia
da parte del governatore di Ivrea.
Dopo che la giovane
fece ubriacare e uccise il nobile,
essa ispirò una rivolta popolare
simboleggiata dal lancio delle arance,
al tempo un frutto esotico
simbolo di ricchezza.

Per coloro che sono preoccupati
per lo spreco del cibo,
gli organizzatori dell’evento
hanno comunicato che si tratta di arance
non “buone da mangiare”,
che verranno poi trasformate in un compost
usato come concime agricolo naturale.

 TECNOLOGIA
 TECNOLOGIA

 TechCrunch

Si dimette il Ceo di YouTube
Dopo nove anni, Susan Wojcicki,
una delle donne più rispettate
nel settore tech,
nonché Ceo di YouTube,
ha dato le dimissioni.
Il suo successore sarà Neal Mohan,
il chief product officer di YouTube.

L’amministratrice delegata
della più grande piattaforma del mondo
di video online,
ha annunciato le sue dimissioni
con un post sul suo blog.

Susan Wojcicki, 54 anni,
ha scritto che dopo una carriera di 25 anni
ha deciso di dedicarsi alla famiglia,
alla salute e ai suoi progetti personali.
Un vero e proprio ritiro
alla vita privata.

L’eccellente curriculum di Wojcicki
ricopre circa 25 anni
in cui ha lavorato presso Intel e Bain & Company;
è diventata poi vicepresidente senior
per i prodotti pubblicitari di Google;
infine Ceo di YouTube nel 2014.

La storia che lega Wojcicki a Google
fa intuire il fiuto per gli affari
di questa donna:
quando nel 1998 Larry Page e Sergey Brin
hanno trasformato il loro motore di ricerca
in un’azienda,
Wojcicki gli ha affittato il garage
della sua casa in California
per 1.700 dollari al mese.
Come lei stessa ha affermato,
questa è stata una delle decisioni migliori
della sua vita.

forbes.it

forbes.it

 CULTURA & SOCIETA’
 CULTURA & SOCIETA’

 Frank Schwichtenberg

Pharrell Williams direttore creativo di Louis Vuitton
Il noto artista hip hop Pharrell Williams
sarà ufficialmente
il nuovo direttore creativo
della linea uomo di Louis Vuitton.

Presenterà la sua prima collezione a giugno,
durante la settimana della moda di Parigi.
Williams arriva dopo Abloh,
precedente direttore creativo
deceduto nel 2021.

Sicuramente la stella di Pharrell Wlliams
brilla per altri motivi legati alla musica,
ma non è un novellino
nel mondo della moda.
Le sue esperienze infatti,
vantano una collaborazione
con il giapponese Nigo,
direttore creativo di Kenzo;
un progetto per l’etichetta
di streetwear Billionaire Boys Club
e per il marchio di scarpe Ice Cream.

La notizia ufficiale è stata data
dal ceo della grande firma, Pietro Beccari;
la visione della moda di Williams
darà a Luois Vuitton una nuova direzione
nel mondo del fashion design.

Lo stesso Abloh aveva dichiarato
al Wall Street Journal
che Williams era uno
dei suoi cinque personaggi preferiti.
Una stima reciproca,
in quanto Pharrell Willams
ha descritto Virgil Abloh
come un genio creativo gentile e generoso.

 CULTURA & SOCIETA’
 CULTURA & SOCIETA’

 Eva Rinaldi

Yoko Ono compie 90 anni
Yoko Ono ha compiuto 90 anni
e ha festeggiato
con un albero dei desideri virtuale
creato appositamente per lei
dal figlio Sean Ono Lennon.

Il figlio si è ispirato,
per l’installazione on line,
al primo albero dei desideri
creato dalla madre nel 1996.
“Mia mamma non può passare
accanto a un albero
senza abbracciarlo con entusiasmo”
ha aggiunto il figlio.

L’installazione si ispira
a un’antica tradizione giapponese
che consiste nello scrivere un desiderio
su un bigliettino
e appenderlo al ramo di un albero.
Tradizione che anche Yoko Ono
praticava da bambina.

La vedova di John Lennon
ha ricevuto gli auguri
da tante celebrità,
tra cui Ringo Starr,
Elton John col marito David Furnish,
Julian Lennon, figlio di John
e della prima moglie Cynthia,
Liam Gallagher, Annie Leibovitz.

 SPORT
 SPORT

 Lucerne 2021 Winter Universiade

Oro Italia ai mondiali di biathlon
La staffetta femminile ha fatto la storia
ai mondiali di biathlon
in corso a Oberhof
vincendo per la prima volta
la medaglia d’oro.

Il quartetto azzurro è sempre stato
nelle posizioni di vertice
con tutte le atlete
e ha utilizzato solamente due ricariche.

In ultima frazione, poi,
una strepitosa Vittozzi
ha sparato con grande precisione
mettendo pressione all’avversaria tedesca
che ha invece commesso un errore.

L’Italia ha quindi vinto
con 24’’ di vantaggio
sulla Germania padrona di casa
che si è dovuta accontentare dell’argento.
Bronzo per la Svezia
arrivata a quasi un minuto dalle azzurre.

Queste le parole di Vittozzi al traguardo:
“Sono veramente contenta,
questa vittoria è entrata nella storia.
Abbiamo fatto una gara perfetta,
condotta fin dall’inizio.”
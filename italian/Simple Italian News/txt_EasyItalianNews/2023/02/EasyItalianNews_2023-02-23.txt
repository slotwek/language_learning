Listen online as you read:

ESTERI
ESTERI

 Governo Italiano, Presidenza del Consiglio dei Ministri

Giorgia Meloni in visita a Kiev
La premier Giorgia Meloni
dopo la visita in Polonia,
si è recata anche a Kiev.

La premier si è recata a Buche,
dove ha deposto dei fiori
in memoria delle vittime
nelle fosse comuni.

Ha dichiarato:
“E’ doveroso essere qui.
Sono determinata a capire
quello di cui questo popolo ha bisogno”.

Dopo la visita a Buche,
si è recata a Irpin,
dove sono avvenuti pesanti bombardamenti
agli inizi della guerra.

Nel pomeriggio c’è stato poi l’incontro
con il presidente Zelensky,
e i due hanno poi tenuto una conferenza stampa
dove il presidente ucraino
ha ringraziato l’Italia per il suo aiuto
e criticato Berlusconi.

La premier Meloni ha dichiarato
che “è impossibile girarsi dall’altra parte
e sarebbe molto stupido farlo
perché gli interessi dell’Ucraina coincidono
con quelli dell’Europa”.

ESTERI
ESTERI

Mappa dei danni ambientali causati dalla guerra in Ucraina
A quasi un anno
dall’invasione russa dell’Ucraina,
Greenpeace
in collaborazione con Ecoaction,
una ONG ucraina,
ha pubblicato una mappa interattiva
dei danni ambientali
causati dalla guerra.

In base ai dati raccolti,
l’invasione avrebbe gravemente danneggiato
il 20% delle aree naturali protette ucraine,
assieme a 3 milioni di ettari di foresta.
Altri 450 mila ettari di fauna e flora boschiva,
invece, si trovano ancora
in zone colpite dai combattimenti.

I danni sono stati provocati
da una serie di fattori:
in primo luogo i combattimenti
causano frequenti incendi,
i quali danneggiano suolo, aria e acqua
decimando la fauna locale.

Inoltre gli ecosistemi del paese
sono stati colpiti dai composti chimici
riversati nell’ambiente
a causa del bombardamento
di siti industriali.
Mentre l’anidride carbonica
contribuisce all’emergenza climatica,
gli ossidi di zolfo e di azoto
provocano piogge acide
che mettono in pericolo la fauna
e anche gli esseri umani.

Greenpeace e Ecoaction
si rivolgono collettivamente al governo ucraino
e alla Commissione Europea
per incoraggiare negoziati di pace
e istituire un fondo
per il ripristino ambientale.

 ITALIA
 ITALIA

Rapinano camion che trasporta vestiti di lusso: arrestati 10 uomini
10 persone sono state arrestate
per una rapina
avvenuta a Milano
il 18 novembre 2021.

I rapinatori
avevano assaltato un furgone
che trasportava capi firmati
dei brand Gucci e Bottega Veneta.
Il bottino,
capi d’abbigliamento
e accessori di alta moda,
valeva circa 3 milioni di euro.

I ladri avevano bloccato il trasporto
come nei film:
un rimorchio davanti
ha obbligato il conducente
a fermare il mezzo
che trasportava i capi griffati,
e un altro dietro
ne ha impedito la fuga.

L’autista è stato quindi legato
e immobilizzato
nel retro del camion
mentre la banda
scaricava la merce.

A distanza di oltre un anno,
la polizia di Milano
ha identificato e arrestato
gli autori del furto.
Si tratta di 8 italiani,
un ucraino
e un ecuadoriano,
tutti accusati
di rapina aggravata.

 ITALIA
 ITALIA

 Alberto Biscalchin

Separazioni e divorzi più semplici e veloci
Dal primo marzo 2023
entreranno in vigore
le nuove norme
che regolano la separazione e il divorzio,
introdotte dalla riforma
dell’ex ministra della Giustizia
Marta Cartabia.

L’obiettivo è rendere queste pratiche
più semplici e veloci,
e arrivare al divorzio contenzioso
non più in un anno e mezzo,
ma in circa otto mesi.

La novità più importante
sta nella possibilità di proporre
con lo stesso atto
e davanti allo stesso giudice,
sia la domanda di separazione giudiziale
sia quella di divorzio contenzioso.
L’udienza del giudice
dovrà tenersi entro 90 giorni.
I figli saranno sempre ascoltati.
Si dovrà depositare un piano genitoriale
con gli impegni quotidiani dei figli e le attività,
e allegare la situazione patrimoniale ed economica
degli ultimi tre anni.

Il genitore che accetta il piano genitoriale,
ma poi non lo rispetta,
potrà essere sanzionato dal giudice.

“Ad oggi c’è ancora molta confusione
su questa complessa riforma”,
commenta l’avvocata Valentina Ruggiero,
esperta in diritto di famiglia.
“L’augurio è che non si penalizzi
la correttezza della decisione finale
in nome di una maggiore velocità dei processi,
poiché si tratta della vita di persone,
e di minori in particolare”.

AMBIENTE
AMBIENTE

 Nicola Paolicelli

Emergenza climatica, Italia già in secca a Febbraio
Legambiente ha pubblicato un rapporto
sull’emergenza idrica in Italia
utilizzando dati preoccupanti
raccolti negli scorsi mesi
dalla Cima Research Foundation.

A causa delle scarse precipitazioni,
è stato registrato un declino del 53%
della presenza di neve sulle Alpi,
e un abbassamento del 61%
del livello delle acque del Po.
Nonostante sia solo febbraio,
è stato raggiunto
uno stato di severità idrica “medio”
lungo il Po
e gli Appennini centrali e settentrionali.

Quanto emerso dal rapporto
coincide con le esperienze
di abitanti e turisti,
che nelle ultime settimane
si sono recati sulle piste sciistiche
più popolari d’Italia
solo per trovarle pressoché prive di neve.

Legambiente ha sottolineato
che nei prossimi mesi
il bisogno di risorse idriche
destinato ad uso agricolo
non farà altro che aumentare,
superando di gran lunga
le disponibilità del paese.

Per questo motivo,
è stato lanciato un appello
al governo Meloni
per rendere prioritario studiare
una nuova strategia nazionale idrica
promuovendo un sistema circolare
di utilizzo delle risorse.

 SALUTE
 SALUTE

 Hackfish

Miopia, entro il 2050 ne soffrirà metà della popolazione
Lo stile di vita moderno,
fatto di troppe ore
davanti al computer,
agli smartphone
e tutta la tecnologia di cui disponiamo in casa,
portano le persone a passare sempre più ore
chiusi dentro le quattro mura.

Queste abitudini sono state accentuate
con i confinamenti forzati della pandemia.
Tale tendenza porterà,
secondo uno studio,
all’irreversibile miopia
del 50% della popolazione
entro il 2050.
Questa triste previsione
riguarda soprattutto i paesi
con i più alti livelli di istruzione.

Per esempio, in Taiwan e Filippine,
due paesi separati da 500 chilometri di mare,
c’è una differenza altissima
dei tassi di miopia.
A Taiwan si studia molto,
e il 70% della popolazione
già a 12 anni è miope;
nelle Filippine,
dove la situazione è diversa,
siamo al 10%.
Ancora, negli Stati Uniti
oggi ben il 40% della popolazione
è affetta da miopia,
contro il 25% degli anni ’70.

L’attenzione e la preoccupazione
sono rivolte soprattutto verso i bambini,
i maggiori fruitori
dei dispositivi tecnologici.

 CULTURA & SOCIETA’
 CULTURA & SOCIETA’

 Peter Alfred Hess

Rompe scultura di Jeff Koons da 40 mila dollari
Giovedì scorso a Miami,
durante un’anteprima della fiera Art Wynwood,
una visitatrice ha mandato in pezzi
la preziosa scultura di porcellana,
Blue Balloon Dog,
del valore stimato di 40 mila dollari.
L’ingenua signora pensava
si trattasse davvero di un palloncino!

L’artista e collezionista Stephen Gamson
ha assistito all’intera scena,
commentando sui social
che è stata una delle cose più assurde
che avesse mai visto.
Subito dopo il post di Gamson,
sono arrivati in rete tre video
che avevano filmato l’accaduto.

All’evento erano presenti altri collezionisti,
testimoni del fatto così incredibile,
tanto che in molti erano convinti
si trattasse di una sorta
di performance artistica contemporanea.

Fortunatamente la scultura era assicurata,
quindi per la sconsiderata responsabile,
non ci sarà nessun risarcimento da pagare.
Inoltre, la statua
era una versione in miniatura
di quella esposta al museo
The Broad di Los Angeles,
alta più di tre metri e mezzo
e realizzata in acciaio inox
lucidato a specchio.

lavocedinewyork.com

lavocedinewyork.com
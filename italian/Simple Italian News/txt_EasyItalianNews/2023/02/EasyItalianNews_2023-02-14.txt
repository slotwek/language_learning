Listen online as you read:

ESTERI
ESTERI

 Gennady Grachev

Ambasciata americana in Russia: invito a lasciare il paese
L’ambasciata americana a Mosca
ha pubblicato un comunicato
sul proprio sito web
che esorta i cittadini americani
in viaggio o residenti in Russia
a lasciare il paese
il più presto possibile.

La sede diplomatica
ha sconsigliato anche
di pianificare futuri viaggi,
a causa delle “conseguenze imprevedibili
dell’invasione immotivata” dell’Ucraina
da parte dell’esercito russo.

Lo stesso comunicato
ha sottolineato i rischi
che i cittadini americani o con doppia cittadinanza
potrebbero correre trovandosi nel paese.
Tra di essi,
molestie, terrorismo locale,
e una “applicazione arbitraria” della legge.

Il comunicato ha avvisato inoltre
che le possibilità di assistenza
da parte dell’ambasciata americana
sono ridotte
a causa delle restrizioni
imposte dal governo
sugli spostamenti all’interno del paese.

La situazione rischia
di prendere di mira
anche i più benestanti:
non solo non funzionano più
carte di credito e debito americane,
ma le sanzioni a tappeto
imposte sulle transazioni bancarie
sono risultate in segnalazioni diffuse
di carenza di liquidità in Russia.

ESTERI
ESTERI

 NASA/NOAA/Suomi NPP

Nuova Zelanda, in arrivo ciclone Gabrielle
La Nuova Zelanda è in allerta
per il passaggio
del ciclone Gabrielle.

L’isola del Nord
è stata colpita da venti
a oltre 150 chilometri orari
e 25cm di pioggia.

A causa del maltempo,
58mila persone
sono rimaste senza elettricità.

Air New Zealand ha comunicato
di aver soppresso
la maggior parte dei voli,
lasciando a terra
oltre 10mila passeggeri.

Lo stesso primo ministro,
Chris Hipkins,
è rimasto bloccato in aeroporto
a causa della sospensione
del suo volo.

Hipkins ha comunque
rilasciato un comunicato
per raccomandare alla popolazione
di prendere le dovute precauzioni:
“Il nostro messaggio principale
alle persone in tutto il Paese è:
prendete sul serio l’allerta meteo
e assicuratevi di essere preparati”.

ECONOMIA
ECONOMIA

 Università di Pavia

Il costo della fuga di cervelli in Italia
L’Italia è un Paese che semina,
ma non raccoglie i frutti,
perché ogni anno
forma migliaia di studenti
(attraverso scuole pubbliche e università),
ma poi non garantisce agli stessi
un percorso professionale
all’altezza della preparazione.

Il fenomeno della fuga di cervelli
non tende a diminuire,
e la partenza di tanti giovani per l’estero,
in cerca di fortuna e di lavoro,
non fa altro che invecchiare il nostro Paese.

Per di più bisogna considerare
il notevole danno economico
per le casse dello Stato,
che ogni anno perdono
circa 14 milioni di euro
(corrispondente a circa l’1% del Pil,
prodotto interno lordo).

Gli investimenti italiani in capitale umano
non funzionano,
dato che solo un terzo degli italiani
che vive all’estero
poi ritorna in Italia.

I cervelli in fuga
di solito si dirigono
verso paesi come Regno Unito,
Paesi Bassi,
Germania e Svizzera.

Il grosso problema del mondo del lavoro
in Italia sono i salari,
che non crescono,
ma tendono sempre di più
a rimanere fermi nel tempo o addirittura
a diminuire,
rendendo sempre più difficile la competitività
in alcuni settori.

 TECNOLOGIA
 TECNOLOGIA

 George Joch / Argonne National Laboratory

Giornata mondiale delle ragazze e donne nella scienza
L’Unesco ha scelto l’11 febbraio
per la Giornata mondiale
delle ragazze e donne nella scienza,
per sensibilizzare l’opinione pubblica
sull’importanza
dell’istruzione scientifica femminile.

Il Report Unesco 2023 “Cracking the Code:
girls and women in science,
technology, engineering and mathematics (Stem)”
parla chiaro: oggi nel mondo
solo il 28% dei ricercatori sono donne.

Anche il Premio Nobel
soffre della stessa disparità:
in 128 anni, soltanto 17 donne
si sono aggiudicate il riconoscimento
contro 572 uomini.
La prima è stata Marie Curie nel 1903.

Per invertire la tendenza
bisogna agire sull’istruzione,
molto sottovalutata in Italia.

Costanza Turrini è fondatrice
di “Girls code it better”,
un progetto nato nel 2014,
che porta laboratori di tecnologia
nelle scuole superiori.
Un’iniziativa dedicata alle sole ragazze
per colmare il divario
che lascia indietro il genere femminile.

“Alle elementari
abbiamo bambini e bambine
ugualmente bravi in matematica,
ma poi le ragazze iniziano a credere
che non sia una materia per loro”,
spiega Turrini.
La società non aiuta,
“perché vince l’idea
che le ragazze siano più portate per la cura.
Basta guardare le pubblicità:
le donne puliscono e cucinano,
gli uomini vanno a lavorare”
e producono reddito.
Bisogna far capire che “le differenze
sono nelle intelligenze individuali
e non nel genere”.

 CULTURA & SOCIETA’
 CULTURA & SOCIETA’

 Raphael Mair

Marco Mengoni vince Sanremo
A dieci anni
dalla sua ultima partecipazione
Marco Mengoni è tornato a trionfare
al Festival di Sanremo,
con il brano ‘Due vite’.

Mengoni ha vinto
convincendo tutte le giurie:
la stampa, la giuria demoscopica
e il pubblico a casa che lo ha votato.
È infatti arrivato primo
in tutte e tre le classifiche.

Al secondo posto si è classificato
Lazza con il brano ‘Cenere’,
mentre al terzo posto
Mr.Rain con ‘Supereroi’,
accompagnato da un coro di bambini.

Il premio della critica Mia Martini
è andato a Colapesce Di Martino,
così come il premio della sala stampa.
Mengoni ha vinto anche il premio
per le migliori musiche
assegnato dall’orchestra.
Ai Coma Cose è andato il premio
per il miglior testo.

Mengoni ha confermato
che rappresenterà l’Italia
alla prossima edizione dell’Eurovision,
non ha ancora specificato però
se porterà la canzone
che ha vinto Sanremo.

 CULTURA & SOCIETA’
 CULTURA & SOCIETA’

 Sven Volkens

‘Trugoy the Dove’, membro di De La Soul, muore a 54 anni
David Jolicoeur,
fondatore e membro
del gruppo hip hop De La Soul,
è morto il 12 febbraio
all’età di 54 anni.

Noto anche con il nome d’arte
‘Trugoy the Dove’,
Jolicoeur è diventato famoso
grazie al successo del gruppo
negli anni ’80 e ’90,
quando il loro sound alternativo
ha contribuito all’ascesa del jazz rap
nella scena musicale americana.

Il gruppo, composto da Jolicoeur,
Posdnuos e Maseo,
è nato ad Amityville, Long Island,
nel 1988,
distinguendosi per la sua retorica pacifista
e per la sua raffinatezza musicale.
Il brano più popolare
rimane fino ad oggi
“Me Myself and I”.

La rivista musicale AllHipHop
è stata la prima ad annunciare
la morte dell’artista,
le cui ragioni sono ancora sconosciute.
Tuttavia, negli scorsi anni
Jolicoeur aveva frequentemente parlato
di alcuni problemi di insufficienza cardiaca,
i quali gli avevano impedito
di andare in tour con il gruppo.

 SPORT
 SPORT

 All-Pro Reels

Super Bowl
Il Kansas City
vince il Super Bowl
a Glendale, in Arizona.

La partita è stata particolarmente avvincente,
il Philadelphia ha dominato
per tutto il primo tempo,
con 22 minuti di tempo di possesso
contro gli 8 della squadra avversaria.
Hurts si distingue
con ben 3 touchdown sul terreno,
stabilendo un primato per un quarterback
in un Super Bowl.

Nel secondo tempo
il Kansas City rimonta rapidamente
grazie all’ottimo gioco di Mahomes,
che era stato nominato miglior giocatore
nella stagione regolare.

La partita,
durata poco meno di 4 ore,
è la partita delle prime volte:
la prima volta in cui si scontrano
due quarterback neri,
la prima volta in cui due fratelli sono avversari,
nonché la prima
delle scommesse live legali.

Ma il Super Bowl è anche un evento
che coinvolge numerosi artisti.
E’ stata la prima volta
per Rihanna nel halftime,
13 minuti di show su palchi sospesi.
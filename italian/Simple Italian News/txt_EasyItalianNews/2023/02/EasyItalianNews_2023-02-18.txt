Listen online as you read:

ESTERI
ESTERI

 Scottish Government

Scozia, si dimette la leader Nicola Sturgeon
In un discorso alla Bute House di Edimburgo,
la leader del Partito Nazionale Scozzese
Nicola Sturgeon
ha annunciato le sue dimissioni.

Dopo otto anni
a capo del primo partito in Scozia,
Sturgeon ha dichiarato di voler dedicarsi
alla propria vita privata,
ricordando con fierezza
le conquiste raggiunte negli scorsi anni.

Sturgeon viene eletta
per la prima volta al Parlamento scozzese
a 29 anni,
quando comincia a dedicarsi alla politica
a tempo pieno.
Nel 2004 diventa la vice
di Alex Salmond a Edimburgo,
e in seguito al referendum
per l’indipendenza scozzese del 2014,
gli succede alla guida del partito.

Nel suo primo anno,
Sturgeon conquista 56
dei 59 seggi scozzesi
nel parlamento britannico,
e in seguito alla Brexit
sfrutta il malcontento popolare
per tentare di indire
un secondo referendum indipendentista,
finché a novembre scorso
la Corte Suprema britannica
non le impone un divieto condizionale
sul consenso del parlamento britannico.

Sturgeon ha ringraziato il pubblico
e il suo partito per il loro supporto,
e si è detta “fermamente convinta
che il mio successore
condurrà la Scozia all’indipendenza,
una causa che sarà vinta”.

ESTERI
ESTERI

 Jblackst

Treno deragliato in Ohio causa nube tossica
Lo scorso 3 febbraio
è avvenuto un incidente ferroviario
nei pressi della cittadina di East Palestine
in Ohio.

Il treno trasportava prodotti chimici
che purtroppo hanno continuato a bruciare
per più di dieci giorni
dopo l’incidente.

Per questo motivo
è stata rilasciata nell’aria
una grande nube tossica,
le cui foto sono diventate virali
sui social.

Il disastro ha provocato la morte
di centinaia di animali,
l’avvelenamento delle falde acquifere,
e numerose persone hanno riportato
uno stato di malessere.

L’Environmental Protection Agency
ha inizialmente negato
alcun possibile danno ambientale,
ma ora ha aperto un’indagine
sulla possibile contaminazione del suolo.

Si stanno inoltre moltiplicando le polemiche
sulla gestione dell’incidente,
infatti sono partite
diverse azioni legali collettive
da parte dei cittadini.

contropiano.org

contropiano.org
 ITALIA
 ITALIA

 European People’s Party

Berlusconi assolto nel processo Ruby ter
Si conclude il processo Ruby ter
contro Berlusconi
con la formula
“il fatto non sussiste”,
quindi con formula piena.

Le assoluzioni hanno riguardato
tra gli altri Karima el Mahroug
e le 20 giovani ex ospiti
delle serate di Arcore.

Berlusconi era accusato
di corruzione in atti giudiziari
e falsa testimonianza.

Secondo l’accusa infatti,
il cavaliere avrebbe pagato
le ospiti delle serate ad Arcore
per dichiarare il falso
ai processi precedenti
sul caso che, nel 2010,
è stato chiamato “caso Ruby”.

Secondo i giudici del tribunale
era necessario sentire le ragazze
in veste di indagate e non di testimoni
e sarebbe stato proprio questo errore
a far venir meno
sia la falsa testimonianza
che la corruzione in atti giudiziari.

ESTERI
ESTERI

 Lauri Silvennoinen

Il New York Times fa causa alla Commissione Europea
Il New York Times ha fatto causa
alla Commissione Europea
per non aver reso pubblici
i messaggi di accordo
per l’acquisto di dosi di vaccino
contro il Covid-19.

I messaggi tra la presidente
Ursula von der Leyen
e il CEO di Pfizer Albert Bourla
non sono mai stati pubblicati,
e il quotidiano americano sostiene
che ciò va contro
il loro obbligo di trasparenza.

Già un anno fa
il giornalista Alexander Fanta
aveva richiesto di poter leggere
questo scambio,
ma la commissaria alla Trasparenza
per l’Unione Europea
aveva risposto che i messaggi
potevano essere stati cancellati
a causa della loro natura effimera.

Il New York Times ha rilasciato un comunicato
ma senza alcun commento
sulla vicenda.
La Commissione Europea
non ha rilasciato dichiarazioni.

 ITALIA
 ITALIA

 NOMAD

Stop alle auto a benzina e diesel dal 2035
Arriva dall’Europa
il termine ultimo del 2035
per la vendita di veicoli a motore termico,
cioè auto e furgoni a benzina e diesel.

È il passo intermedio
per portare il Vecchio Continente
verso l’obiettivo zero emissioni nel 2050.
Invece per i bus urbani
il termine è il 2030.
Autocarri, bus a lunga percorrenza
e rimorchi
dovranno tagliare del 90%
la CO2 emessa
entro il 2040.

I produttori di nicchia
potranno invece continuare
a vendere i loro veicoli a motore termico
fino al termine del 2035.

Così l’Italia tutela le case
delle auto di lusso della Motor Valley
come Ferrari, Maserati
e Lamborghini.

Attualmente in Italia
le immatricolazioni di auto elettriche
rappresentano il 2,6%
del totale del mercato.
Un’auto elettrica costa
circa 20 mila euro,
mentre le ricariche delle batterie
vanno dai 40 ai 70 centesimi per Kwh.

Il pieno di una Fiat 500 elettrica
con batteria da 42 Kwh
costa fino a 33 euro.
Il costo al km è di 10 centesimi,
ovvero lo stesso del diesel.

La nuova auto del 2023
sarà dunque elettrica?
Un italiano su cinque
è pronto ad acquistarla,
ma a patto di pagarla
meno di 30 mila euro.

 CULTURA & SOCIETA’
 CULTURA & SOCIETA’

 Gage Skidmore

Bruce Willis affetto da demenza frontotemporale
La famiglia di Bruce Willis,
celebre attore americano
noto per il suo ruolo in “Die Hard”
e “Appuntamento al buio”,
ha comunicato che dalla scorsa primavera
le condizioni di salute di Willis
si sono aggravate.

Nel 2022 all’attore
è stata diagnosticata l’afasia,
una malattia che prende di mira
le capacità comunicative.

In un post pubblicato su Instagram,
l’ex-moglie di Willis Demi Moore
ha annunciato che la diagnosi
è cambiata consolidandosi
in demenza frontotemporale,
la quale affligge comunemente
le persone sopra i 65 anni
a causa di danni alle cellule nervose.

Attualmente non esistono cure
per fermare o rallentare
questo tipo di demenza,
che colpisce lentamente
linguaggio, movimento,
e perfino la personalità
e il comportamento della persona affetta.

La famiglia ha ringraziato
per il supporto dei fan negli ultimi mesi,
e espresso il desiderio
di puntare l’attenzione globale
sulle conseguenze “debilitanti”
di questa malattia.

 CULTURA & SOCIETA’
 CULTURA & SOCIETA’

 John Mathew Smith

Morta Raquel Welch
È morta all’età di 82 anni
dopo una breve malattia
l’attrice Raquel Welch,
icona di Hollywood e sex symbol.

Iniziò la carriera
con piccoli ruoli in film,
per poi diventare famosa negli anni ’60
grazie a film come ‘Un milione di anni fa’
e ‘Un viaggio allucinante’.

In particolare il ruolo in ‘Un milione di anni fa’
la fece diventare un sex symbol,
grazie al look sfoggiato nel film:
un bikini di pelle.

Da lì prese parte a molte pellicole,
alcune anche in Italia.
Nel 1974 vinse il Golden Globe
come miglior attrice per il film
‘I tre moschettieri’.

Negli anni ‘80 lavorò soprattutto
in serie tv:
‘Quando morire’ le valse la seconda nomination
ai Golden Globe.
Negli ultimi anni aveva partecipato
ad alcune serie come ‘CSI: Miami’.
Listen online as you read:

ESTERI
ESTERI

 EU Civil Protection and Humanitarian Aid

Terremoto in Turchia e Siria, migliaia le vittime
Due scosse,
la prima di magnitudo 7.8
e la seconda di 6.7,
hanno colpito il sud-est della Turchia
presso il confine con la Siria.

Il numero delle persone
che hanno perso la vita
continua a salire,
sono migliaia le vittime.
I feriti sono al momento più di 2000,
ma i numeri sono destinati ad aumentare
mentre i soccorsi continuano.

L’epicentro si è verificato
nei pressi di Gaziantep,
nel sud-est della Turchia,
alle 4:17 del mattino ora locale,
e le scosse sono state avvertite
anche in Israele.

I Caschi Bianchi,
una ong di protezione civile siriana,
hanno dichiarato lo stato d’emergenza,
appellandosi ad altre organizzazioni umanitarie
per ricevere aiuto.

A causa della scossa,
migliaia di edifici
sono crollati nella regione,
incluso il castello romano di Gaziantep
risalente al terzo secolo.

 ITALIA
 ITALIA

Attacchi hacker in tutto il mondo, Tim colpita in Italia
Domenica 5 febbraio
attacchi hacker
hanno colpito decine di paesi
di tutto il mondo,
inclusa l’Italia.

Le conseguenze degli attacchi verificatisi
sono ancora da chiarire,
ma svariati sistemi nazionali
sarebbero stati colpiti
attraverso un “ransomware
già in circolazione”.

A lanciare l’allarme
sono stati i francesi,
seguiti da Finlandia,
Canada e Stati Uniti,
e centinaia di organizzazioni
private e statali italiane
hanno presto dovuto fare i conti
con attività malevole sui propri provider.

Tra di esse,
la rete telefonica Tim è andata in down
e per diverse ore
ha lasciato milioni di utenti
senza internet.

Secondo gli esperti,
il numero di attacchi
è destinato ad aumentare
nei prossimi mesi,
poiché le vulnerabilità esistenti
potranno continuare ad essere sfruttate
per ottenere un riscatto economico.

Intanto a Palazzo Chigi
un vertice si è riunito
per valutare i danni
e pianificare una soluzione.

ESTERI
ESTERI

 Whoisjohngalt

Usa, abbattuto il pallone spia cinese
Il pallone-spia cinese
è stato abbattuto
dagli aerei americani
sull’oceano atlantico.

Il presidente Biden
aveva ordinato di abbatterlo
immediatamente dopo
il suo avvistamento,
ma l’aviazione militare
ha dovuto aspettare
che sorvolasse l’oceano
per evitare danni alla popolazione.

I resti del pallone
verranno quindi analizzati
dai tecnici dell’Fbi
a Quantico.

Lo spazio aereo
e le rotte di navigazione
nel punto in cui è precipitato
il pallone-spia
sono state chiuse
per permettere
le operazioni di recupero.

Dopo la notizia dell’abbattimento,
la Cina ha replicato
con toni molto duri
sostenendo che la reazione degli Stati Uniti
sia stata eccessiva
e in aperta violazione
delle norme internazionali.

Secondo il governo cinese, infatti,
il velivolo non era altro
che un dirigibile senza pilota
finito fuori rotta
a causa delle condizioni meteorologiche.
La Cina ha quindi dichiarato
che “salvaguarderà risolutamente
diritti e interessi legittimi
delle società interessate,
riservandosi il diritto di effettuare
ulteriori reazioni necessarie”.

 ITALIA
 ITALIA

Italia, ripartono i concorsi pubblici, ma molti rinunciano
La pubblica amministrazione
in Italia si rinnova
con sempre maggiore difficoltà.
A sottolineare il problema
è stato il rapporto 2022 di Formez PA,
che fa capo al Dipartimento della Funzione Pubblica.

È sconfortante soprattutto
l’esito dei bandi
per i posti di lavoro
legati alla realizzazione del Pnrr
(piano nazionale di ripresa e resilienza).

Vengono offerti contratti
a tempo determinato,
ma “spesso i vincitori di questi concorsi
hanno rinunciato all’assunzione,
perché vincono altri concorsi
con contratto di lavoro stabile”.

In generale, per questi profili
l’amministrazione non riesce
a coprire i posti disponibili.

Nel 2021 e 2022
“solo il 40% dei concorsi
ha raggiunto la piena copertura dei posti”.
Oltre il 70% dei candidati
non si è presentata alle prove.
La principale ragione
sta nelle retribuzioni:
per gli stessi profili,
il settore privato
offre condizioni più competitive
di quello pubblico.

Per risolvere questo problema
la pubblica amministrazione
dovrebbe adeguare l’offerta economica
agli standard del mercato del lavoro,
in più dovrebbe “semplificare”
il sistema di selezione,
anche attraverso la semplificazione linguistica
dei testi dei bandi,
e infine pubblicizzarli
attraverso canali diversi dai giornali
perché i giovani non li leggono più.

SCIENZA
SCIENZA

 BazzaDaRambler

Start up americana vuole riportare in vita il dodo
Una società privata americana
avrebbe annunciato
di voler riportare in vita il dodo,
il mitico uccello delle isole Mauritius,
ormai estinto da secoli:
l’ultimo esemplare
risale al 17esimo secolo.

La suddetta società è già nota
per i suoi progetti di resurrezione
del mammut e della tigre della Tasmania.
Si tratta di un’azienda di biotecnologia
e ingegneria genetica,
la Colossal Laboratories & Sciences
fondata due anni fa,
conosciuta anche
come la “De-Extintion Company”.

La resurrezione del Dodo
si potrebbe ottenere
sfruttando il DNA
di un surrogato di questa specie:
in genetica si dice che il DNA
è stato sequenziato.
Quindi, grazie al DNA presente
all’interno delle cellule,
sarebbe possibile portare alla luce
un essere vivente con determinate
caratteristiche fisiche.

Il DNA di dodo
è in possesso dell’azienda
e le informazioni presenti al suo interno
sarebbero già state “lette”.

AMBIENTE
AMBIENTE

 Marco Verch

Il Mar Mediterraneo si sta scaldando
Le ultime stagioni atipiche,
con temperature mai registrate prima,
stanno avendo un impatto negativo
anche sulla temperatura dei mari.

Il Mar Mediterraneo
è quello che sta subendo
innalzamenti della temperatura
davvero importanti:
da 3 a 5 gradi Celsius sopra la norma.
Questo dato riguarda
nello specifico l’estate 2022,
ma non si può escludere
che dopo il Natale “estivo”
che gran parte dell’Europa ha vissuto,
queste temperature non continuino ad alzarsi.

Solitamente le ondate di calore marine
sono causate dalle correnti oceaniche
che accumulano delle aree di acqua calda;
ma è stato dimostrato
che anche il calore dell’atmosfera
può causare l’aumento
della temperatura del mare,
portando così il Mediterraneo
a registrare temperature
superiori ai 30 gradi.

Se le temperature marine sono più alte,
anche le ondate di caldo
a livello dell’atmosfera
tendono a diventare più intense,
senza considerare i rischi
per le risorse ittiche
e le conseguenze sull’economia locale.
Le ondate di calore marine, purtroppo,
sono l’ennesimo risultato
del cambiamento climatico
indotto dall’uomo.

I dati raccolti
sulle temperature del Mediterraneo
sono stati resi noti dal CNR
(Centro Nazionale di Ricerca).

 CULTURA & SOCIETA’
 CULTURA & SOCIETA’

 Bigotes de Gato

Grammy Awards: i vincitori
Si sono svolti a Los Angeles
i premi della musica Grammy
che hanno visto Beyoncè
diventare l’artista più premiata di sempre.

La cantante americana
con i premi vinti,
tra cui miglior album dance
e miglior canzone R&B,
ha raggiunto quota 32 Grammy in carriera:
ancora una volta però
non è stata premiata
per il miglior album dell’anno.

Il premio più prestigioso della serata
è infatti andato a Harry Styles
per il suo secondo album da solista,
che si è aggiudicato anche il premio
come miglior album pop.

Lizzo ha vinto il prestigioso Record of the year
con la sua hit ‘About damn time’.
Un po’ a sorpresa
ad aggiudicarsi il premio
come canzone dell’anno
è stata Bonnie Raitt.

Niente da fare per i Maneskin:
il premio come miglior artista emergente
è andato a Samara Joy.
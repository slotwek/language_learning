Listen online as you read:

ESTERI
ESTERI

 Kevin Thompson

Londra, attivisti verniciano di giallo-blu la strada dell’ambasciata russa
Un gruppo di attivisti
ha disegnato
un’enorme bandiera giallo-blu
di fronte alla sede
dell’ambasciata russa
di Londra.

Sono stati utilizzati
300 litri di vernice,
sparsi su 500 metri quadrati
di asfalto.

Il gesto è opera
del gruppo Led By Donkeys,
un gruppo di attivisti
che opera nel territorio inglese.
Quattro di loro,
tre uomini e una donna,
sono stati fermati dalla polizia
con l’accusa di ostruzione al traffico.

Il gruppo ha poi diffuso un messaggio
tramite volantini e social media:
“L’Ucraina è uno Stato indipendente
e il suo popolo ha ogni diritto
all’autodeterminazione.
Questa enorme bandiera
di fronte all’ambasciata di (Vladimir) Putin
servirà a ricordarlo”.

ESTERI
ESTERI

 Cliff

Sparatoria in Florida
Si è verificata un’altra sparatoria
negli Stati Uniti, in Florida,
dove un diciannovenne ha sparato
e ucciso una ventenne
in un sobborgo di Orlando.

In seguito la tragedia si è ripetuta
quando lo stesso uomo
ha riaperto il fuoco
uccidendo non solo un giornalista televisivo
che stava raccontando
i fatti avvenuti in mattinata,
ma anche una bambina di 9 anni
in una casa vicina.
Sono in gravi condizioni
anche la madre della bambina
e il fotografo televisivo.

Il vice sceriffo della contea
ha dichiarato che l’uomo armato
è stato identificato
e preso in custodia,
sembra che egli abbia alle spalle
una lunga storia criminale.

Secondo le prime ricostruzioni,
l’assassino era un conoscente della donna,
ovvero la prima vittima,
ma non aveva nessun collegamento
con le altre due vittime.

ESTERI
ESTERI

 Herry Lawford

Crollo di una miniera di carbone in Cina
Nel nord della Cina,
nella Mongolia interna,
è crollata una miniera
di carbone a cielo aperto.

Il bilancio, ancora temporaneo,
è di 4 morti e 49 dispersi,
come riferito dall’emittente statale
cinese Cctv.

L’incidente è avvenuto nel pomeriggio
di mercoledì 22 febbraio,
ma le ricerche sono state sospese
a causa di un’ulteriore frana
che si è verificata nella notte
dello stesso giorno.

L’agenzia ufficiale di stampa Xinhua
ha dichiarato che circa 900 soccorritori
con attrezzature pesanti
si sono recati sul posto.
Il presidente cinese Xi Jinping
ha chiesto “un impegno totale
per la ricerca e il salvataggio”
delle persone.

Non è chiara la causa dell’incidente
su cui la polizia ha avviato
delle indagini.

RELIGIONE
RELIGIONE

 Dario Crespi

Suore di clausura su Facebook, convento commissiariato dal Vaticano
È scoppiato il caos nel monastero
Maria Tempio dello Spirito Santo
a Pienza,
in provincia di Siena.

Il monastero ospita
13 monache benedettine
che, seppure in regime di clausura,
hanno aperto una pagina su Facebook.
Si leggeva tempo fa in un post
un invito rivolto alle giovani
dai 18 ai 38 anni:
“Venite a vivere un’esperienza nuova
e a condividere la nostra vita quotidiana
a costo zero: penseremo a tutto noi”.

Così le monache promuovono
l’ospitalità nel convento,
oltre che con mercatini allestiti
nel chiostro della struttura.

Il 13 febbraio la Santa Sede
ha risposto a queste iniziative
imponendo il commissariamento
con la sostituzione
della madre superiora.
Ma le monache si oppongono.
Sono arrivate a Pienza sette anni fa,
trasferite dall’Umbria
per motivi di sicurezza,
dopo il terremoto del 2016.
La loro madre superiora Diletta
è stata marescialla
della Guardia forestale nelle Marche.

Nei mesi scorsi,
un delegato apostolico
è stato inviato in Val d’Orcia
per controllare l’attività del monastero,
il quale ha dichiarato:
“Ci auguriamo che presto
si possa trovare un accordo
ma non sono autorizzate
raccolte di denaro
da inviare a conti del monastero
né a persone fisiche”.

 SALUTE
 SALUTE

 Pxfuel.com
Crisi del personale sanitario: un medico su tre è pronto a lasciare gli ospedali
Da un sondaggio
del maggior sindacato dei medici ospedalieri
Anaao Assomed,
è emerso che circa 1 medico su 3
si dice disposto a cambiare lavoro
a causa dei turni massacranti
e dell’alta dose di stress.

Dopo tre anni di pandemia
e i continui tagli alla sanità,
i dati fanno emergere che ogni anno
almeno mille medici italiani
si trasferiscono all’estero,
e almeno duemila passano a lavorare
dal pubblico al privato.

La fascia di medici più in crisi
sembra essere quella compresa
tra i 45 e i 55 anni.

Dall’indagine emerge
che più di metà del personale sanitario
è insoddisfatto
delle proprie condizioni lavorative,
1 su 4 invece si dichiara insoddisfatto
della propria qualità di vita.

I giovani medici aspirano
ad avere più tempo libero,
mentre gli over 65 considerano prioritaria
la sicurezza sul lavoro
dopo un aumento del numero delle aggressioni
in ospedale.

 CULTURA & SOCIETA’
 CULTURA & SOCIETA’

 Birillo253

E’ morto Maurizio Costanzo
E’ morto il 24 febbraio Maurizio Costanzo,
uno dei volti più noti
della tv italiana.

Nato nel 1938 a Roma
aveva 84 anni,
conosciutissimo in Italia
per essere stato prima un giornalista,
poi conduttore tv,
autore e sceneggiatore.

Ha iniziato ad avere successo nel 1976
con il talk show ‘Bontà loro’,
ma il suo nome sarà sempre legato
al ‘Maurizio Costanzo Show’
che va in onda su Mediaset dal 1982.

E’ stato autore di numerosi
libri e opere teatrali.

Costanzo ha avuto come ospite
nelle sue trasmissioni
anche il giudice Giovanni Falcone,
sarà infatti ricordato
anche per essere sempre stato molto impegnato
nella lotta contro la mafia.

Maurizio Costanzo era sposato dal 1995
con la celebre Maria De Filippi,
anche lei pilastro della tv italiana.

 SPORT
 SPORT

 Daniel

Inter vittoriosa in Champions League
L’Inter ha vinto la partita di andata
degli ottavi di Champions League
battendo in casa il Porto
con il punteggio di 1-0.

Il primo tempo
è stato abbastanza equilibrato,
con occasioni da ambo le parti.
Nel secondo tempo Onana
in due riprese
nega il gol al Porto
e anche l’Inter ha una grossa occasione
con Lautaro.

La svolta avviene all’80’
quando il Porto si ritrova in dieci
per l’espulsione di Otavio
per somma di ammonizioni.
Pochi minuti dopo, infatti,
i nerazzurri trovano il gol del vantaggio
grazie a Lukaku,
che prima colpisce il palo
e poi, sulla respinta,
butta la palla in rete.

La gara di ritorno è prevista
per il 14 marzo in Portogallo.
Tutte e tre le squadre italiane
impegnate in Champions
hanno vinto la gara d’andata degli ottavi.

sport.sky.it

sport.sky.it
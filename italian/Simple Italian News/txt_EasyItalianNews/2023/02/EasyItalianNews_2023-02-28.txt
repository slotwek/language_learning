Listen online as you read:

 ITALIA
 ITALIA

 Óglaigh na hÉireann

Calabria, naufragio disastroso: si temono oltre 100 vittime
Oltre 100 persone
potrebbero essere decedute
a causa di un naufragio
a pochi metri dalla costa di Cutro,
a circa 20 chilometri da Crotone,
in Calabria.

Secondo le prime ricostruzioni,
tra le 200 e le 250 persone
avrebbero lasciato Izmir, in Turchia,
quattro giorni fa
per raggiungere l’Italia.

A poca distanza dalla costa,
si sarebbe verificata un’esplosione
a bordo dell’imbarcazione,
e il mare mosso
ha reso difficile i soccorsi.

Al momento poco più di 60 vittime
sono stati recuperate,
mentre 80 persone
sono state tratte in salvo dalle autorità,
ma sono ancora parecchi i dispersi,
e tra le vittime vi sarebbero
almeno una ventina di bambini.

La maggior parte dei migranti
proviene da Iraq, Iran,
Afghanistan e Siria,
mentre uno scafista
facente parte dell’organizzazione
di traffico umano,
è di cittadinanza turca.

La Premier Meloni ha condannato l’evento
e reiterato la necessità
di mettere fine alla tratta umana,
mentre il presidente della Regione Calabria
ha sollecitato l’intervento tardivo
dell’Unione Europea.
Ursula von der Leyen,
presidente della Commissione europea,
ha sottolineato la necessità
di “raddoppiare i nostri sforzi”
per raggiungere un patto collettivo
su migrazione e asilo.

ESTERI
ESTERI

 UNICEF Iran, Shehzad Noorani

Iran, bambine avvelenate per privarle di un’educazione
Il viceministro della Salute iraniano,
Younes Panahi,
ha comunicato ai canali mediatici di stato
che alcune bambine
sono state avvelenate intenzionalmente
nella città di Qom
per fermarne l’istruzione.

Qom è un importante centro
di studi religiosi sciiti,
e si trova circa 150 chilometri
a sud di Teheran.

Il viceministro non ha fatto riferimento
all’identità dei criminali,
ma essi avrebbero utilizzato
“composti chimici disponibili
non per uso militare”
e non contagiosi.

Tuttavia, dalla fine di novembre scorso in poi,
centinaia di bambine intorno ai 10 anni
hanno riportato sintomi
di avvelenamento respiratorio,
che ha costretto alcune di esse
a essere ricoverate.

La pressione sulle autorità
per ottenere una risposta
è aumentata quando il 14 febbraio
alcuni genitori hanno protestato
fuori dal governatorato della città.
Un’indagine giudiziaria
è stata ordinata dal procuratore generale,
e vari arresti
sono già stati comunicati alla stampa.

Secondo alcuni attivisti,
l’atto sarebbe collegato alle proteste
per l’emancipazione femminile
che scuotono il paese
dall’anno scorso.

 ITALIA
 ITALIA

 Francesco Pierantoni

Primarie PD, eletta Elly Schlein
Elly Schlein,
all’anagrafe Elena Ethel Schlein,
è una politica italiana
con cittadinanza statunitense
naturalizzata svizzera,
che ora è stata eletta
segretaria del Partito Democratico.

E’ la prima donna a guidare il partito
nonché la più giovane:
ha 38 anni.

La sfida con l’altro candidato,
Stefano Bonaccini,
li ha visti in un testa a testa
fino alla fine.
Alla fine,
dopo la vittoria della candidata,
lo sfidante si è congratulato
e si è messo a disposizione
per aiutarla.

Elly Schlein, nel suo discorso iniziale,
ha parlato di cambiamento,
di lotta alla precarietà,
ma anche di cambiamento climatico.
Ha inoltre citato casi di attualità,
come il naufragio avvenuto
sulle coste calabre
e il pestaggio davanti al liceo di Firenze.

 ITALIA
 ITALIA

 PxFuel.com
Ragazza di 13 anni aggredita con delle forbici
A Castelbelforte,in provincia di Mantova,
una ragazzina di 13 anni
è stata aggredita da due coetanee
che l’hanno colpita con pugni
e con delle forbici,
dopo averla attirata con una scusa
in un parco della città.

Le due responsabili
sono delle compagne di classe della vittima
e si sono presentate
alle forze dell’ordine.
Dal momento che non sono ancora 14enni
non sono imputabili.

Secondo una prima ricostruzione,
una delle due teneva ferma la vittima
mentre l’altra la colpiva:
le urla della ragazza
hanno catturato l’attenzione di una donna
che ha chiamato i soccorsi.

La ragazza è ricoverata in ospedale
in gravi condizioni
ma non è in pericolo di vita.

Ancora non sono chiari i motivi
dietro l’aggressione:
le tre ragazze sono state descritte
come ragazze tranquille
che non hanno mai dato problemi.

SCIENZA
SCIENZA

 arian.suresh

Grotte d’Israele, scoperte sette nuove specie di ragni
I ricercatori dell’Università Ebraica di Gerusalemme
e dell’Università del Wisconsin-Madison
hanno scoperto sette nuove specie di ragni
nelle grotte d’Israele.

La loro scoperta si unisce
al gran numero di nuovi invertebrati
trovati di recente nelle stesse zone,
e permette di aggiungere elementi preziosi
alla comprensione dei processi evolutivi
sulla speciazione.

I circa 200 esemplari raccolti
appartengono al genere Tegenaria
e il loro DNA è stato confrontato
con quello delle specie conosciute
dello stesso genere,
depositate in GenBank,
il database del National Center
for Biotechnology Information (NCBI).

“Le nuove specie
sono evolutivamente più vicine
alle specie che vivono nelle grotte
delle aree mediterranee dell’Europa meridionale”,
ha spiegato Efrat Gavish-Regev,
autore della ricerca.

Le nuove specie si sono adattate
alla vita negli habitat sotterranei delle grotte,
sviluppando processi di speciazione
successivi o contemporanei
all’estinzione di specie ancestrali
da cui si sono evolute,
e che vivevano al di fuori delle grotte,
le quali si si sono estinte
a causa dei cambiamenti climatici.

“Il cambiamento climatico
ci obbliga a considerare,
mantenere e promuovere
programmi per la conservazione
degli habitat sotterranei,
molti dei quali sono a rischio immediato”,
ha commentato il professor Dror Hawlena,
coautore della ricerca.

 CULTURA & SOCIETA’
 CULTURA & SOCIETA’

 Antoine Taveneaux

Michelangelo: scoperto disegno della Cappella Sistina
Paul Joannides,
professore di storia dell’arte
all’Università di Cambridge,
ha pubblicato un saggio
sulla rivista “Burlington Magazine”
in cui illustra la sua nuova scoperta.

Ha spiegato come un disegno
fino ad ora attribuito a Rosso Fiorentino,
sia invece uno degli ultimi studi
condotti da Michelangelo Buonarroti
per uno dei riquadri centrali
dell’affresco sul soffitto
della Cappella Sistina.

Il disegno rappresenta
un uomo nudo di spalle,
ed è ora attribuito dallo storico
all’anno 1512.

Paul Joannides è stato il primo
a ricollegare quest’uomo
a una delle figure
nella scena dell’Adorazione
del serpente di bronzo.

Il disegno è venuto alla luce
quando un anonimo collezionista europeo
ne ha inviato una fotografia
al professore.
Secondo lo storico,
questo sarebbe uno dei pochi disegni
per il soffitto della Cappella Sistina
che sono stati conservati.

 CULTURA & SOCIETA’
 CULTURA & SOCIETA’

 Pietroforti.docx

Addio a Curzio Maltese, storica firma del giornalismo italiano
Una penna storica
del giornalismo italiano ci ha lasciato.
Curzio Maltese aveva 63 anni,
sconfitto da una lunga malattia,
che non è riuscita a distruggere
la passione per il suo lavoro,
infatti Maltese ha continuato a scrivere
anche nell’ultimo anno.

Famoso per i suoi editoriali
che trattavano di politica, sport,
spettacolo e società,
Curzio Maltese ha collaborato per decenni
con la redazione di Repubblica,
precisamente dal 1995 al 2021.

La sua carriera è iniziata
quando Curzio era molto giovane
nelle radio libere della Lombardia,
si è occupato inizialmente di sport
e poi di cronaca.
Prima di interessarsi completamente alla politica,
il calcio è stata una
delle sue più grandi passioni.

Tra il 2014 e il 2019, Curzio Maltese
è stato anche europarlamentare
per la lista ‘L’Altra Europa’ con Tsipras.

Nella sua brillante carriera
ha realizzato due documentari
su Renzo Piano e Paolo Conte,
ed è stato autore televisivo
per programmi di satira
con Maurizio Crozza e Enrico Bertolino.

Tanti i messaggi di cordoglio e di stima
da parte di colleghi e di amici
del mondo dello spettacolo.
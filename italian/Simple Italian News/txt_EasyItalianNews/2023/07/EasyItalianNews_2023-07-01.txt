ESTERI
ESTERI

Francia, proteste dopo l’uccisione di un 17enne
La Francia è stata scossa da proteste
mercoledì 28 giugno
dopo che il poliziotto
responsabile della morte del 17enne Nahel
è stato formalmente accusato in via preliminare
di omicidio volontario.

La morte di Nahel è avvenuta
durante un controllo stradale di routine
a Nanterre.
Il poliziotto ha dichiarato
di essersi spaventato
dopo che l’auto di Nahel è ripartita,
ignorando gli ordini
che incitavano al contrario.
Per questo motivo
avrebbe sparato un colpo di pistola,
uccidendo il ragazzo.

La morte ha scatenato rivolte
prima a Nanterre,
ma poi anche a Parigi,
Lille, Amiens, Saint-Étienne,
Digione, Clermont-Ferrand,
Strasburgo, Lione e Toulouse.

La prima marcia bianca
è stata guidata dalla madre di Nahel.
Durante la notte le proteste
sono sfociate in scontri
con le forze dell’ordine
e in gravi danneggiamenti
di edifici pubblici.
150 persone sono state arrestate,
e circa 170 agenti sono rimasti feriti.

E’ stato quindi annunciato
lo schieramento di 40.000 poliziotti
per prevenire ulteriori violenze.

ESTERI
ESTERI

 Corbeau News Centrafrique

Mosca, Wagner non combatterà più in Ucraina
Yevgeny Prigozhin,
il fondatore della Wagner,
ha rifiutato di firmare il contratto
che avrebbe legato
il suo gruppo di mercenari
al ministero della Difesa russo.

Come annunciato in precedenza
da Putin, infatti,
tutti i gruppi militari indipendenti
dovranno firmare un contratto
per entrare ufficialmente
nell’esercito russo.

Andrey Kartapolov,
il presidente del comitato di Difesa
della Duma,
ha quindi annunciato
che il gruppo Wagner
non combatterà più in Ucraina
a causa del rifiuto di affiliarsi
all’esercito regolare.

Secondo Kartapolov,
tutti gli altri gruppi
“hanno iniziato a prendere
questa decisione”
mentre il gruppo Wagner
“non potrà più prendere parte
all’operazione militare speciale
e non riceverà più finanziamenti o forniture”.

Nel frattempo il portavoce del Cremlino,
Dmitry Peskov,
ha dichiarato di non sapere
dove si trovi Prigozhin
nonostante le voci insistenti
secondo le quali
si troverebbe in Bielorussia.

 ITALIA
 ITALIA

Roma, ragazza uccisa a 17 anni da un amico
Nel quartiere di Primavalle,
a Roma,
si è verificato l’ennesimo femminicidio.
Questa volta la vittima
si chiama Michelle Maria Causo
e ha soltanto 17 anni.

Secondo le prime ricostruzioni,
Causo sarebbe stata accoltellata
da un amico
con un coltello da cucina,
e trasportata all’interno di un sacco
fino ai cassonetti di Via Borgia.

Il responsabile,
identificato dalle autorità
con le scarpe ancora sporche di sangue,
si chiama Oliver,
ed è un ragazzo italiano
di origini srilankesi.

Si presume che Oliver
abbia deciso di ucciderla
dopo essere stato respinto,
perché Causo era già fidanzata da qualche anno.
Per il momento,
Oliver è accusato di omicidio volontario
e occultamento di cadavere.

Michelle era conosciuta
e amata nel quartiere:
frequentava il liceo Gassman,
dove la sera di venerdì
è stata organizzata una fiaccolata
in suo onore.

roma.repubblica.it

roma.repubblica.it

 ITALIA
 ITALIA

 Yamaguchi先生

Terremoto nel senese
Nella provincia di Siena
si è verificato un terremoto
di magnitudo 3,7
il cui epicentro è stato Poggibonsi.

Fortunatamente non ci sono stati feriti,
solo un po’ di paura
che ha portato la gente
a riversarsi in strada,
mentre si sono verificati alcuni danni
e quindi sono state previste
alcune evacuazioni a scopo precauzionale.

In particolare, nel Battistero del Duomo di Siena
si è staccata una parte di intonaco
che ha provocato
la temporanea chiusura della chiesa,
poi riaperta al pubblico.
A scopo precauzionale,
sia gli edifici universitari
che i musei comunali di Siena
sono stati chiusi per un giorno.

Curiosamente proprio in Toscana
nella stessa giornata era stato attivato
il test di IT-Alert della protezione civile
per inviare messaggi alla popolazione
sui cellulari
in caso di grossa calamità
come maremoti o attività vulcanica.

ESTERI
ESTERI

In Corea del Sud cambia il calcolo dell’età
Tutti gli abitanti della Corea del Sud
saranno più giovani di un anno o due.
Nel Paese è entrato in vigore
un nuovo sistema di calcolo dell’età,
quello internazionale,
usato dalla maggior parte dei paesi.

Il sistema di calcolo dell’età tradizionale coreano
prevedeva che il giorno della nascita
una persona avesse già un anno di età,
a cui si aggiungeva un altro anno
con lo scattare del 1° gennaio,
senza considerare il giorno del compleanno.

Quindi se un bambino
con il metodo tradizionale
nasceva il 31 dicembre,
il giorno dopo avrebbe avuto già due anni.

Secondo il ministro Lee Wan-kyu,
l’addio al sistema tradizionale
permetterà di ridurre confusione
e contrasti sociali,
come per esempio le scadenze delle assicurazioni,
le coperture sanitarie
e scolastiche del governo.

video.repubblica.it

video.repubblica.it
 CULTURA & SOCIETA’
 CULTURA & SOCIETA’
Madonna è ricoverata per una “grave infezione batterica”
Madonna è stata ricoverata,
cinque giorni fa,
in terapia intensiva
a causa di una seria infezione batterica.

La cantante è stata trovata incosciente
ed è stata trasportata d’urgenza in ospedale
dove è stata inizialmente intubata.

Il suo manager, Guy O’Seary,
ha diffuso la notizia solo adesso,
sottolineando che la pop star sta bene
ma è ancora sotto cure mediche.

Per questo motivo è stato necessario
sospendere il tour
che sarebbe iniziato a breve
e l’avrebbe portata in Nord America e in Europa
per un totale di 84 spettacoli.

Il tour rappresenta un omaggio
e una celebrazione
della sua carriera musicale.

 CULTURA & SOCIETA’
 CULTURA & SOCIETA’

 Stephan Röhl

Napoli e l’enorme “Venere degli stracci” di Michelangelo Pistoletto
Napoli Contemporanea
è l’iniziativa promossa
dall’amministrazione comunale
del capoluogo campano
che vedrà mostre
e installazioni “site specific”
sparse per la città.

Le opere sono state pensate appositamente
per spazi cittadini e siti museali,
e tra gli artisti coinvolti
figura Michelangelo Pistoletto.

La sua opera è esposta
in piazza Municipio:
una montagna di stracci multicolore
nasconde una monumentale Venere.
L’opera originale era stata realizzata
da Pistoletto nel 1967
e attualmente è in mostra a Roma,
al Chiostro del Bramante.

Per Napoli l’artista ne ha fatto
una riproduzione gigantesca
a significare il legame
che unisce l’antico con il moderno,
e per riflettere sul loop continuo
creato dal consumismo,
in un ciclo senza fine
di acquisto compulsivo,
spreco e accumulo di rifiuti.

Per alcune voci critiche
la Venere degli stracci
offende l’immagine della città,
offrendone la peggiore versione,
cioè di una città “che vive
nel degrado urbano
e nel totale abbandono,
dove chiunque si sente padrone
di fare qualsiasi cosa,
anche in modo illegale”.
ESTERI
ESTERI

 Daniel Leite Lacerda

ONG migranti denuncia un attacco della Guardia costiera libica
La ONG SOS Méditerranée
ha denunciato per la terza volta quest’anno
un attacco da parte della Guardia costiera libica
avvenuto durante un tentativo di salvataggio.
Secondo l’organizzazione,
il fatto si è verificato
lo scorso 7 luglio,
quando la nave di soccorso Ocean Viking
ha risposto alla seconda chiamata d’emergenza
della giornata.

La nave aveva raggiunto
una piccola imbarcazione
con a bordo 11 migranti
in acque internazionali al largo della Libia,
quando si è avvicinata
una motovedetta della guardia costiera.
Durante l’operazione di salvataggio,
le guardie avrebbero cominciato a sparare
all’equipaggio e ai naufraghi
“a distanza ravvicinata”.

Tra gli 11 migranti
vi erano una donna
e cinque bambini non accompagnati.
Nessuno di essi ha riportato ferite,
ma alcuni sembrano essere
in stato di shock.

ilmondo-rivista.it

ilmondo-rivista.it
 ITALIA
 ITALIA

 Roberto Ferrari

Due bambini annegano in un vascone di irrigazione
A Manfredonia,
nella provincia pugliese di Foggia,
sono stati ritrovati
i corpi senza vita
di due fratellini dispersi da ore.
Si trovavano all’interno
di un vascone di irrigazione agricola
nella zona dove i vigili del fuoco
stavano effettuando le ricerche.

Daniel e Stefan,
di 6 e 7 anni,
di nazionalità romena,
si erano allontanati da casa
mentre i genitori stavano riposando,
nel pomeriggio dell’11 luglio.
La coppia, al risveglio,
si è accorta della loro scomparsa
e ha subito lanciato l’allarme.

Sono intervenuti i vigili del fuoco,
e quando le ciabattine dei piccoli
sono state trovate vicino alla vasca,
i sommozzatori si sono immersi.
La cisterna,
profonda circa 3 metri,
contiene una massa
di 5 mila metri cubi d’acqua.

Gli investigatori dovranno stabilire
l’esatta dinamica dell’incidente
e se la morte dei due bimbi
si poteva evitare.
I fratellini forse si sono calati nella vasca
in cerca di refrigerio dal gran caldo.

ESTERI
ESTERI

 Rob Young

Hollywood, attori in sciopero
Dalla mezzanotte del 13 luglio,
un sindacato che rappresenta
160mila attori di Hollywood
ha annunciato uno sciopero generale.

La decisione è stata presa
al termine di una trattativa
tra il sindacato di attori cinematografici e televisivi
Screen Actors Guild
e l’Alliance of Motion Picture
and Television Producers.

L’Alliance è una associazione
che riunisce i principali studi di produzione,
tra cui Amazon, Apple, Disney,
NBCUniversal, Netflix, Paramount,
Sony e Warner Bros.

Fran Drescher, presidente del sindacato,
ha invitato gli aderenti
a interrompere immediatamente
la partecipazione ai set cinematografici,
seguendo l’esempio degli sceneggiatori
della Writers Guild of America,
in sciopero dal 2 maggio.

Secondo le previsioni,
lo sciopero potrebbe durare mesi,
e solo alcuni talk show e reality show
potranno continuare le riprese.

Le due organizzazioni
chiedono un aumento del compenso,
che si sarebbe abbassato notevolmente
nell’era dello streaming,
e alcune garanzie
sul ruolo dell’intelligenza artificiale,
entrambe richieste
che l’Alliance non ha voluto garantire.

 TECNOLOGIA
 TECNOLOGIA

 Nevit

Cervelli in 3D per aiutare la neurochirurgia
Un’azienda di Treviso,
la SolidWorld Group,
ha realizzato una tecnica
per consentire ai chirurghi di allenarsi
nell’esportazione dei tumori al cervello.

Riproducendo in 3D
un cervello umano affetto da tumore,
le tecnologie digitali tridimensionali
sono diventate un importante supporto
all’evoluzione della medicina
chirurgica e oncologica.

La stampa in 3D in questione
è la riproduzione fedelissima
del cervello di una donna
con metastasi tumorali.
Gli ingegneri biomedici hanno stampato in 3D
la copia del cervello
a partire dalle indagini radiografiche della paziente.

La stampa del cervello
è stata usata dai chirurghi
nella fase preparatoria dell’intervento;
questo è servito per operare poi la paziente
in tempi ridotti
e con maggiore precisione.

corrieredelveneto.corriere.it

corrieredelveneto.corriere.it

 TECNOLOGIA
 TECNOLOGIA

Arriva in Italia Google Bard
Google Bard, l’AI in grado
di formulare risposte a domande specifiche
oppure inventare storie,
arriva finalmente in Italia
e lo fa con un’attenzione particolare
ai dati degli utenti,
e offrendo diverse funzionalità
per personalizzare al meglio
l’esperienza con l’AI.

Google ha collaborato
con esperti di sicurezza e privacy
per integrare nuove misure
e aiutare le persone
a gestire le proprie informazioni.

Quando si interagisce con Bard,
Google raccoglie le conversazioni,
la posizione, i commenti
e altre informazioni
al fine di migliorare i suoi prodotti,
ma ora saranno gli utenti
a stabilire per quanto tempo
i propri dati rimarranno archiviati
nel loro account.

L’AI di Google sarà disponibile
in oltre 40 lingue
e darà la possibilità di ascoltare Bard
leggere le risposte ad alta voce,
oppure di “cambiare il tono
e lo stile delle risposte”
sulla base di cinque diverse opzioni:
semplice, lunga, corta,
professionale o informale.

amp24.ilsole24ore.com

amp24.ilsole24ore.com
 CULTURA & SOCIETA’
 CULTURA & SOCIETA’

 Roberto Ferrari

Sardegna, dagli scavi emerge una piazza di età medio imperiale
Nel corso di una campagna di scavi archeologici
a Nora,
una città nel sud della Sardegna,
è emersa una piazza
di età medio imperiale.

E’ stata scoperta casualmente
nel corso di una serie di scavi
nella zona di Colle di Tanit,
dove è stato portato alla luce
un quartiere abitativo e artigianale
risalente all’età romana.

La piazza di Nora era un tempo
un luogo di enorme valore politico ed economico,
sopratutto grazie alla sua posizione strategica
innanzi al mare.
Inoltre, il ritrovamento di frammenti di teglie
e di una sorta di forno
composto di griglie in terracotta,
fa pensare che il luogo fosse associato
ad attività artigianali e produttive
simili a un mercato.

Al centro della piazza sono state ritrovate
due fontane monumentali,
una delle quali
si pensa sia stata eretta
da una figura di rilievo
magari perfino da un imperatore.

 CULTURA & SOCIETA’
 CULTURA & SOCIETA’

 Gage Skidmore

Nomination agli Emmy
Sono state annunciate le nomination
alla 75esima edizione degli Emmy,
gli oscar della televisione.

È ‘Succession’ la serie
con più candidature,
ben 27 di cui 15 per i vari attori,
tra protagonisti,
non protagonisti e guest star.
Nominata anche
come miglior serie drammatica.

Grande successo
anche per ‘The White Lotus’,
con ben 9 attori nominati
tra cui le due attrici italiane
Sabrina Impacciatore e Simona Tabasco,
candidate come non protagoniste.

Tra le serie drammatiche
si distingue anche ‘The Last of Us’
i cui protagonisti hanno ottenuto la nomination.
Pedro Pascal in totale
ha ottenuto ben 3 candidature.

Sul versante comedy si distingue ‘Ted Lasso’
che ha ottenuto ben 21 candidature
tra cui miglior serie,
migliore attore protagonista
e 4 tra attrici e attori non protagonisti.
Successo anche per ‘The Bear’
e per ‘Abbott Elementary’.

Sul versante miniserie spiccano ‘Beef’
e la serie sul serial killer Dahmer.

Premiazione prevista per il 18 settembre
ma non è detto che la cerimonia
non possa slittare
con il protrarsi dello sciopero degli autori
e quello degli attori.
ESTERI
ESTERI

 Nir Hirshman Communication

Israele, 7 feriti e 40 arresti durante le proteste
Il via libera del parlamento
alla contestata riforma della giustizia
ha provocato numerose proteste
in Israele.

Migliaia di manifestanti
sono scesi in strada
e le forze dell’ordine
hanno registrato 7 feriti
ed effettuato circa 40 arresti.

E’ stata inoltre bloccata
l’autostrada Ayalon
e sono stati registrati scontri
anche a Gerusalemme.

La riforma è stata approvata
con 64 voti favorevoli su 120.
Il nuovo provvedimento elimina
la “clausola di ragionevolezza”
che garantiva alla Corte Suprema
la possibilità di invalidare atti istituzionali
giudicati irragionevoli.

Proprio alla Corte Suprema
ci si rivolgerà per bloccare la riforma.
Il leader dell’opposizione, Yair Lapid,
ha annunciato che farà un ricorso
contro la riforma.

 ITALIA
 ITALIA

Il Comune di Bologna ha approvato la Carriera Alias
Il Comune di Bologna
ha approvato la Carriera Alias,
cioè un profilo burocratico
alternativo e temporaneo
che permette la sostituzione del nome anagrafico
con quello adottato
dalla persona transgender interessata.

Questo provvedimento fa parte
di un progetto politico messo in pratica
da una rete di comuni italiani,
a partire dalla città di Milano,
dove nel maggio 2022
era stato approvato il registro di genere.

Il sindaco di Milano in questa circostanza
ha fatto un vero e proprio appello
ai comuni
delle maggiori città italiane.

Il registro di genere da allora
è stato approvato
anche nei comuni di Lecce
e ora di Bologna.

Grazie alla Carriera Alias
ci sarà un pieno riconoscimento
del diritto all’identità
di tutte le persone Trans e Non Binarie,
le quali potranno così richiedere il badge
se lavorano nelle amministrazioni pubbliche;
l’indirizzo di posta elettronica;
la targhetta con il nome scelto
davanti al proprio ufficio;
la tessera della biblioteca;
gli abbonamenti per i mezzi di trasporto pubblici.

ESTERI
ESTERI

 Petr Brož (Czech Academy of Science)

Terremoto in Turchia
Diverse scosse di terremoto
sono state registrate in Turchia,
nella provincia di Adana.

Le scosse sono state registrate
in un intervallo di due ore
e per fortuna non hanno causato
vittime o gravi danni.

L’epicentro era localizzato
a una profondità di 11 chilometri,
e secondo gli esperti
si è trattato di scosse di assestamento
generate come conseguenza
del devastante terremoto
di febbraio.

Secondo il professor Orhan Tatar,
capo del dipartimento
di riduzione del rischio dell’AFAD,
l’Autorità per la gestione
delle emergenze e dei disastri,
si tratta di un cambiamento
delle aree di stress
delle faglie della regione.

Le autorità hanno dichiarato
di non aver ricevuto
alcuna notizia di vittime
né di danni agli edifici.

 ITALIA
 ITALIA

Medico e infermiere supereroi al proprio matrimonio
Le nozze di due sposi
a Montorso di Pavullo,
sull’Appennino modenese,
si sono concluse con un lieto fine
dopo che un ospite
ha avuto un arresto cardiaco.

Un volontario di un’associazione locale
era in cucina a preparare
le tradizionali crescentine e borlenghi,
quando intorno a mezzanotte
si è sentito male.

A intervenire sono stati proprio gli sposi,
l’infermiere Andrea Soriano
e la dottoressa Sara Pattarozzi.
La sposa è riuscita a somministrare al paziente
un massaggio cardiaco
in abito nuziale.

Assieme alle decine di ospiti presenti
con esperienza sanitaria,
i due hanno utilizzato un defibrillatore
nell’attesa dell’elisoccorso da Bologna.

Grazie a un ottimo lavoro di squadra,
l’uomo di 69 anni
ha ripreso conoscenza all’ospedale
e si trova sotto osservazione
con una buona prognosi.

 ITALIA
 ITALIA

 Raimond Spekking

Ministro tedesco in vacanza in Italia, ma fa troppo caldo
Karl Lauterbach,
ministro della Salute tedesco,
ha scelto di trascorrere
le sue vacanze estive in Italia.

Ha documentato il suo viaggio
sui suoi canali social,
dove ha riferito soprattutto
del caldo eccessivo.
“Se le cose continuano così,
queste destinazioni di vacanza
non avranno futuro a lungo termine.
Il cambiamento climatico
sta distruggendo l’Europa meridionale.
Un’era volge al termine”,
scrive Lauterbach
in viaggio da Bologna alla Toscana.

Commenta inoltre dicendo che “le chiese
dovrebbero essere aperte
durante le ondate di caldo
per offrire protezione”.
Poi rinvia la tappa a Roma
a causa delle temperature
oltre i 40 gradi.

La ministra italiana del Turismo,
Daniela Santanchè,
risponde al collega tedesco
ringraziandolo per aver scelto
l’Italia come meta turistica.
Poi aggiunge
che il cambiamento climatico
riguarda tutto il pianeta,
e nel Piano strategico del turismo
la sostenibilità è l’obiettivo centrale
e “consentirà di rendere
l’offerta turistica italiana
accogliente e sostenibile
365 giorni l’anno”.

 SPORT
 SPORT

 Nadiantara

La Senna si apre alle Olimpiadi del 2024
A un anno esatto dall’inizio
dei giochi olimpici di Parigi del 2024,
la sindaca della capitale francese
Anne Hidalgo
ha annunciato che ben tre prove olimpiche
si svolgeranno nelle acque della Senna,
il fiume che attraversa la città.

La balneazione nel fiume
è stata proibita nel 1923
a causa dell’alto livello di inquinamento
delle acque.

Negli ultimi 20 anni
l’amministrazione locale si è impegnata
per instaurare una valvola di sicurezza
alternativa alla Senna,
per catturare le acque in eccesso
del sistema fognario parigino.
Grazie a un investimento
pari a 1,4 miliardi di euro,
ora il fiume è pressoché balneabile.

Le gare di nuoto, triathlon e paratriathlon
si svolgeranno nel tratto della Senna
che passa sotto alla Tour Eiffel.

L’anno successivo,
la balneazione sarà consentita a tutti
in tre zone della città:
vicino all’isola Saint Louis,
all’estremità orientale,
e a quella occidentale della città.

 SPORT
 SPORT

 Sandro Halank

Oro e argento per Ceccon ai mondiali di nuoto
È arrivata la prima medaglia d’oro
ai mondiali di nuoto
in corso di svolgimento a Fukuoka,
in Giappone.

Thomas Ceccon ha vinto la gara
dei 50 m farfalla
con il tempo di 22” 68,
che oltre al titolo mondiale
gli vale anche il record italiano.

Ceccon è inoltre diventato
il primo nuotatore azzurro
a vincere due titoli mondiali
in due stili diversi
dato che lo scorso anno
era stato campione mondiale nei 100 dorso.

Al secondo posto si è classificato
il portoghese Matos,
mentre sul terzo gradino del podio
è salito il francese Groussat.

Al termine della gara Ceccon
ha espresso la sua soddisfazione:
“Sono contentissimo.
Forse volevo questa medaglia
più di quella dei 100 dorso”.

sport.sky.it

sport.sky.it
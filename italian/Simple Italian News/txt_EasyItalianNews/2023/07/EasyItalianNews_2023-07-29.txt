ESTERI
ESTERI

 Governo italiano

Giorgia Meloni alla Casa Bianca
Giorgia Meloni si è recata alla Casa Bianca,
dove ha avuto un colloquio
di un’ora e mezza
con il presidente Joe Biden.

Le cronache raccontano
di un clima disteso
e di diversi argomenti affrontati.
Si è parlato del tema della Cina
e la premier ha precisato
che vi si recherà successivamente
per una visita.

Biden inoltre ha mostrato apprezzamento
per il lavoro che l’Italia sta svolgendo
sul fronte del Sud
e del Mediterraneo.

Meloni ha anche affermato
che l’Africa sarà un tema centrale del G7,
così come la sicurezza alimentare,
tema particolarmente complesso
vista la rottura,
annunciata da Putin,
del patto sul grano ucraino.

E’ rimasto fuori il tema riguardante
la gestazione per altri
che l’Italia si avvia a rendere reato universale,
mentre negli Stati Uniti
è pratica consolidata e legale.

ESTERI
ESTERI

 Foreign and Commonwealth Office
 Open Government Licence version 1.0

Colpo di stato in Niger, rapito Mohamed Bazoum
Secondo quanto comunicato
nel corso di un annuncio stampa televisivo,
il 26 luglio un colpo di Stato
ha destituito Mohamed Bazoum,
il presidente del Niger.

All’alba di mercoledì
i membri della guardia presidenziale
avrebbero circondato
il palazzo presidenziale,
nella capitale Niamey,
e rapito il presidente.

La responsabilità è stata attribuita
ai militari affiliati al Consiglio nazionale
per la salvaguardia della patria,
i quali avrebbero agito
con il consenso dell’esercito nigerino.

Il comunicato ha annunciato
che la Costituzione è stata sciolta,
i confini sono stati chiusi,
e i cittadini dovranno rispettare
un coprifuoco nazionale.

 ITALIA
 ITALIA

Il Sud brucia, Italia verso lo stato di emergenza
In Italia da giorni
si assiste a due fenomeni
che sono “due facce della stessa medaglia”.
È la tropicalizzazione:
pioggia battente, grandinate
e raffiche di vento fortissime al Nord,
temperature oltre ogni record
e venti di scirocco al Sud.

Al Sud le regioni colpite da incendi
legati alle alte temperature
e al forte vento
sono Sicilia, Calabria
e in parte la Puglia.
E purtroppo alcuni incendi
sono di origine dolosa.

Il governatore della Sicilia
ha dichiarato lo stato di crisi
e di emergenza regionale,
e ha richiesto al governo
il riconoscimento dello stato di emergenza
per i roghi
e per l’eccezionale ondata di calore
che ha investito l’isola.

Sono centinaia gli edifici,
le infrastrutture
e gli impianti di servizi generali
distrutti o danneggiati dagli incendi,
tra cui strade, reti elettriche,
telefoniche, fognarie e di raccolta rifiuti.
Migliaia sono le persone evacuate,
anche solo per precauzione,
di cui un centinaio
non può rientrare nelle abitazioni.

A tutto ciò si aggiunge
la carenza di personale
e di mezzi di soccorso,
e la poca prevenzione.

ESTERI
ESTERI

 Julia Garcia

In Australia è allarme dingo sulle spiagge
Centinaia di esemplari selvatici di dingo
si aggirerebbero sulle spiagge australiane,
e una donna è stata attaccata.

Le autorità negli ultimi giorni
starebbero cercando di avvisare
le strutture balneari e i campeggi,
in modo da evitare il peggio,
con particolare attenzione per i bambini.

Sui social sta circolando un video
che ha ripreso la scena di una donna
che mentre prende il sole,
viene aggredita e morsa
da uno di questi cani selvatici.

Purtroppo quello della ragazza
non è il primo episodio di attacco
da parte dei dingo.
Già due bambini,
in occasioni diverse,
sarebbero stati attaccati
ma tratti in salvo.

Una delle possibili soluzioni
sarebbe quella di controllare
il numero di questi cani
con abbattimenti controllati.
Le soppressioni sarebbero già iniziate
nelle zone più popolate
e riguardano solo gli esemplari
ritenuti più aggressivi e pericolosi.

 CULTURA & SOCIETA’
 CULTURA & SOCIETA’

Estate italiana, il 41% non fa le vacanze
Una analisi condotta da Federalberghi
ha fatto luce sulle vacanze estive
scelte dagli italiani
durante quest’estate 2023.

I cittadini che trascorreranno,
oppure che hanno già trascorso,
una vacanza fuori porta
sono circa 34,7 milioni.

Mentre la maggior parte di loro
partirà per un periodo
tra i 5 e i 7 giorni,
non sono poche le persone
che hanno dovuto accorciare le vacanze
per via dell’aumento dei prezzi.

Dal momento che la spesa media complessiva
per una vacanza
è di circa 972 euro a persona,
il 41% degli italiani
non andrà in vacanza affatto.

Per chi invece si concede il lusso,
la meta più popolare
rimane come sempre il mare,
scelto dall’82,3% dei viaggiatori.
L’Italia è la location più gettonata,
e attira l’89,6% del turismo nazionale.

Per il 10,4% che invece si recherà all’estero
le mete più popolari
sono le spiagge greche,
croate e spagnole.

 CULTURA & SOCIETA’
 CULTURA & SOCIETA’

 Man Alive!

Morta la cantautrice Sinéad O’Connor
Sinèad O’Connor,
celebre cantautrice irlandese,
è deceduta all’età di 56 anni.

L’artista nata a Dublino nel 1966,
ha pubblicato nel corso della sua vita
10 album.

E’ arrivata al successo per la cover
della canzone di Prince
‘Nothing Compares 2 U’,
la quale divenne canzone
numero uno al mondo
nel 1990.

Sinèad O’Connor è sempre stata aperta
riguardo alle patologie mentali di cui soffriva,
a partire da quando rese pubblica
la diagnosi di disturbo bipolare nel 2007
e il tentato suicidio nel 1999.
Inoltre per più di dieci anni
ha sofferto di depressione.

Ha avuto una vita molto travagliata,
la sua morte avviene
a un anno dal suicidio
del primo figlio Shane O’Connor,
che aveva soli 17 anni.

All’inizio di quest’anno
Sinèad ha ricevuto il premio inaugurale
per il Classic Irish Album
agli RTÉ Music Choice Awards.

Il mondo della musica
è in lutto,
numerosissimi gli artisti
che la ricordano.

 SPORT
 SPORT

 Marie-Lan Nguyen

Prime medaglie ai mondiali di scherma
Arrivano le prime soddisfazioni
per i colori azzurri
ai mondiali di scherma
in corso di svolgimento in Italia,
a Milano.

Dopo che nella prima giornata
erano arrivate due medaglie,
un argento e un bronzo,
dalla spada femminile,
la seconda giornata ha regalato un’apoteosi
nel fioretto femminile.

A conquistare il titolo mondiale
è stata infatti Alice Volpi,
che ha sconfitto Arianna Errigo
in una finale tutta azzurra.
Per la Volpi si tratta del secondo titolo mondiale
dopo quello conquistato nel 2018.
Per la Errigo un ritorno sul podio
a 4 mesi dalla nascita
dei suoi gemelli.

Sempre nella seconda giornata
Davide di Veroli ha vinto
la medaglia d’argento
nella specialità della spada maschile
perdendo in finale contro l’ungherese Toth.

Nella terza giornata di gare è poi arrivato
lo splendido oro di Tommaso Marini
nel fioretto maschile,
seguito dallo statunitense Itkin.

olympics.com
sport.sky.it
olympics.com

sport.sky.it
Ultimi giorni per darci un aiuto!
Grazie a tutti voi che in questi giorni avete ascoltato la nostra richiesta di aiuto e ci avete inviato un contributo, grande o piccolo, per sostenere il nostro lavoro per EasyItalianNews.com.
Queste donazioni sono fondamentali per poter continuare a pubblicare il notiziario 3 volte a settimana.
EasyItalianNews.com

Se invece ancora non l’hai fatto, approfitta subito e visita la pagina donazioni per scegliere la valuta che preferisci e la cifra che desideri donare.
Il tuo italiano ti ringrazierà!
visita la pagina donazioni

Final days to give us a hand!
Thanks to all of you who in the last few days have heard our appeal for help and have sent a donation, large or small, to support the work we do at EasyItalianNews.com.
These donations are fundamental to the continued publication of news bulletins 3 times a week.
EasyItalianNews.com

If you haven’t yet done it, take a moment to visit the donations page to choose the currency you prefer and the amount you’d like to donate.
Your Italian will thank you!
visit the donations page
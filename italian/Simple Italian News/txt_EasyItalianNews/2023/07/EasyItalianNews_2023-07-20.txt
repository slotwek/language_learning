ESTERI
ESTERI

 SonoGrazy

Egitto, Patrick Zaki condannato a tre anni di carcere, riceve la grazia
A un anno dall’inzio del processo a Mansura,
in Egitto,
Patrick Zaki è stato condannato
a tre anni di carcere
per “diffusione di notizie false”.

Zaki è stato incarcerato per la prima volta
dalle autorità egiziane nel 2019
per aver scritto alcuni articoli
divulgati sui social.
Dopo aver scontato 22 mesi
in custodia cautelare,
è stato rilasciato nel dicembre 2021,
e due settimane fa
si è laureato virtualmente
con 110 e lode
all’Università di Bologna.

Al termine dell’udienza il 18 luglio,
Zaki è stato scortato dall’aula in manette,
tra le urla della madre,
fidanzata e amici presenti.

In tarda serata però
il presidente egiziano Abdel Fattah al-Sisi
gli ha concesso la grazia
e ora Zaki è libero
e nei prossimi giorni tornerà in Italia.

ESTERI
ESTERI

 Henrik Ishihara Globaljuggler

Cittadino americano arrestato dall’esercito nord coreano
Il Comando delle Nazioni Unite
sul confine tra la Corea del Nord
e la Corea del Sud
ha comunicato che un cittadino americano
ha varcato la Linea di Demarcazione Militare
ed è stato arrestato
dall’esercito nord coreano.

L’incidente è avvenuto a Panmunjom,
villaggio aperto alle gite turistiche
dove nel 1953
è stato firmato l’armistizio
tra i due paesi confinanti.

Panmunjom si trova nel cuore
della Demilitarized Zone,
una linea larga 4 chilometri
che divide la penisola da Est a Ovest
per una lunghezza di 248 chilometri.

Il cittadino,
un soldato americano
parte di un tour di orientamento
nella Joint Security Area,
avrebbe attraversato la linea “senza autorizzazione”
prima di essere preso in custodia.

Il Comando Onu ipotizza un errore,
tuttavia, secondo alcune fonti
le procedure di sicurezza nel villaggio
sono estremamente rigide
nei confronti dei visitatori,
che sono costantemente sotto osservazione.
Per questo motivo,
alcune testate giornalistiche
hanno considerato la possibilità
di diserzione militare.

 ITALIA
 ITALIA

Ubriaco al volante investe due ragazzi in bicicletta: morto 15enne
Tragico incidente a Garbagnate Milanese.
Due quindicenni,
che stavano attraversando la strada
in bicicletta sulle strisce pedonali,
sono stati travolti da un furgone.

Il ragazzo è morto sul colpo,
mentre l’amica è ricoverata in ospedale
in gravi condizioni.

L’uomo alla guida,
che si è fermato a prestare soccorso,
è risultato positivo all’alcool test
e privo di patente.

E’ stato immediatamente arrestato
e condotto al carcere di Milano.
Durante le indagini è emerso
che l’uomo era già stato denunciato
per guida in stato di ebbrezza e senza patente,
e anche per altri reati.

Insieme ai due ragazzi
erano presenti altri due amici,
per fortuna illesi.

ESTERI
ESTERI

 Stefan Krasowski

Seul, due missili balistici lanciati dalla Corea del Nord
La Corea del Nord
ha lanciato altri due missili
nel Mar del Giappone.
Lo rende noto
l’agenzia di stampa Yonhap,
che riferisce del lancio
partito da Sunan,
a Pyongyang.

I missili hanno volato
per circa 550 chilometri
prima di cadere a est della Corea,
fuori dalla zona economica
esclusiva del Giappone.

I due missili sono gli ultimi
di una lunga serie di esercitazioni
messe in atto dalla Corea del Nord.

Il ministero della Difesa giapponese
sta analizzando i lanci,
che sembrano essere una risposta
alle manovre congiunte
di sudcoreani e americani
percepite come una “provocazione”
da Pyongyang.

Pochi giorni prima, infatti,
un sottomarino americano
armato di testate nucleari
era arrivato
nel porto della Corea del Sud.

SCIENZA
SCIENZA

Scoperto soltanto giorni dopo un asteroide che ha sfiorato la Terra
Un asteroide ha “sfiorato” la Terra
ma nessun sistema l’aveva rilevato.
Si tratta dell’asteroide 2023 NT1,
avvistato dagli astronomi
sabato 15 luglio,
due giorni dopo il suo passaggio.

Il corpo celeste misura circa
60 metri di diametro.
L’impatto con la Terra
di un asteroide di questa grandezza
può avere effetti disastrosi.

Il Meteor Crater in Arizona,
del diametro di circa 1.200 metri,
creato dall’impatto di un meteorite
50mila anni fa, nel Pleistocene,
era poco più piccolo di 2023 NT1.
La sua potenza distruttiva
è stata pari a quella
di 600 bombe atomiche.

Più recentemente, nel 2013,
il meteorite di Chelyabinsk,
circa un terzo più piccolo di 2023 NT1,
era esploso nell’impatto con l’atmosfera
sopra la Russia,
causando un’onda d’urto
che ha mandato in frantumi vetri e muri,
e che ha ferito centinaia di persone.

Chelyabinsk e 2023 NT1
provenivano entrambi dal Sole
e non è stato possibile
vederli con anticipo.
Gli astronomi lo definiscono
“angolo cieco astronomico”
e secondo l’Agenzia Spaziale Europea (Esa)
questo fenomeno riguarda il 98,9%
del milione di asteroidi vicini alla Terra,
tra i 30 e i 100 metri di diametro.

 CULTURA & SOCIETA’
 CULTURA & SOCIETA’

Gli italiani popolo di tatuati
Circa il 48% della popolazione italiana
ha almeno un tatuaggio,
facendo decollare il nostro paese
in vetta alla classifica
come Paese più tatuato del mondo.

Il tatuaggio può rappresentare
davvero molte cose:
racchiude un periodo della vita,
un evento speciale
oppure semplicemente un capriccio estetico.
A volte sono ben nascosti,
altre invece sono impossibili da ignorare.

C’è un’altra curiosità
che riguarda gli italiani, o meglio la lingua italiana
che è al 9° posto nel mondo
come lingua più usata nei tatuaggi.
Frasi, citazioni o semplici parole
si possono leggere sui corpi
di persone italiane e non,
forse di chi viene in Italia per una vacanza,
e vuole portare via con sé
il ricordo di questa esperienza.

 SPORT
 SPORT

 Sandro Halank

Pellacani-Bertocchi bronzo ai Mondiali di tuffi
Ottimo risultato per la coppia azzurra
formata da Elena Bertocchi e Chiara Pellacani
che hanno conquistato la medaglia di bronzo
nella gara di sincro da 3 metri
ai mondiali di tuffi in corso di svolgimento
a Fukuoka, in Giappone.

A vincere la gara
è stata la coppia cinese Chang-Cheng,
mentre al secondo posto si sono classificate
le britanniche Mew Yensen-Harper.

Sul terzo gradino sono riuscite a salire
le due azzurre
dopo una battaglia all’ultimo tuffo
con la coppia statunitense,
che ha commesso un errore
nel tuffo finale.

Per la coppia azzurra si tratta
del primo podio a livello mondiale,
e per l’Italia di un ritorno sul podio
a distanza di 10 anni
da Cagnotto-Dallapè.

Inoltre, grazie al podio conquistato ai mondiali
le due azzurre conquistano
anche il pass per l’Italia
per le Olimpiadi di Parigi del 2024.
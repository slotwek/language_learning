ESTERI
ESTERI

 Qasioun News Agency

Siria, otto morti in esplosioni di due autobombe nel nord
Due autobombe
sono state fatte esplodere
nel nord della Siria.

La prima esplosione
si è verificata a Shawa,
un villaggio vicino al confine turco.
L’esplosione ha colpito
un’officina di riparazione auto,
uccidendo cinque civili
e ferendone altri dieci.

La seconda autobomba
è esplosa invece
nella città di Manbij,
ex roccaforte Isis
adesso sotto il controllo
delle Forze democratiche siriane.

Tre militari sono morti
nella seconda esplosione.

La notizia è stata diffusa
dall’Osservatorio siriano
per i diritti umani (Osdh),
una ong con sede nel Regno Unito.

Gli attentati ancora
non sono stati rivendicati.

ESTERI
ESTERI

 Linuxthink

Cina, attacco in un asilo provoca sei vittime
Un insegnante, tre bambini
e due genitori sono stati uccisi
in un attacco verificatosi
all’entrata di un asilo di Lianjiang,
nella provincia meridionale cinese
del Guangdong.

Secondo alcuni testimoni,
l’aggressore sarebbe giunto sul luogo
verso le 7,40 di lunedì mattina
portando con sé un coltello,
che ha utilizzato per colpire le vittime
all’entrata della scuola.

La polizia ha identificato il colpevole,
ora in stato di fermo,
si tratta di un uomo di 25 anni
responsabile di “aggressione intenzionale”.

In Cina, dal 2010 ad oggi,
gli attacchi che hanno preso di mira
istituti scolastici
sono 17,
10 dei quali sono avvenuti
solo negli ultimi cinque anni.
Dato che il paese ha imposto
pesanti restrizioni sul porto d’armi da fuoco,
i reati con arma bianca
(cioè armi che non sparano)
sono sempre più frequenti.

 ITALIA
 ITALIA

La “palpata breve” non è reato, a Roma assolto un bidello
Antonio Avola, 66 anni,
bidello di un istituto scolastico romano,
sarà assolto dall’accusa
di violenza sessuale.

Il 12 aprile del 2022
l’uomo aveva toccato i glutei
di una studentessa di 17 anni.
Una manovra maldestra, “accidentale”,
che ha fatto vincere
la tesi difensiva dell’“atto scherzoso”.

Il Pubblico Ministero
aveva chiesto per il bidello
la condanna a 3 anni e 6 mesi di reclusione,
provando la volontà dell’uomo
di palpeggiare Laura, la studentessa.

La ragazza racconta
che stava salendo le scale
insieme a un’amica
per andare in classe,
quando ha sentito qualcuno da dietro
che le metteva le mani nei pantaloni,
sotto gli slip.
Poi quelle mani,
prima le hanno toccato i glutei,
poi afferrato le mutandine,
sollevandole di due centimetri.

La ragazza si è girata
e ha visto il bidello.
L’amica ha confermato
di aver visto il palpeggiamento.

Seppure i giudici hanno creduto
alla versione di Laura,
l’azione è stata troppo breve
e quindi hanno escluso
qualsiasi “concupiscenza”.

roma.corriere.it

roma.corriere.it

ESTERI
ESTERI

Wizz Air nega volo a un veterano ucraino amputato, polemiche
La compagnia aerea low cost ungherese “Wizz air”
non ha permesso
a un veterano di guerra ucraino con una protesi,
di imbarcarsi su un volo
con partenza da Tel Aviv
e arrivo a Varsavia.

In un comunicato su twitter,
la compagnia aveva spiegato
che la decisione era giustificata
dal fatto che l’uomo
avesse una condizione medica
che poteva metterlo a rischio
durante il volo.

In un video girato da alcuni passeggeri
e mostrato anche dai media
di Kiev e di Israele,
si vede l’uomo spiegare
di aver perso la gamba durante la guerra
e di stare tornando a casa
dalla sua famiglia.
L’uomo ha mostrato uno zaino
con dei regali per i familiari
e ha chiesto al personale
di poter restare a bordo dell’aereo.

Alcuni testimoni hanno inoltre riportato
che, scendendo dall’aereo,
l’uomo sarebbe caduto ferendosi le mani.
La compagnia ha affermato
di aver fornito un posto a sedere
e dell’acqua al passeggero
in attesa dell’assistenza aeroportuale.

 ITALIA
 ITALIA

Ondata di caldo in Italia
Allerta meteo
per il gran caldo sull’Italia:
una massa di aria calda di origine subtropicale
ha infatti provocato l’innalzamento
delle temperature.

Il picco si registra
tra lunedì e mercoledì
con temperature oltre i 40 gradi
sulle isole maggiori,
ma il caldo si farà sentire
su tutta la penisola.

Infatti anche nella Pianura Padana
e nelle grandi città
come Roma e Firenze,
la colonnina di mercurio
segna punte di 37-38 gradi.

Il climatologo Gozzini spiega
che “questi valori sono 6-7 gradi in più
rispetto alle medie
delle temperature di luglio”.

Domenica 9 sono state nove le città
a cui è stato assegnato il bollino rosso:
Bolzano, Firenze, Frosinone, Palermo,
Perugia, Rieti, Roma,
Torino e Viterbo.

 SALUTE
 SALUTE

In Africa arriva il vaccino contro la malaria
Dal 2019, Ghana, Kenya e Malawi
forniscono il vaccino contro la malaria
attraverso il Malaria Vaccine Implementation Programme (MVIP),
coordinato dall’OMS
e finanziato da Gavi,
the Vaccine Alliance,
il Fondo Globale per la Lotta all’AIDS,
alla Tubercolosi e alla Malaria,
e Unitaid.

Adesso, finalmente milioni di vaccini
(ben 18 milioni) contro la malaria
stanno per arrivare in Africa
e continueranno per i prossimi due anni.
Secondo questo programma,
12 paesi africani riceveranno delle dosi
per continuare a vaccinare.

La malaria rappresenta ancora
una delle cause principali di morte
del continente:
uccide, infatti, ogni anno
quasi mezzo milione di bambini
al di sotto dei 5 anni.

Al momento sono stati vaccinati
oltre 1,7 milioni di bambini.
Il vaccino somministrato
è sicuro ed efficace,
in quanto avrebbe già determinato
una effettiva riduzione della malaria
e un calo delle morti infantili.

Le prime dosi di vaccino
arriveranno nei Paesi
nell’ultimo trimestre del 2023
e i Paesi inizieranno a distribuirle
all’inizio del 2024.

 CULTURA & SOCIETA’
 CULTURA & SOCIETA’

 Solen Feyissa

A 85 anni racconta la storia di Auschwitz su Tiktok
E’ diventato virale ancora una volta
il video-racconto di Tova Friedman,
una donna di 85 anni
sopravvissuta all’Olocausto
che, grazie all’aiuto
del nipote diciassettenne,
racconta la propria storia su TikTok.

L’avventura dei due
ha avuto inizio nel 2021,
quando Aron Goodman
ha cominciato a filmare le storie della nonna
nel loro salotto di Morristown,
nel New Jersey.

Da allora,
i loro video hanno raggiunto
75 milioni di visualizzazioni.

Davanti alla telecamera,
Friedman racconta la sua storia
da quando, a quattro anni,
è scampata a un’esecuzione di massa in Polonia.
A sei anni,
assieme alla sua famiglia,
viene mandata al campo di sterminio di Auschwitz.
In uno dei video più popolari,
Friedman mostra il tatuaggio identificativo
impresso sul braccio.

La sua missione
non è solo raccontare le storie
del milione e mezzo di bambini ebrei
assassinati dai nazisti,
ma anche di incitare alla cautela.
Secondo Friedman, infatti,
“l’Olocausto iniziò meno di vent’anni dopo
il Mein Kampf di Adolf Hitler.
Nell’era di Internet,
il cambiamento può avvenire molto più rapidamente
rispetto a ottant’anni fa.”
Per questo motivo ritiene importante
usare qualunque mezzo
per diffondere la memoria
anche tra i più giovani.

TANTI AUGURI A THOMAS, LA VOCE DI EASY ITALIAN NEWS!
ITALIA
 ITALIA

 Gianni Franco

Auto investe e uccide famiglia
A Santo Stefano di Cadore,
in provincia di Belluno,
una donna ha investito e ucciso
una famiglia di 3 persone
e ferito una quarta.

La famiglia,
composta da Mariagrazia Zuin,
il genero e il nipotino di 2 anni,
stava attraversando la strada
quando è stata falciata dall’auto:
nello scontro è rimasta ferita
in modo non grave
anche Elena Potente,
figlia della donna e mamma del bimbo.

Alla guida della macchina
c’era una turista tedesca di 30 anni:
dai primi accertamenti
l’auto viaggiava a forte velocità
e non sono stati riscontrati
segni di frenata.
La donna è stata ricoverata in ospedale
in stato di choc
e le analisi del sangue effettuate
dovranno dire se era
sotto l’effetto di alcool o stupefacenti.

La polizia che indaga sull’incidente
ha arrestato la donna
con l’ipotesi di reato di omicidio stradale plurimo.
Gli inquirenti hanno proceduto
al sequestro del cellulare della donna,
che potrebbe essere stata la causa
della sua distrazione:
per guardare il cellulare infatti
non si sarebbe accorta della famiglia
che stava attraversando la strada.

ESTERI
ESTERI

Cocaina alla Casa Bianca
Una bustina contenente polvere bianca,
probabilmente cocaina,
è stata trovata nella West Wing
della Casa Bianca.

Il ritrovamento è avvenuto domenica scorsa
da parte dell’Intelligence.
L’edificio è stato
immediatamente evacuato.

La notizia è stata diffusa
dalla Cnn e dal “Washington Post”,
che hanno intercettato
una comunicazione radio
dei vigili del fuoco di Washington D.C.,
in cui si annunciava
il risultato delle prime analisi
della sostanza.

Al momento della scoperta
il presidente Joe Biden
si trovava a Camp David.

Dopo poco, l’allarme è rientrato
e i tour dei visitatori
alla residenza presidenziale
sono ripresi.

 ITALIA
 ITALIA

Milano, incendio in casa di riposo, 6 le vittime
Verso l’1.30 della mattina del 7 luglio,
è scoppiato un incendio
in una residenza per anziani di Milano,
che ha provocato la morte di sei persone.

Le vittime sono cinque donne e un uomo,
due di loro sono morti
a causa delle fiamme,
mentre gli altri sono deceduti
per intossicazione da fumo.

81 persone sono state portate
in 15 ospedali di Milano.

Secondo le prime indagini,
le fiamme sarebbero partite da un letto
della Casa dei Coniugi di via dei Cinquecento,
ma ancora non è chiaro
cosa possa averle innescate.
Un impiegato di servizio
ha fortunatamente dato l’allarme con rapidità,
permettendo il contenimento dell’incendio.

L’edificio che ospita la residenza
risale al 1920
ed è costituito da tre piani
con 210 posti letto.
La residenza è gestita
da una cooperativa privata,
Proges,
responsabile di 300 strutture
su tutto il territorio italiano.

La Procura di Milano
ha aperto un fascicolo
per omicidio colposo plurimo,
mentre le indagini continuano.

 ITALIA
 ITALIA

 European Union 2019 – Source: EP

Aperto il testamento di Berlusconi
Il testamento di Silvio Berlusconi
è stato aperto
e le sue disposizioni
sono state comunicate
agli eredi.

Il gruppo Fininvest è stato diviso
tra i figli Piersilvio e Marina,
che insieme deterranno
il 53% delle azioni della società.
Non ci sarà, quindi,
il controllo solitario
da parte di qualcuno.

All’ultima compagna di Berlusconi,
Marta Fascina,
e al fratello,
andranno invece 100 milioni di euro.

Lascia, infine, 30 milioni
all’amico Marcello Dell’Utri,
da sempre collaboratore stretto
del Cavaliere;
più volte coinvolto
in molteplici scandali,
Dell’Utri ha sempre ricevuto “regali”
da parte di Berlusconi.

Il resto del patrimonio
è difficile da quantificare,
dividendosi in immobili,
opere d’arte e mezzi di trasporto di lusso
come yatch,
ma dovrebbe ammontare
a una cifra
superiore ai 5 miliardi di euro
che andrà divisa
tra i 5 figli di Berlusconi.

 ITALIA
 ITALIA

Avvistati pesci scorpione in Calabria, allerta
Nei giorni scorsi sono stati avvistati
due esemplari di pesci scorpione
nelle acque calabresi,
lungo la costa dello Ionio.

Il primo avvistamento è avvenuto
all’Isola Capo Rizzuto (Crotone),
da parte di alcuni pescatori,
i quali hanno catturato
un esemplare di questo pesce;
il secondo invece è stato avvistato
e fotografato da un subacqueo
durante una immersione
a Marina di Gioiosa Ionica (Reggio Calabria).

Si tratterebbe di una specie aliena,
cioè non originaria del Mediterraneo,
che avrebbe raggiunto le nostre acque
attraversando il canale di Suez
a causa dell’innalzamento delle temperature
delle acque marine.

Già nel 2016 questo pesce
era stato avvistato
al largo della Sicilia sud orientale.

Questa specie di pesce
potrebbe mettere a rischio
gli equilibri originari del Mediterraneo
e alterarne gli ecosistemi.
Il problema maggiore legato a questa specie
sono le sue lunghe spine velenose
che potrebbero essere letali, o comunque
causare conseguenze gravi e dolorose.

 TECNOLOGIA
 TECNOLOGIA

 DiscoA340

Decollato con successo l’Ariane 5
Il razzo europeo Ariane 5
è decollato con successo
per il suo ultimo volo.

Dopo due rinvii
avvenuti il 16 giugno per problemi tecnici
e il 4 luglio per maltempo,
il razzo è finalmente partito
dal centro spaziale della Guyana
a Kourou.

Il razzo trasporta il Syracuse 4B,
un satellite per le comunicazioni militari francesi,
e un satellite sperimentale tedesco.

Negli ultimi anni l’Ariane 5
ha lanciato con successo
numerosi satelliti fondamentali
per le comunicazioni nello spazio,
incluso il lancio nel 2021
del telescopio Webb per la Nasa.

Dopo 27 anni e 117 lanci
sarà sostituito dall’Ariane 6
che dovrebbe effettuare
il suo primo volo inaugurale
entro la fine del 2023.

 TECNOLOGIA
 TECNOLOGIA

Inaugurata Threads, rivale di Twitter
Meta, compagnia proprietaria
di Facebook e Instagram,
ha inaugurato Threads,
una nuova piattaforma
che si pone sul mercato
come principale rivale di Twitter.

Mark Zuckerberg ha annunciato
che nel corso della prima giornata
30 milioni di utenti
hanno già effettuato la registrazione.

La piattaforma permetterà di creare
e condividere contenuti testuali
secondo un formato simile
a quello di Twitter,
vale a dire caratterizzato
da retweet e citazioni.

Tuttavia, importando le informazioni dell’utente
da Instagram,
il profilo sarà meno anonimo
di quanto non fosse su Twitter.

La piattaforma
non è ancora disponibile in Europa,
dove il Garante Privacy irlandese
ha espresso alcune preoccupazioni.

Elon Musk ha annunciato
una possibile citazione in giudizio
nei confronti di Meta:
la preoccupazione del CEO di Twitter
è che la compagnia abbia “abusato
dei segreti commerciali
e della proprietà intellettuale” della piattaforma,
arrivando perfino ad assumere
alcuni dei loro impiegati.

Non è ideale che Threads venga inaugurata
in un momento di particolare difficoltà per Twitter,
dopo che Musk ha posto
un limite di lettura di 600 tweet
per i non abbonati,
suscitando ira e polemiche.
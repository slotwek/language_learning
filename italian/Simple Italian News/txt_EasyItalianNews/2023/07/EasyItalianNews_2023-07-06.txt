ESTERI
ESTERI

 Zuzu

Sparatoria a Philadelphia, morti e feriti
Nella notte tra il 3 e 4 luglio
c’è stata una sparatoria a Philadelphia
dove hanno perso la vita cinque persone
e due bambini sono stati feriti.

La polizia ha riferito
che il presunto responsabile
è stato arrestato.

Le vittime sono uomini
tra i 20 e i 59 anni.
I due bambini feriti
hanno 2 e 13 anni.

L’aggressore è un uomo di 40 anni
che indossava un gilet antiproiettile
ed era armato con un fucile e una pistola.
È stato arrestato
vicino al luogo della sparatoria.

La polizia avrebbe arrestato
anche una seconda persona
che avrebbe risposto al fuoco.

È l’ennesima strage
durante la ricorrenza americana
dell’Independence Day:
almeno tre persone sono morte
e altre otto sono rimaste ferite
in una sparatoria intorno alla mezzanotte
in un parcheggio a Fort Worth, Texas.

Durante lo scorso fine settimana
due persone sono state uccise
e 28 sono rimaste ferite
in una sparatoria
durante una festa di quartiere a Baltimora.

Dall’inizio dell’anno in Usa
si contano 339 sparatorie di massa.

 ITALIA
 ITALIA

 Blackcat

Scheletro ritrovato al Pigneto
Il pm di Roma ha ordinato
una serie di accertamenti completi
sullo scheletro
che è stato ritrovato
nella zona del Pigneto,
a Roma.

Nel parco in via Ettore Fieramosca,
di proprietà delle Ferrovie,
è infatti stato ritrovato
il cadavere di una donna
con una catenina al collo.

La procura di Ancona
ha contattato le autorità romane
per richiedere un confronto
tra il dna dello scheletro
e quello di Andrea Rabciuc,
la 28enne rumena
scomparsa nelle campagne di Montecarotto
nel 2022.

Questo potrebbe fare luce
sul caso ancora irrisolto
che vede il fidanzato
come unico sospettato.

Verranno quindi effettuate
tutte le analisi sul cadavere
e sulla collanina
per poter risalire
all’identità del corpo.

ESTERI
ESTERI

 Güldem Üstün

Kenya, marcia indietro sul divieto di disboscamento
A sei anni dall’annuncio dell’embargo
sul disboscamento delle foreste del Kenya,
il presidente William Ruto
ha revocato il divieto.
La decisione è motivata
dalla necessità di spronare economicamente
interi settori
che in Kenya dipendono dal legname.

Ruto ha annunciato un sistema
volto a garantire
che solo gli alberi maturi
vengano abbattuti,
piantandone altri per rimpiazzarli.

Tuttavia, la decisione
ha preoccupato gli ambientalisti:
Paula Kahumba,
attivista ambientale e conservazionista,
ha indicato la possibilità
che il cambio di rotta
aumenti significativamente
il tasso di disboscamento illegale.

Inoltre, sarà difficile
per i nuovi alberi piantati
rimpiazzare “il valore ecologico,
sociale, culturale e genetico
delle foreste di vecchia crescita”.

Anche secondo Greenpeace Africa,
la decisione rischia
“conseguenze ambientali catastrofiche”.

 ITALIA
 ITALIA

 Andrzej Otrębski

Madre partorisce sul Frecciabianca Roma-Torino
I passeggeri a bordo
del treno Frecciabianca di lunedì,
partito da Roma e diretto a Torino,
sono rimasti sorpresi
quando una giovane mamma
ha dato alla luce la sua seconda figlia
durante il viaggio.

Il lieto fine è stato garantito
dall’aiuto di Isabella Carnero,
un’operatrice sanitaria dell’Ospedale di Pisa,
la quale ha gestito il parto in videochiamata
con una collega ostetrica
mentre il treno era fermo ad Arquata Scrivia,
in provincia di Alessandria.

Il caposervizi era responsabile
dell’inquadratura del telefono,
mentre il capotreno era presente
per prestare supporto fisico ed emotivo
alla madre.
Una signora di 86 anni
ha prodotto perfino
degli asciugamani puliti e stirati
da una valigia.

Attorno alle 12,
dopo appena 40 minuti di travaglio,
è nata una bambina in ottima salute.
Mamma e neonata
sono state trasportate
all’ospedale di Novi Ligure,
e il treno è arrivato a Torino
con soli 30 minuti di ritardo.

 CULTURA & SOCIETA’
 CULTURA & SOCIETA’

 Chakie2

Icon of the Seas, il transatlantico più grande del mondo
La nave da crociera
più grande del mondo
ha dimensioni davvero da immaginario fiabesco.

Costruita in Finlandia,
finalmente è pronta per attraversare
gli oceani di tutto il mondo.
Icon of the Seas,
la nave di Royal Caribbean International
misura la bellezza di 365 metri di lunghezza,
e pesa circa 250 tonnellate;
il maestoso Titanic era solo un quinto
delle dimensioni del nuovo transatlantico.

Inutile fantasticare
su cosa ci possa essere a bordo
di una nave così grande:
sarà dotata di tutti i comfort
e di tutti i possibili svaghi
per i fortunati ospiti.

Wonder of the Seas finora
era stata la nave più grande
della flotta Royal Caribbean,
ma con Icon of the Seas,
l’azienda si è davvero superata
anche riguardo alla tecnologia
usata nella sua costruzione.

Il primo viaggio di questo fantastico transatlantico
sarà un test importante
per verificare l’affidabilità dei motori,
scafo, sistema frenante, guida,
rumore e livelli di vibrazione.

video.repubblica.it

video.repubblica.it

 SPORT
 SPORT

 Antoine Dellenbach

Brasile, multa da 3 milioni di euro a Neymar per il «lago abusivo» nella sua villa
Il calciatore Neymar
ha ricevuto una multa
da 3 milioni di dollari
per aver costruito un laghetto,
nella sua villa alla periferia di Rio de Janeiro,
senza aver richiesto
la necessaria licenza ambientale.

La stella del Paris Saint-Germain
ha la sua villa a Mangaratiba,
una zona turistica
a circa 130 km da Rio.
Il consiglio comunale della città
ha comminato quattro multe per diverse infrazioni,
tra cui la deviazione
e l’utilizzo di acque fluviali,
e “la rimozione di terreni
e l’abbattimento di vegetazione
senza autorizzazione”.

Neymar ha 20 giorni
per impugnare la sanzione.
Nella sua abitazione,
oltre al laghetto,
era in costruzione una spiaggia,
i cui lavori sono stati bloccati dalle autorità.

 SPORT
 SPORT

Buon esordio per Musetti e Sinner a Wimbledon
È iniziata bene l’avventura a Wimbedon
per due dei tennisti azzurri presenti:
sia Lorenzo Musetti che Jannik Sinner
hanno infatti vinto
il loro match di esordio,
in una giornata caratterizzata dalla pioggia.

Musetti ha avuto la meglio su Varillas
in 3 set con il punteggio di 6-3 6-1 7-5
e ha così ottenuto la sua prima vittoria
a Londra.

“È un giorno memorabile,
aver vinto è una conferma
e una soddisfazione”,
queste le parole del carrarese
al termine dell’incontro.
Ora è atteso al secondo turno
dalla sfida con lo spagnolo Munar.

Tutto facile anche per Sinner
che ha piegato Juan Cerundolo
con un triplo 6-2
e ha conquistato l’accesso al secondo turno
dove giocherà contro l’argentino Schwartzman.
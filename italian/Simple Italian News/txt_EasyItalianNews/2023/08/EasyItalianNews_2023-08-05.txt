ESTERI
ESTERI

 NigerTZai

Trattative in Niger
In Niger si tenta
la via delle trattative
per riportare l’ordine
ed evitare ulteriori scontri.

Una delegazione di Ecowas
(Comunità economica
degli Stati dell’Africa dell’Ovest)
si è recata sul posto
per trattare con i golpisti.

Nel frattempo la Nigeria
ha interrotto le forniture
di energia elettrica a Niamey,
per spingere i militari golpisti
a cedere alle richieste.

Per la giunta militare
si tratta di un duro colpo,
dato che Niamey
dipende per oltre il 70%
dalle forniture energetiche delle Nigeria.

I golpisti si erano comunque detti intenzionati
a non arrendersi
e a non ritirarsi,
nemmeno di fronte alla minaccia
di un intervento armato.

Dalle trattative delle prossime ore
dipenderà la decisione di Ecowas
di intervenire o meno
con le forze armate.
Nel frattempo
continua l’evacuazione dei civili.

 ITALIA
 ITALIA

 Ggia

Notte di sbarchi a Lampedusa
Nel corso delle ultime 36 ore
l’isola di Lampedusa,
che ha una popolazione totale
di 5.800 persone,
ha accolto 2.168 persone
provenienti da una decina di paesi africani diversi.

Circa 20 barchini
con a bordo tra le 6 e le 70 persone
sono stati soccorsi da Guardia costiera,
Guardia di finanza,
e dalle ONG Open Arms e Astral.

Secondo i resoconti dei migranti,
17 delle imbarcazioni
sono partite da Sfax,
mentre le altre provengono da Sidi Man Sour,
Monastir e Sidi Ahmed,
sempre in Tunisia.

Sono stati presi provvedimenti
per iniziare il trasferimento dei migranti
nelle città del resto d’Italia:
500 persone verranno trasferite in traghetto
a Porto Empedocle,
mentre per gli altri sono stati organizzati
voli di trasferimento
per Bergamo e Bari.

 ITALIA
 ITALIA

18enne assassinato brutalmente per aver denunciato i datori di lavoro
Mahmoud Abdalla, di 18 anni,
lavorava per due egiziani
di 27 e 26 anni:
Abdelwahab Kamel,
alias Tito,
e Mohamed Ali Abdelghani,
detto Bob.

Il ragazzo aveva denunciato
i suoi datori di lavoro
durante un sopralluogo della Guardia di Finanza
nel barber shop di Sestri Ponente,
a Genova,
nel quale il ragazzo lavorava in nero
da alcune settimane.
Mahmoud aveva raccontato agli agenti
di essere “sfruttato”
e pagato poi “sotto banco”.
La Finanza ha aperto un’indagine.

Tito e Bob si sono vendicati
uccidendo il ragazzo,
facendone a pezzi il corpo
e decapitandolo per evitarne il riconoscimento,
per poi gettare i resti
da una scogliera.

I due egiziani sono stati arrestati
con l’accusa di omicidio.

ESTERI
ESTERI

Cina, limiti sull’utilizzo degli smartphone per i più giovani
Una nuova proposta
elaborata dalla Cyberspace Administration of China
ha delineato delle nuove regole
che dal 2 settembre
porranno dei limiti stretti
sull’utilizzo degli smartphone e di internet
per i minorenni.

Per esempio,
chiunque abbia meno di 18 anni
non potrà utilizzare il telefono
tra le 22 e le 6 di mattina.
Inoltre, sono stati introdotti
permessi diversi a seconda dell’età:
i bambini al di sotto degli otto anni
potranno utilizzare il telefonino
al massimo per 40 minuti
nell’arco di 24 ore.
Invece, i ragazzi di 16 e 17 anni
avranno due ore a disposizione.

I genitori avranno la possibilità
di aggirare i limiti
se scelgono di farlo.

L’iniziativa è volta a evitare
che la generazione più giovane
sviluppi una dipendenza da internet,
e a creare un “ambiente online positivo”.

 ITALIA
 ITALIA

Progetto sperimentale: taxi gratis all’uscita dalle discoteche
E’ stato firmato un protocollo d’intesa
tra il ministro dei trasporti e delle infrastrutture
Matteo Salvini
e le associazioni rappresentative
dei locali di intrattenimento notturni.

Questo progetto sperimentale prevede
che all’uscita
di alcune delle discoteche più frequentate
ci siano taxi gratis
che riportino a casa ragazzi
con livelli di alcol in corpo
superiori al limite.

Per il momento il progetto è valido
solo per sei discoteche
durante agosto.

Questa intesa ha lo scopo di diminuire
le sempre più frequenti
tragedie del sabato sera.

I voucher per i taxi
verranno distribuiti
direttamente dai locali notturni,
previa convenzione
con le compagnie di tassisti.

Il periodo di prova durerà
fino a metà settembre,
successivamente si valuteranno i risultati
e una eventuale fattibilità
a livello nazionale.

 CULTURA & SOCIETA’
 CULTURA & SOCIETA’

 Eckhard Pecher

In Irlanda 84 mila euro per trasferirsi in un’isola
Il Governo dell’Irlanda ha pubblicato un bando,
Our Living Islands,
in cui offre 84 mila euro
per ripopolare le isole
che si affacciano sull’Atlantico.

La condizione è prendersi cura
e mantenere inalterata
la biodiversità delle terre.

Un grandioso progetto
per cambiare completamente vita,
in quanto le isole non hanno molti collegamenti
con la terraferma,
ma offrono spiagge stupende,
mare limpido, aria pulita
e possibilità di vivere
lontano da stress e inquinamento.

Sono 23 isole,
tutte affacciate sull’Oceano Atlantico,
e hanno una popolazione molto ridotta:
la più grande è Arainn
e conta 700 abitanti.

Chi vuole ottenere gli 84 mila euro,
dovrà essere o diventare proprietario
di un immobile sull’isola,
scegliendo una casa da ristrutturare
oppure rimasta sfitta
per almeno due anni.

Maggiori incentivi verranno erogati
a chi deciderà di aprire un’attività commerciale
nell’isola prescelta.
Le candidature si potranno inviare
tra il 2023 e il 2026
al sito ufficiale del governo irlandese.

 SPORT
 SPORT

Italia femminile eliminata dal Mondiale di calcio
La nazionale femminile di calcio
è stata eliminata dal mondiale
in corso in Australia e Nuova Zelanda
dopo aver perso contro il Sudafrica per 3-2.

Le azzurre erano padrone del proprio destino
e sarebbe bastato vincere o pareggiare
per passare il turno,
complice anche la vittoria
della Svezia sull’Argentina.

L’Italia era partita bene
passando in vantaggio
dopo soli dieci minuti
grazie a un rigore trasformato da Caruso,
ma poi una papera di Orsi
ha regalato il pareggio
dopo venti minuti.

Nella ripresa è il Sudafrica a fare la partita
e a passare in vantaggio,
ma dopo appena 5 minuti
l’Italia trova il pareggio grazie a Girelli.
La partita però non è finita
e il Sudafrica trova il gol vittoria al 90’.

A passare il turno sono perciò
la Svezia e il Sudafrica.

Queste le parole del ct Bartolini
al termine dell’incontro:
“Ci dispiace molto perché abbiamo lavorato tanto
durante questo periodo
per passare il girone
e non ci siamo riuscite.
L’avversario principale oggi
non era il Sudafrica
ma noi stesse”.
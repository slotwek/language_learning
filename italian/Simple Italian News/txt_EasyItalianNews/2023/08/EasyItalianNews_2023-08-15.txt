ESTERI
ESTERI

 Simon Liu / Office of the President (中華民國總統府)

Vicepresidente di Taiwan in Usa
Il vicepresidente di Taiwan, William Lai,
ha annunciato che il suo volo
effettuerà uno scalo a New York,
e questo ha suscitato
l’immediata reazione della Cina.

Il governo di Pechino
si è infatti opposto
a qualsiasi contatto tra gli Stati Uniti
e i “separatisti-indipendentisti di Taiwan”.

Ha anche annunciato,
in una nota diffusa online,
che Pechino “sta seguendo da vicino
gli sviluppi della situazione
e adotterà misure risolute e forti
per salvaguardare la propria sovranità
e integrità territoriale”.

Il vicepresidente Lai
è partito da Taipei
per recarsi in Paraguay
per la cerimonia di insediamento
del presidente Santiago Peña.
Il suo volo dovrà quindi effettuare
il contestato scalo
negli Usa.

Questo fatto,
secondo il governo cinese,
potrebbe oltrepassare quella “linea rossa”
nei rapporti tra Stati Uniti e Cina.

ESTERI
ESTERI

 Yamaguchi先生

Corea del Nord, terremoti vicino al sito dei test nucleari
In Corea del Nord
due terremoti di lieve entità
sono stati registrati
in un sito vicino a quello
in cui si svolgono test nucleari.

Sono gli ultimi
di una serie di terremoti naturali
che hanno colpito la regione
negli ultimi mesi.

A rilevarlo è l’agenzia meteorologica statale
della Corea del Nord,
secondo quanto riportato
dall’agenzia Yonhap.

L’epicentro del primo terremoto
è stato a una profondità di 15 km,
quello del secondo invece,
a una profondità di 5 km.

Kilju, luogo dell’epicentro,
ospita il sito di test nucleari
della Corea del Nord.
Dall’inizio del 2022
sono otto i terremoti naturali
che avrebbero colpito l’area.

amp.tgcom24.mediaset.it

amp.tgcom24.mediaset.it
 ITALIA
 ITALIA

 andrea

L’Etna è in eruzione
È di nuovo caos
all’aeroporto di Catania.
Dopo l’incendio del mese scorso,
ora a bloccare i voli
è l’eruzione dell’Etna.

L’ultimo comunicato
dell’Osservatorio etneo
registra una “fontana di lava”,
che ha prodotto una nube eruttiva
dispersa dai venti in direzione Sud.
Inoltre si osserva un trabocco lavico
dal fianco meridionale
del cratere di Sud-Est.

Dal punto di vista sismico,
l’ampiezza media
del tremore vulcanico
è aumentata.
Il centro delle sorgenti
del tremore vulcanico
è stato localizzato
in corrispondenza del cratere di Sud-Est,
a una quota
di circa 2.900 metri.

tg.la7.it

tg.la7.it

 ITALIA
 ITALIA

 arndw

Mucca va a spasso per l’autostrada
La mattina
di lunedì 14 agosto
una mucca è riuscita a entrare
in una carreggiata dell’autostrada A2,
tra gli svincoli
di Pontecagnano Nord
e San Mango Piemonte,
in provincia di Salerno,
in Campania.

Lo riferisce l’Anas,
società del Gruppo FS Italiane
che ha provveduto
a risolvere la questione.

Il tratto stradale
è particolarmente trafficato
in questi giorni
per via del ponte di Ferragosto,
e la presenza della mucca in autostrada
ha bloccato temporaneamente il traffico.

edizionecaserta.net

edizionecaserta.net
ESTERI
ESTERI

Coccole al cucciolo di tricheco orfano
Tutti i cuccioli hanno bisogno
di coccole e di affetto per sopravvivere,
specie quando perdono la mamma:
è proprio quello che è successo
a un cucciolo di tricheco
a cui è stata prescritta
una dose quotidiana di coccole
da parte dei volontari
che lo stanno aiutando a sopravvivere
alla perdita della madre.

Il cucciolo di maschio del Pacifico
è stato trovato da solo,
a chilometri di distanza dall’oceano artico,
disidratato e forse con un’infezione in corso;
è stato trasportato a Seward,
dove ha sede l’Alaska SeaLife Centre.

All’arrivo dei soccorsi,
gli operatori hanno provato a controllare
se ci fossero trichechi adulti nelle vicinanze,
ma purtroppo le ricerche sono state vane.

Il piccolo viene nutrito ogni tre ore
con latte artificiale tramite un biberon,
e riceve dosi di coccole 24 ore su 24
da parte degli operatori zoologici
che stanno cercando di mantenerlo calmo
e favorirne lo sviluppo,
visto che il cucciolo ha un mese.
Malgrado la tenera età,
il gigantesco piccolo pesa 64 chilogrammi.

messaggeroveneto.gelocal.it

messaggeroveneto.gelocal.it

AMBIENTE
AMBIENTE

Inquinato il 32% delle coste
Secondo uno studio condotto da Legambiente
il 32% delle coste di mari e laghi italiani
è inquinato:
in pratica ogni 78 km
c’è una zona con valori oltre il limite.

I dati sono stati raccolti
da Goletta Verde e Goletta dei Laghi
che hanno fatto tappa
in 18 regioni italiane
e in circa 40 laghi della penisola
da giugno a inizio agosto.

I punti più critici sono risultati
le foci dei fiumi,
i canali e i corsi d’acqua
che sfociano nel mare o in un lago.

Inoltre solamente nel 15% delle zone inquinate
era presente un cartello,
obbligatorio per legge,
che indicava il divieto
di balneazione nella zona.

Legambiente ha fatto 3 proposte
al governo Meloni:
una relativa alla nomina
del commissario per la depurazione,
dato che l’Italia è indietro
nell’opera di depurazione delle acque reflue;
una relativa alla istituzione di più aree protette,
e una relativa ai progetti dell’eolico off-shore.

 CULTURA & SOCIETA’
 CULTURA & SOCIETA’

Roby Ferrari

Il Ferragosto in Italia
Il Ferragosto si festeggia
il 15 agosto
ed è una festa tradizionale italiana.

Il nome deriva da “feriae Augustii”
(dal latino, “riposo di Augusto”),
una festività risalente al 18 a.C.
per celebrare la fine
dei principali lavori agricoli.

In seguito la Chiesa Cattolica
decise di far coincidere questa usanza laica
con quella religiosa
dell’Assunzione di Maria.

I festeggiamenti anticamente
consistevano in corse di cavalli
e di altri animali
come buoi, asini e muli
che solo il 15 agosto
venivano dispensati
dal lavoro nei campi
e addirittura agghindati con fiori.

In tutta Italia ogni anno si festeggia
il giorno centrale dell’estate
con tantissime sagre,
spettacoli, concerti,
mercati ed eventi
in montagna o al mare.
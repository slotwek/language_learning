ITALIA
 ITALIA

Naufragio nel canale di Sicilia, 41 le vittime
Circa 41 persone sono annegate
nel canale di Sicilia
dopo che un barchino,
salpato giovedì scorso da Sfax,
in Tunisia,
è affondato nel suo tragitto verso l’Italia.

La tragedia è stata narrata
da tre uomini e una donna,
originari di Costa d’Avorio e Guinea,
unici sopravvissuti al naufragio
grazie al salvataggio
della motonave bulk carrier Rimona.

Secondo le ricostruzioni,
sei ore dopo essere partiti da Sfax in 45,
inclusi tre bambini,
il barchino di metallo e senza motore fuoribordo,
si è ribaltato a causa di un’onda,
e poi è affondato.

I sopravvissuti sono stati trasferiti
al centro di accoglienza di Lampedusa,
la cui capienza è di 400 persone
ma dove gli ospiti
sono circa 1.500.
A breve è previsto il trasferimento
di almeno mille persone
per alleggerire il carico
sulle risorse della Croce Rossa.

 ITALIA
 ITALIA

 VillageHero

Incendi in Sardegna
In Sardegna nel Nuorese,
in particolare a Posada e Siniscola,
si sono sviluppati circa 41 incendi.

Anche nella zona di Cagliari
ci sono stati focolai,
intorno a Quartu Sant’Elena.

Gli incendi hanno distrutto
circa 700 ettari e un campeggio,
il propagarsi delle fiamme
è stato favorito
dal vento di maestrale.

Quattro persone sono rimaste ferite
e centinaia di persone,
tra cui molti turisti,
sono state evacuate per precauzione.
Alcune zone sono rimaste
senza acqua potabile per circa 24 ore.
I vigili del fuoco,
con l’ausilio dei Canadair,
sono riusciti a domare le fiamme.

Sono partite le indagini del corpo forestale
per accertare le cause degli incendi.
In alcuni punti sono infatti stati trovati
degli inneschi
a segnalare la natura dolosa dei fuochi.

ESTERI
ESTERI

 Mutasim0hourani

Bolivia, autobus si ribalta, diversi morti
Nel dipartimento di Chuquisaca,
nel sud della Bolivia,
un bus si è ribaltato durante una curva,
causando la morte di 6 persone
e il ferimento di 20.

La dinamica non è ancora
particolarmente chiara.
Secondo il colonnello José Luis Assaf,
a capo del dipartimento dei trasporti,
il bus stava viaggiando
dalla città di Sucre,
nel dipartimento di Chuquisaca,
a La Paz,
capitale amministrativa della Bolivia,
quando, entrando in curva,
ha avuto un incidente
probabilmente causato dall’alta velocità.

La Bolivia è una nazione
con un’alta mortalità sulle strade.

ESTERI
ESTERI

Balenottera azzurra spiaggiata sulle coste del Cile
Considerata il mammifero
più grande della Terra,
la balenottera azzurra
è solita nuotare in acque profonde,
molto lontane dalle coste.

Un esemplare, però, si sarebbe spiaggiato
lungo le coste del Cile
dopo essere morta in mare.
Il fatto sarebbe accaduto la scorsa settimana
sulle spiagge dell’isola di Chiloe,
a circa 1000 chilometri a sud
della capitale Santiago;
lo hanno annunciato le autorità locali.

Già dalla giornata di sabato scorso,
gli abitanti della città di Puerto Elvira
avevano segnalato la presenza del grosso cetaceo
su una piccola spiaggia dell’arcipelago.

Sulle cause della morte dell’animale
non è arrivata nessuna dichiarazione.
Il direttore regionale di Sernapesca,
il servizio nazionale della pesca del Cile,
ha spiegato che la balenottera sarebbe morta
qualche tempo fa in mare
e poi trascinata alla deriva
sulla costa cilena.

 ITALIA
 ITALIA

Muore travolto da forme di Grana Padano
Giacomo Chiapparini,
imprenditore agricolo di 74 anni,
è rimasto schiacciato
da 15mila forme di Grana Padano
cadute nel capannone del suo caseificio
in provincia di Bergamo.

Le forme di formaggio sono crollate
a causa del cedimento
delle scaffalature.

Sul posto sono intervenuti
i vigili del fuoco, i carabinieri
e gli uomini del 118.
Le ricerche dell’uomo
sono andate avanti
per una notte intera.
I soccorritori hanno rimosso
le forme di Grana crollate,
ma le speranze
di trovare vivo Chiapparini
erano pochissime,
a causa del quantitativo
e del peso dei formaggi.

Il magazzino per la stagionatura
contiene migliaia di forme
che tappezzano le pareti
in tutta la loro larghezza e altezza,
divise in 10 corridoi.
In ognuno di essi
sono disposte 1600 forme.

Chiapparini era da solo,
forse per controllare il robot
che gira e pulisce le forme.
È possibile che il robot
abbia subito un danno.
La caduta di un primo scaffale
ha causato un micidiale effetto domino
e l’uomo è stato travolto
senza avere scampo.

bergamo.corriere.it

bergamo.corriere.it

AMBIENTE
AMBIENTE

Vertice Amazzonia, annunciata un’alleanza contro la deforestazione
I paesi sudamericani
hanno formato un’alleanza
per combattere
la deforestazione dell’Amazzonia.

La dichiarazione è stata diffusa
in occasione del vertice
che si è tenuto
nella città brasiliana di Belem.

Brasile, Bolivia, Colombia,
Equador, Guyana, Perù,
Suriname e Venezuela
sono i paesi che hanno firmato
per entrare nell’alleanza.

Lo scopo è quello di soddisfare
i 113 punti stabiliti
prima di raggiungere
il “punto di non ritorno”.

Alcuni dei punti
riguardano la creazione
di un Parlamento Amazzonico
per la gestione del territorio,
di una cooperazione internazionale
tra le forze di polizia dei vari paesi,
e della tutela delle popolazioni indigene
del territorio.

I risultati verranno discussi
nel prossimo vertice
che si terrà in Colombia
nel 2025.

 CULTURA & SOCIETA’
 CULTURA & SOCIETA’

La Torre di Pisa compie 850 anni
Il 9 agosto di quest’anno
ha segnato l’850esimo compleanno
della Torre Pendente di Pisa,
conosciuta nel mondo
come simbolo dell’architettura italiana.

La sua origine risale al 1173,
quando è stata posata la prima pietra.
In onore di questo anniversario,
è stata organizzata
un’intera giornata di festa.

Dalle 20.30 alle 24
il pubblico ha potuto godere di accesso gratuito
a tutti i monumenti della piazza del Duomo.
La torre in sé
è stata illuminata da un logo speciale,
e sulla Graduale della Cattedrale
si è tenuto un concerto gratuito
del celebre pianista iraniano
Ramin Bahrami.

Ricordando le difficoltà del 1995,
quando l’ingegnere Michele Jamiolkowski
salvò il futuro della torre
riducendone la pendenza,
la commissione ha deciso
di celebrare il futuro:
nei prossimi anni,
il campanile verrà illuminato
esclusivamente con energia rinnovabile,
e verranno costruite strutture
per garantire l’accesso a tutto il pubblico,
a prescindere dalle disabilità.
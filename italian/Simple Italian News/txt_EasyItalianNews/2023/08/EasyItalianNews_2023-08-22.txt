SPORT
 SPORT

 EL Loko Foto

La Spagna trionfa ai mondiali di calcio femminili
La Spagna ha battuto l’Inghilterra
nella nona edizione
dei mondiali di calcio femminili.
Si tratta della prima finale
disputata per la Spagna,
che fino al 2015
non era neanche riuscita
ad assicurarsi la partecipazione al torneo.

Nonostante un inizio aggressivo
da parte delle vincitrici in carica,
il primo e unico gol
è stato segnato dalla capitana Olga Carmona
durante la prima mezz’ora della partita.

Lo stadio di Sydney
ha fatto il tutto esaurito
con ben 76 mila posti,
e la vittoria è stata festeggiata
da Barcellona a Madrid.
Aitana Bonmati,
premiata miglior giocatrice del Mondiale,
ha dedicato il successo a “tutte le donne
che si sono battute negli anni
perché il nostro sport arrivasse fin qui”.

Per la squadra spagnola, però,
non è stata una strada facile:
quasi un anno fa,
un gruppo di giocatrici
ha preso parte a un ammutinamento
contro l’allenatore Jorge Vilda
per i suoi modi “psicologicamente abusivi”,
ma comunque sostenuto
dalla Federazione spagnola.
Delle 15 donne ad aver alzato la voce,
12 non hanno partecipato a questi mondiali.

ESTERI
ESTERI

 Mutasim0hourani

Perù, bus cade in una scarpata
In Perù,
su una strada andina
di nome Los Libertadores,
un autobus si è ribaltato
precipitando in un burrone.

Il mezzo,
che trasportava 50 passeggeri,
è precipitato in un dirupo
di oltre 200 metri.

Nell’incidente 13 persone
hanno perso la vita
e almeno altre 5
sono rimaste ferite.

Dopo l’incidente,
i soccorsi sono intervenuti immediatamente
per estrarre i passeggeri ancora vivi
e trasportare i feriti in ospedale.

Le indagini per chiarire
la dinamica dell’incidente
sono ancora in corso;
è probabile che la causa
sia l’eccesso di velocità
unito alle cattive condizioni
delle strade della zona.

 ITALIA
 ITALIA

Italiano si finge chirurgo estetico ma ha la terza media
Matteo Politi era conosciuto
come chirurgo estetico.
Ha praticato tale professione
per oltre 15 anni,
ma in realtà si è scoperto
che aveva soltanto la terza media.

Prima in Italia e poi all’estero,
soprattutto in Romania,
Politi era noto
alle centinaia di suoi pazienti
come “dottore dei vip”.

La prima denuncia risale al 2010,
ma il finto medico se l’è cavata
con un patteggiamento
a un anno e mezzo per truffa,
con pena sospesa.

Politi allora ha iniziato a lavorare
in Romania, a Bucarest,
dove per oltre un anno ha operato
in quattro rinomate cliniche.
Ha cambiato nome in Matthew Mode,
chirurgo plastico di nazionalità britannica.

Nel 2019 è stato di nuovo
“beccato” in flagrante:
con l’arresto è esploso un caso nazionale,
perché era molto conosciuto.
Processato per truffa,
è stato condannato
a tre anni e 10 mesi di reclusione.

Ma Politi è riuscito a scappare.
Sembra che ora sia a Hong Kong
dove vuole rifarsi una vita
ma continua a presentarsi sui social
come specialista estetico.

 ITALIA
 ITALIA

 Michael Coghlan

Trieste, bagno vestite in solidarietà
Sulle rive dello storico lido balneare Pedocin,
sulla costa triestina,
circa cento donne si sono organizzate
in protesta contro un fenomeno discriminatorio
avvenuto la settimana scorsa.

Il tutto è cominciato
quando un gruppo di donne
è entrato in acqua con il burkini,
presumibilmente per ragioni religiose.
Il gruppo è stato attaccato
da alcune donne del luogo,
che hanno puntato il dito
verso i “vestiti puzzolenti”
con cui esse stavano contaminando il mare.

In protesta a questo tipo di comportamento,
un gruppo tutto al femminile
si è organizzato sui social,
e domenica scorsa si è recato allo stesso lido
per fare il bagno vestite.
Sottolineando la matrice razzista e sessista dell’evento,
un cartello piantato sulla spiaggia
ha perfino chiesto “inquina di più
un vestito o una nave da crociera?”,
facendo riferimento alle enormi imbarcazioni
che quotidianamente punteggiano l’orizzonte.

ESTERI
ESTERI

 Jenni Sweat

Parigi: vietata equitazione con i pony
Un’associazione per la protezione degli animali francese
avrebbe messo in guardia
le amministrazioni dei parchi parigini
sulle carenze relative al benessere dei pony
che vengono continuamente cavalcati.

Di solito nei parchi di Parigi
i pony sono un’attrazione per i bambini.
Secondo l’associazione che avrebbe sporto denuncia,
gli animali non vengono trattati correttamente
e la Carta del benessere animali,
benché in vigore dal 2021,
non viene applicata.

L’associazione parigina vuole
che questa attività venga sorvegliata meglio;
l’ideale sarebbe farla sparire completamente.
Infatti, dopo una serie di denunce e battaglie,
nel 2025 la capitale francese
non userà più i pony nelle giostre nei parchi.

Quindi dal 2025 niente più passeggiate in pony
nei giardini Buttes-Chaumont e Parc Monceau;
l’unica eccezione è rappresentata
dai pony nei Giardini di Lussemburgo.
Questi non sono gestiti dalla città,
ma dal Senato,
poiché il giardino appartiene all’istituzione.

 CULTURA & SOCIETA’
 CULTURA & SOCIETA’

Umbria, scoperta necropoli nei boschi dell’Orvietano
Sono state scoperte in Umbria
28 tombe etrusche,
nascoste nei boschi di Castel Viscardo
in provincia di Terni,
a pochi chilometri da Orvieto.

L’area è stata chiamata
necropoli delle Caldane,
si trova in una parte del bosco
molto difficile da trovare.
E’ raggiungibile solo
andando fuori strada oppure camminando
lungo sentieri impervi.

La necropoli risale
alla metà del sesto secolo a.C.
Le tombe sono a camera,
scavate nella roccia
e precedute da un corridoio.

Alcune tombe sono state trafugate
dai così detti tombaroli,
mentre due sono rimaste
completamente intatte nel tempo.
Sono state trovate delle ceramiche dipinte
e vari oggetti tra cui
uno specchio con raffigurazioni mitologiche.

Il sindaco di Castel Viscardo,
Daniele Longaroni,
ha commentato dicendo
che le tombe sono ben conservate,
ma che il problema
è come renderle accessibili al pubblico.

 SPORT
 SPORT

 Giancarlo Colombo

Al via i Mondiali di atletica
Sono in corso di svolgimento a Budapest
i mondiali di atletica
e l’Italia ha già vinto delle medaglie.

Leonardo Fabbri nel getto del peso
ha conquistato la medaglia d’argento
con la misura di 22,34,
traguardo mai raggiunto in carriera
e sua prima medaglia.

Nella 20 km di marcia femminile
Antonella Palmisano,
di ritorno dopo due anni di problemi fisici
e dopo l’operazione all’anca,
ha vinto la medaglia di bronzo.
Delusione invece nella marcia maschile
dove il campione olimpico Stano
si è ritirato dopo 15 km.

Nei 100m Marcell Jacobs alla seconda gara
di una stagione con molti infortuni
ha ottenuto la qualificazione alla semifinale,
dove ha ottenuto il suo miglior crono stagionale
che però non è bastato per entrare in finale.
A vincere i 100m è stato l’americano Lyles.

sport.sky.it

sport.sky.it
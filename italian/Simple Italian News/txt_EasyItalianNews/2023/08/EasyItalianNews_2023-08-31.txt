ITALIA
 ITALIA

Torino, uomo salva una bimba caduta dal quinto piano
Poteva trasformarsi in una tragedia
la vicenda di una bimba caduta
dal quinto piano a Torino.
Ma grazie all’intervento di Mattia Aguzzi
la piccola, di poco meno di 4 anni,
è salva.

La bimba era a casa con i genitori,
la tapparella della porta finestra
era quasi totalmente abbassata,
ma la piccola è riuscita a passarci sotto
e a uscire sul balcone.
Poi si è arrampicata sulla sdraio
e si è seduta sul parapetto,
con le gambe penzolanti nel vuoto.

Mattia Aguzzi, 37enne,
stava passeggiando per strada
e si è accorto del pericolo
proprio mentre la bimba cadeva:
è riuscito a prenderla al volo,
attutendo il colpo con il petto.

Sono entrambi caduti a terra
ma per fortuna senza farsi male.
“Adesso non mi diranno più
che è meglio che dimagrisca un po’!
È andata bene.
E questa è la cosa più bella”.
Sono le parole scherzose
e commosse di Mattia.

Il sindaco di Torino
proporrà al Consiglio comunale
di conferire la Civica Benemerenza al giovane
“in segno di ringraziamento
e a riconoscimento
del suo gesto coraggioso e preziosissimo”.

ESTERI
ESTERI

 US Army Africa, Tech. Sgt. Brian Kimball

Gabon, elezioni annullate
Dodici militari del Gabon,
durante un discorso televisivo,
hanno annunciato di aver preso
il potere del governo,
annullando le elezioni
che si sono svolte lo scorso sabato
e sciogliendo tutte le istituzioni del paese.

Uno dei soldati ha spiegato che la scelta
deriva dalla volontà di difendere la pace
“ponendo fine all’attuale regime”.

Un altro militare ha letto un comunicato
a nome del “Comitato per la transizione
e il ripristino delle istituzioni”
con cui ha annunciato
lo scioglimento delle istituzioni
e la chiusura delle frontiere
“fino a nuovo ordine”.

Le elezioni di sabato scorso
avevano riconfermato
il precedente presidente, Bongo,
con il 64,27% dei voti,
ma l’opposizione aveva definito l’elezione truccata.

Il rovesciamento del presidente
metterebbe fine al potere
della sua famiglia nel paese,
durato 53 anni.

 ITALIA
 ITALIA

 Pxfuel.com

Ladri rubano in casa e lasciano biglietto di scuse
È accaduto nel piccolo paese di Chions,
in provincia di Pordenone (Friuli Venezia Giulia).
Dei ladri sono entrati in una casa
e hanno rubato
solo un paio di piccoli elettrodomestici;
evidentemente non c’era niente
di più prezioso e appetibile
nell’alloggio preso di mira.

Come nei romanzi di Lupin,
alla fine del reato,
i ladri hanno pensato bene di lasciare
un biglietto ai padroni di casa
che diceva: «Scusa ma siamo senza soldi
e dobbiamo mangiare.
Ma vedo che anche tu non hai niente. Pazienza».

La scarsa refurtiva dei malviventi
è stata una friggitrice ad aria
e una macchinetta per il caffè.
Ancora non sono chiari i movimenti dei ladri:
non si sa esattamente quando
sarebbero entrati in casa.
Nel frattempo sulle tracce
lasciate dai malintenzionati nell’abitazione,
stanno indagando i carabinieri.

ESTERI
ESTERI

Nigeria, oltre 60 arresti durante un matrimonio gay
La polizia nigeriana
ha arrestato 67 persone
che stavano partecipando
a un matrimonio gay.

Durante l’evento,
che si stava svolgendo
all’interno di un hotel
nella città di Ekpan,
i poliziotti hanno fatto irruzione
dopo aver notato alcuni “sospetti”.

All’evento erano presenti
circa 200 persone,
che sono state fermate
e interrogate.

67 di queste,
compresi i due sposi,
sono stati arrestati
e condotti alla stazione di polizia.

Una portavoce ha commentato così l’accaduto:
“Siamo in Africa
e siamo in Nigeria.
Non possiamo copiare il mondo occidentale
perché non abbiamo la stessa cultura”.

Gli arrestati rischiano
dai 10 ai 14 anni di carcere
a causa di una legge del 2013
che proibisce relazioni e matrimoni gay.

Amnesty International ha condannato l’accaduto
e ha chiesto il rilascio
delle persone arrestate.

 ITALIA
 ITALIA

Turisti dimenticano zaino con 15mila euro in un forno: gli vengono restituiti
A Taggia, in provincia di Imperia,
in Liguria,
una coppia di turisti olandesi
si è dimenticata lo zaino da viaggio
nel panificio Leone.

Lo zaino conteneva cellulare,
portafoglio e una busta
contenente 15mila euro.

La commessa del panificio
non ci ha pensato due volte
e li ha contattati
tramite il telefono dimenticato,
per riconsegnargli i preziosi averi.

La coppia,
tornata dopo pochi minuti,
ha espresso i più sinceri ringraziamenti,
e ha promesso che tornerà
a comprare nel panificio.

La commessa ha spiegato
di aver aperto lo zaino
solo per sapere di chi fosse,
non sapeva quanti soldi
ci sarebbero stati al suo interno,
ma ha poi dichiarato che,
indipendentemente dalla somma di denaro,
il suo comportamento non sarebbe cambiato.

 CULTURA & SOCIETA’
 CULTURA & SOCIETA’

 David Erickson

60esimo anniversario del celebre discorso di Martin Luther King
Il 28 agosto è caduto
il 60esimo anniversario
dell’acclamato discorso “I have a dream”
pronunciato dal reverendo Martin Luther King
davanti alla folla di Washington.

Per celebrare l’importanza storica
della marcia organizzata nel 1963
nella lotta a favore della giustizia razziale,
sono stati organizzati vari eventi
guidati da attivisti e politici
proprio sui gradini dell’Abraham Lincoln Memorial,
dove Luther King pronunciò il suo discorso.

L’evento attirò oltre 250mila persone
e fu fondamentale
per spingere il Congresso americano
ad approvare il Civil Rights Act
contro la segregazione razziale,
e il Voting Rights Act
per rimuovere gli ostacoli al voto
per gli afroamericani.

La famiglia di Luther King
ha partecipato alla commemorazione,
rivolgendo alla folla la sua “preoccupazione”
per i passi indietro
compiuti dagli Stati Uniti negli ultimi anni,
presumibilmente riferendosi agli scontri interrazziali
tra comunità afroamericana e polizia.

 SPORT
 SPORT

 Luigi.tuby

Esordio vincente per la nazionale maschile di pallavolo agli Europei
L’Italia è partita con il piede giusto
agli Europei maschili di pallavolo:
gli azzurri hanno infatti vinto a Bologna
la partita inaugurale contro il Belgio
per 3 set a 0.

L’Italia, campione in carica,
ha iniziato bene
con i belgi che hanno cercato
di mantenersi vicini agli azzurri,
ma hanno poi dovuto arrendersi.

Nel secondo set il Belgio parte aggressivo
e va sul 3 a 0,
ma l’Italia riesce a recuperare lo svantaggio.

Nel terzo e decisivo set gli azzurri
sono in totale controllo della partita
e chiudono con il punteggio di 25-15.

Tra i protagonisti della serata
c’è sicuramente il centrale Russo,
che ha realizzato diversi punti
ed è stato molto solido a muro,
ma anche il capitano Giannelli
ha disputato un’ottima partita.

Nel finale di partita
c’è stato l’esordio in nazionale
di Alessandro Bovolenta, 19 anni,
figlio del campione Vigor Bovolenta
scomparso nel 2012,
che ha realizzato il punto decisivo.
ESTERI
ESTERI

 Postdlf

Condanna all’ergastolo infermiera serial killer dei neonati
Lucy Letby, l’infermiera inglese
che ha ucciso sette neonati,
è stata condannata all’ergastolo.

La donna è accusata
di aver tolto la vita a sette neonati
e di aver tentato di ucciderne altri sei
nel reparto di maternità
dell’ospedale Countess of Chester
nel nord-ovest dell’Inghilterra.

Il giudice Goss le ha comminato
la pena massima
a cui la giustizia inglese
ha raramente fatto ricorso.
È la quarta donna,
nella moderna storia britannica,
a riceverla.

Il giudice ha inoltre sottolineato
come la donna avrebbe “freddamente negato
ogni responsabilità”
e non avrebbe dimostrato nessun rimorso.

L’ex infermiera non era presente in aula
alla lettura della sentenza,
ma è rimasta nella sua cella.

notizie.virgilio.it

notizie.virgilio.it

 ITALIA
 ITALIA

 Pxfuel.com

Ondata di caldo sull’Italia
L’Italia è alle prese
con la terza ondata di calore
dell’estate 2023:
l’anticiclone africano Nerone
porta infatti temperature roventi
in particolare al centro nord
con diverse città da bollino rosso.

Le temperature raggiungeranno i 38-39 gradi
con punte oltre i 40 in Sardegna.
L’afa però farà percepire anche più caldo
e non darà tregua neanche di notte,
dove le minime non scenderanno mai
sotto i 25 gradi.

La particolarità di questo anticiclone
non è data tanto dalle temperature elevate,
ma dalla sua durata:
l’ondata di caldo durerà infatti
almeno 5 giorni.

Per ottenere un refrigerio bisognerà
attendere il fine settimana,
quando il ciclone Poppea
proveniente dal Regno Unito
porterà a un abbassamento della temperatura
e a possibili fenomeni temporaleschi
anche di forte intensità.

Non sarà però la fine dell’estate:
sono infatti previste ondate di caldo
anche a settembre.

ESTERI
ESTERI

Trump incriminato, giovedì l’arresto in Georgia
Donald Trump dovrà presentarsi
al carcere di Fulton County
dopo essere stato incriminato
per associazione a delinquere,
relativamente al suo tentativo di sovvertire
il risultato delle elezioni,
e altri 12 capi d’accusa.

L’ex presidente stesso ha diffuso
attraverso il suo social network, Truth,
il seguente messaggio:
“Ci avreste mai creduto?
Giovedì andrò ad Atlanta, Georgia,
per essere arrestato
da un procuratore distrettuale
radicale di sinistra, Fani Willis”.

Per Trump è stata concordata
una cauzione di 200mila dollari,
calcolata sulla gravità
e sul numero dei reati.

Non andrà quindi in galera
ma dovrà sottostare
a precise restrizioni:
nessun contatto
con altri testimoni o personaggi
coinvolti nei reati,
e niente social network.

Questo servirà a evitare
che possa fare pressioni o minacciare
gli altri imputati coinvolti.

Il magnate ha commentato
la decisione dei giudici
parlando di “caccia alle streghe”
e “sabotaggio politico”.

ESTERI
ESTERI

Altre diciotto vittime delle fiamme in Grecia
La Grecia continua a bruciare,
e con l’aumento delle fiamme
cresce anche il numero di vittime.
Un fronte particolarmente difficile
si trova nella regione della Tracia,
nel nord-est della Grecia
al confine con la Turchia,
dove il parco nazionale della foresta di Dadia
è gravemente a rischio.

Proprio nei pressi del parco,
le autorità hanno identificato
diciotto corpi carbonizzati.
La tragedia è attribuita all’incendio
nonostante fossero stati diramati
severi ordini di evacuazione
a tutte le comunità locali.
Secondo la stampa greca,
le vittime sarebbero per lo più migranti.

L’incendio è cominciato cinque giorni fa
nei pressi della città portuale di Alexandroupoli,
dove palestre, chiese, scuole
e perfino il parcheggio dell’aeroporto
sono stati attrezzati
per accogliere gli evacuati.

Intanto i vigili del fuoco
continuano a combattere le fiamme,
che si propagano anche
nelle isole di Citno ed Evia,
e nell’arcipelago delle Cicladi.

ESTERI
ESTERI

 Alan Santos/PR

Vertice Brics in Sudafrica
Bric, ovvero Brasile, Russia,
India e Cina,
è un acronimo inventato nel 2001
per indicare queste quattro economie
allora in forte crescita.

A fine decennio è diventato
un meeting formale
tra i capi di stato e di governo
dei rispettivi paesi.
Nel 2011 fu ammesso
anche il Sudafrica.

Proprio in questo stato,
a Johannesburg, è iniziato il 22 agosto
il 15° summit Brics.
Ma il panorama politico è cambiato:
per la crescente rivalità
tra Cina e Stati Uniti,
e per la guerra in Ucraina.

Inoltre il Sudafrica affronta
una difficile crisi energetica,
e India e Cina
si scontrano sui confini.

Il presidente cinese Xi Jinping
vuole allargare il Brics ad altri paesi
per creare un contrappeso
politico ed economico
al blocco occidentale.
La Russia, che teme
l’isolamento internazionale,
è molto favorevole,
invece l’India non vuole
diventare serva di Pechino.
Anche il Brasile è scettico sull’allargamento
perché non vuole creare rivalità
con altri gruppi di paesi,
come il G20.

Il paese sudamericano propone invece
una valuta comune
per liberarsi dalla dipendenza
dal dollaro Usa.

ilmanifesto.it

ilmanifesto.it
AMBIENTE
AMBIENTE

Nate 104 tartarughe sull’isola d’Elba
Una nidiata da record
quella che ha visto schiudersi all’isola d’Elba
ben 104 uova di tartaruga
su 127 depositate.

Giovedì 17 agosto scorso
solo una piccola folla in completo silenzio
ha potuto assistere
all’escavazione di un nido
scavato due mesi fa da una tartaruga.

L’operazione è stata condotta
da Cecilia Mancusi di ARPAT,
Giuliana Terracciano
dell’Istituto Zooprofilattico Sperimentale Lazio e Toscana,
Marco Zuffi dell’Università di Pisa
e Livia Tolve dell’Università di Firenze,
assistiti dai volontari di Legambiente.

La prolifica tartaruga è stata battezzata
con il nome di Fiorella.
A differenza delle precedenti schiuse sull’Elba,
questa volta non sono state trovate
tartarughine “pigre” ancora vive
che avevano bisogno di aiuto per uscire,
e nemmeno già sviluppate ma morte.

I dati raccolti su questa nidiata superlativa
sono utili per il progetto europeo LIFE Tarta Nest
coordinato da Legambiente;
il lavoro non finisce qui
perché adesso inizia la sorveglianza
di altri cinque nidi
che le tartarughe marine hanno scavato
all’Elba quest’estate.

 CULTURA & SOCIETA’
 CULTURA & SOCIETA’

 Людина року

E’ morto Toto Cutugno
E’ deceduto all’età di 80 anni
Toto Cutugno,
icona della musica italiana
e autore del brano “L’Italiano”,
famoso in tutto il mondo.

Si è spento all’ospedale San Raffaele di Milano
dopo un lungo periodo di malattia
dovuto a un tumore alla prostata
poi diffusosi ai reni.

Il cantante ha partecipato 15 volte
al festival di San Remo,
per poi passare per un periodo
anche alla conduzione televisiva.

Alcune delle sue canzoni
amatissime in Italia
sono “Il tempo se ne va”,
“La mia musica” e “Solo noi”.

Verrà ricordato come un artista
unico nel suo genere,
i cui brani sono stati la colonna sonora
di un’epoca intera.
ITALIA
 ITALIA

 Nicola Paolicelli

Emergenza climatica: maltempo al nord mentre il sud brucia
È scattata l’allerta rossa in Lombardia,
e arancione in altre sei regioni,
a causa del maltempo
che già nei giorni scorsi
ha provocato danni ingenti.

Domenica sera la Liguria è stata colpita
da un violento nubifragio:
Genova, il capoluogo,
ha registrato 155 millimetri d’acqua,
con sottopassaggi allagati
e blackout in varie zone della città.

I treni tra Torino e Genova si sono fermati,
e la linea ferroviaria internazionale
tra Francia e Italia
è stata chiusa per la prossima settimana
a causa di una frana
a poca distanza dal tunnel del Frejus.

A Venezia il maltempo ha coinciso con l’acqua alta,
che lunedì ha superato il metro d’altezza,
sommergendo Piazza San Marco.

Intanto, le Alpi piemontesi
sono state imbiancate dalla neve,
mentre il sud continua a bruciare.
L’aeroporto di Trapani è stato chiuso
a causa dei circa 50 incendi
attualmente attivi in Sicilia.

ESTERI
ESTERI

 Alan Wilson

Elicottero militare Usa precipita in Australia
Un elicottero militare americano
è precipitato
durante un’esercitazione
al lago di Melville,
nel nord dell’Australia.

3 militari sono morti sul colpo
mentre altri 20 sono rimasti feriti
e sono stati trasportati
nella città di Darwin
per essere ricoverati in ospedale.

L’elicottero Bell Boeing V-22 Osprey
stava compiendo delle manovre
per una serie di esercitazioni multinazionali
denominate “Predators Run”,
che si svolgono con la collaborazione
di Stati Uniti, Australia, Indonesia,
Filippine e Timor Est.
Ma, secondo i rapporti,
nell’incidente sono rimasti coinvolti
soltanto i militari americani.

Il governo australiano
ha definito l’accaduto
“un incidente terribile”
e si è detto pronto
a offrire supporto e assistenza.

 ITALIA
 ITALIA

 Gianni Franco

Incidente in A4
Un bus e un tir si sono scontrati
nel tratto autostradale dell’A4
intorno a Latisana,
in provincia di Udine,
alle 19.30 di venerdì 25.

Il bilancio è di 21 persone ferite
che sono state portate in ospedale:
di queste almeno 3,
tra cui due minori,
sono in condizioni serie
ma non in pericolo di vita.

Sul posto sono prontamente intervenuti
i mezzi di soccorso
e il tratto autostradale è stato temporaneamente chiuso
per permettere le operazioni di soccorso.

Una parte dei passeggeri
è riuscita a uscire autonomamente dal veicolo
mentre gli altri sono stati estratti
dai pompieri giunti sul posto.

La polizia indaga per cercare di chiarire
la dinamica dell’incidente:
ci sono infatti versioni contrastanti
su quanto accaduto.
L’autista del tir sostiene che era fermo
sulla corsia di emergenza,
mentre alcuni passeggeri hanno dichiarato
che il tir stava ripartendo
e aveva invaso parzialmente
la carreggiata di marcia.

 ITALIA
 ITALIA

 Zairon

Venezia, bigliettai “facevano la cresta” sugli ingressi per la Basilica di San Marco
Sei addetti alla biglietteria
intascavano parte dei soldi
degli ingressi per la Basilica
e per il Campanile di San Marco
a Venezia.

Facevano pagare il biglietto intero
anche a chi è esente,
come ad esempio accompagnatori di disabili e minori.
Oppure stampavano biglietti omaggio
ma le persone pagavano ugualmente l’ingresso,
e così loro intascavano “sotto banco” i soldi.

I sei addetti “furbetti”
sono stati subito licenziati.
I ricavi dei biglietti
servono a tenere in vita la Basilica:
le cifre vengono infatti reinvestite
per il mantenimento dell’edificio.
In tutto, il denaro sottratto
arriva a qualche migliaio di euro.

A tradire i sei disonesti
è stata la tecnologia.
Il sistema di bigliettazione elettronica
ha registrato un’emissione “esagerata”
di ticket gratuiti.

L’assessore comunale al Turismo
ha dichiarato che per evitare
fatti come questi
è necessario potenziare
i pagamenti elettronici
perché aiutano a evitare truffe.

corrieredelveneto.corriere.it

corrieredelveneto.corriere.it

 ITALIA
 ITALIA

 gigi agostino

Scoperti tre vulcani sottomarini in Sicilia
Una spedizione che ha visto protagonisti
l’Università di Malta e l’Istituto nazionale
di Oceanografia e di Geofisica Sperimentale di Trieste,
ha fatto una scoperta sensazionale.

Sul fondo marino dell’area
tra Mazara del Vallo e Sciacca, in Sicilia,
ci sarebbero tre grandi vulcani
di almeno 6 chilometri di larghezza
e alti circa 150 metri.
Grazie a questa scoperta
è stato possibile chiarire
alcuni fenomeni di idrotermalismo
(cioè temperature delle acque
superiori a 20 gradi Centigradi).

I ricercatori hanno esplorato
il fondale marino del Canale di Sicilia
e hanno raccolto campioni di roccia
provenienti da vari vulcani sottomarini,
che forniranno indicazioni sull’età dei vulcani
e le caratteristiche del magma.

Il mare ha regalato al gruppo di ricerca
anche il relitto di una nave
lunga 100 metri e larga 17,
più o meno alla profondità di 110 metri
vicino all’isola di Linosa.

palermo.corriere.it

palermo.corriere.it
 CULTURA & SOCIETA’
 CULTURA & SOCIETA’

 Takeaway

Trieste ospita il 22esimo raduno del Vespa Club
A Trebiciano,
una frazione del comune di Trieste,
è stato inaugurato il 22esimo raduno
del Vespa Club Trieste e Gatti Randagi.
Quest’anno il raduno coincide
con il 75esimo anniversario della Fondazione del Club,
e per festeggiare sono state organizzate
attività di ogni tipo
per la durata di due giorni.

Oltre 400 Vespe
hanno sfilato nella ‘Vespa Run’
lungo le strade di Trieste.
Partecipanti di tutte le età,
compresi bambini in sella con i loro nonni,
sono stati scortati dalla polizia
lungo il percorso.

Le targhe provenivano da tutta Italia,
ma anche da Slovenia, Croazia,
Austria, Germania,
Ungheria e Repubblica Ceca.

Il programma ha previsto grigliate,
vari set dj e la performance
di decine di gruppi musicali.
Infine, sono state organizzate
visite guidate di Trieste e del Carso
che permetteranno ai turisti
di esplorare le bellezze del territorio
a bordo della propria Vespa.

 CULTURA & SOCIETA’
 CULTURA & SOCIETA’

 Jim Linwood

Bolsena tra le piccole città più belle secondo Forbes
La rivista americana Forbes
ha stilato una lista di piccole città europee,
spesso sconosciute ai molti,
definendole le 10 gemme d’Europa.

Anche l’Italia compare in questa lista,
grazie alla piccola cittadina di Bolsena.
Al nord della regione Lazio,
si trova il più grande lago vulcanico d’Europa,
il lago di Bolsena per l’appunto.

La cittadina è proprio sulle rive di questo lago,
ed è un centro ricco
di storia e cultura.
Un luogo molto tranquillo
dove è possibile praticare attività sportiva,
fare gite in barca o semplicemente rilassarsi
lungo le sponde del lago.

Bolsena si presenta
come il classico borgo italiano
che fa tanto sognare i turisti:
piccole piazze, edifici antichi,
mura medievali, un castello, ecc.
Per non parlare poi dei dintorni
che sono altrettanto belli da girare.

Le altre città europee
che compaiono nella lista di Forbes sono:
Bibury in Inghilterra, Bonifacio in Francia,
Cesky Krumlov in Repubblica Ceca,
Cochem in Germania, Ericeira in Portogallo,
Hall in Tirol in Austria, Reine in Norvegia,
Ronda in Spagna e Sibiu in Romania.
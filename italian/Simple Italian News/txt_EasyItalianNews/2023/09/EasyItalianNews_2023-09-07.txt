ESTERI
ESTERI

 NASA/NOAA/Suomi NPP

Ciclone colpisce sud del Brasile, 21 le fatalità
Dalla mattina di lunedì scorso,
lo stato brasiliano di Rio Grande do Sul
è stato colpito
da un violento ciclone extratropicale.

Il bilancio delle vittime è salito a 21,
cifra che purtroppo
è destinata ad aumentare.

15 delle persone che hanno perso la vita
si trovavano nella città di Mucum,
attualmente la più colpita
da frane e inondazioni
causate da venti,
grandinate e temporali.

Nel comune di Ibiraiaras,
due persone sono morte
all’interno di un veicolo sommerso dall’acqua,
e a Mato Castelhano un individuo è deceduto
tentando di attraversare un fiume
a bordo di un camion.

Secondo le autorità,
le persone sfollate sarebbero 2984,
i senzatetto 1650,
e i municipi colpiti dal ciclone 66.
Si tratta del peggior evento meteorologico
ad aver mai colpito Rio Grande do Sul
per numero di fatalità.

 ITALIA
 ITALIA

Evacuati dipendenti di Yoox a causa di sostanza tossica
Nella sede milanese di Yoox,
azienda che vende capi di abbigliamento online,
lunedì mattina si è diffuso un gas
non ancora identificato.

Gli impiegati hanno subito lamentato
bruciore agli occhi e alla gola,
in 50 sono stati fatti evacuare.
In 37 sono stati visitati
dal personale medico,
ma nessuno ha dovuto
recarsi in ospedale.

Una delle ipotesi
è quella di uno scherzo,
e la procura potrebbe aprire un fascicolo
per procurato allarme.
Al vaglio anche l’ipotesi che si tratti
di uno spray al peperoncino
diffuso per errore.

Immediato l’intervento degli operatori
del nucleo NBCR
(Nucleare-Biologico-Chimico-Radiologico)
dei vigili del fuoco,
che non sono però riusciti a individuare
il punto di rilascio della sostanza.

milano.corriere.it

milano.corriere.it
 ITALIA
 ITALIA

 Maurovez

Caivano, blitz al “Parco Verde”
A Caivano (Napoli),
la polizia ha effettuato
un controllo straordinario
nel quartiere “Parco Verde”.

La maxi operazione
ha visto coinvolti oltre 400 agenti
tra poliziotti,
unità cinofile antidroga,
reparti speciali
e un elicottero dei carabinieri.

L’intervento è arrivato
come risposta allo stupro
delle due cugine di 13 anni,
avvenuto proprio in quelle zone,
che ospitano una delle più grandi
piazze di spaccio italiane.

Gli agenti hanno effettuato
controlli personali, perquisizioni,
sequestri e identificazioni.

Nell’operazione sono stati sequestrati
circa 44mila euro in contanti,
diverse armi da fuoco
con relativi proiettili,
ordigni esplosivi,
veicoli rubati e persino animali esotici.

 ITALIA
 ITALIA

Si sentono male dopo il bagno in mare
70 bambini sono finiti al pronto soccorso
con la gastroenterite
dopo aver fatto un bagno in mare.
È successo a Lerici,
nella provincia ligure di La Spezia.

Il sindaco ha disposto lo sgombero
e il divieto d’accesso
su due spiagge libere della zona:
la Venere Azzurra e San Terenzo.

Sono in corso le indagini
per cercare di capire
quali siano le cause
di questo episodio.

Il collegamento tra i casi di gastroenterite
e il bagno in mare,
secondo il sindaco,
è ancora da dimostrare.
Tuttavia la decisione di chiudere
le due spiagge è seguita
al fatto che tutti e 70 i bambini
erano stati nelle due spiagge,
prima di accusare il malore.

L’analisi delle acque marine
non ha però evidenziato
alcuna sostanza nociva.
Gli esperti dell’Istituto Superiore di Sanità
stanno proseguendo con le indagini.

 ITALIA
 ITALIA

 Dorian Schuster (XaviYuahanda)

Sainz rapinato a Milano: fermati i ladri
Disavventura per il pilota Ferrari Carlos Sainz
che, reduce dal terzo posto nel gran premio di Monza,
nella serata di domenica
è stato rapinato a Milano
mentre usciva dal suo hotel.

Lo spagnolo all’uscita dell’hotel
è stato circondato da 3 ragazzi di circa 20 anni
che gli hanno strappato dal polso
l’orologio del valore
di circa 500.000 euro.

Il ferrarista a bordo dell’auto del suo manager
ha inseguito i rapinatori
per poi proseguire a piedi
riuscendo a bloccarne uno,
mentre gli altri due sono stati fermati dal manager
e da un membro dello staff
con l’aiuto di alcuni passanti.

Sul posto è poi arrivata la polizia
che ha provveduto ad arrestare i tre ladri
mente Sainz, una volta recuperato l’orologio,
ha sporto denuncia.

Sainz ha poi pubblicato un post:
“Come tanti di voi già sapete,
ieri a Milano
abbiamo avuto uno spiacevole incidente.
L’importante è che stiamo tutti bene,
e questo sarà ricordato
solo come una spiacevole storiella.”
Il ferrarista ha poi voluto
ringraziare la polizia
e le persone intervenute per aiutarlo.

milano.repubblica.it

milano.repubblica.it
 CULTURA & SOCIETA’
 CULTURA & SOCIETA’

Nuova chemioterapia in pillole contro il tumore al seno
Il risultato dello studio accademico Meteora-II,
coordinato dall’Istituto europeo di oncologia di Milano,
con il patrocinio dell’IbcsG
(International Breast Cancer Study Group),
ha dimostrato che la chemioterapia metronomica
contro il tumore al seno
è più efficace e meno tossica
di quella tradizionale.

La chemioterapia metronomica consiste
in una terapia con pillole a basse dosi
da assumere a casa
per combattere i tumori al seno
in stadio avanzato.

Lo studio è durato circa 4 anni
e che ha coinvolto 140 pazienti.
Le donne sono state trattate con le due terapie
e i risultati di quelle
che hanno ricevuto la terapia con schema metronomico
sono stati migliori
rispetto alla terapia standard:
diversi gli effetti collaterali,
e nessuna caduta di capelli.

La terapia in pillole rallenterebbe
il tempo di progressione della malattia
di circa quattro mesi
e ridurrebbe anche il rischio
di dover interrompere la terapia
a causa degli effetti collaterali.
Il beneficio maggiore
andrebbe così alle pazienti,
che avrebbero una migliore qualità della vita.

SCIENZA
SCIENZA

 JiFish

Ipotizzata l’esistenza di un nono pianeta nel Sistema solare
Due astrofisici
dell’Osservatorio astronomico nazionale del Giappone
hanno pubblicato uno studio
su The Astronomical Journal
nel quale ipotizzano l’esistenza
di un nono pianeta
all’interno del Sistema solare.

Negli ultimi dieci anni,
la presenza del cosiddetto Pianeta Nove
era stata ipotizzata,
ma la nuova ricerca indica che il pianeta
potrebbe trovarsi più vicino alla Terra
di quanto ci si aspettasse.

I due astrofisici incaricati
stavano studiando la fascia di Kuiper,
situata oltre Nettuno,
la quale contiene tanti oggetti di piccola taglia,
come ad esempio asteroidi,
quando si sono accorti che alcuni di essi
si comportavano in modo anomalo,
come se fossero attratti
da un oggetto di massa maggiore.

Le loro simulazioni
indicano che la massa di questo pianeta
potrebbe essere dalle 1,5 alle 3 volte
quella della Terra,
con un’inclinazione di 30 gradi,
e si troverebbe a una distanza
tra le 250 e le 500 unità astronomiche
dal Sole.

Nonostante ciò,
la scoperta dei due scienziati
rimane un’ipotesi,
e sarà necessario condurre ulteriori studi
per accertare l’esistenza del nono pianeta.
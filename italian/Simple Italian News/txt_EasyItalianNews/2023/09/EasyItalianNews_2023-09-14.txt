ESTERI
ESTERI

 Chase Chesser

Inondazioni in Libia
L’uragano Daniel,
che ora sta interessando la Libia,
ha provocato piogge torrenziali
e inondazioni.

Particolarmente colpita la zona di Derna,
in cui si contano almeno duemila morti
e settemila dispersi.

I morti sono in parte
conseguenza degli allagamenti
causati dal crollo di due dighe.

A Tripoli, Abdul Hamid Dbeibah,
primo ministro del governo di unità nazionale,
ha decretato tre giorni di lutto.

Il primo ministro, Osama Hammad,
ha annunciato due giorni di stop lavorativo
per tutti i settori a est del paese
ad eccezione dei servizi di sicurezza,
sanità ed emergenza.

Secondo il centro meteorologico internazionale,
le precipitazioni hanno superato
i 400 millilitri all’ora,
cifra mai registrata negli ultimi decenni.

L’intensità del vento
dovrebbe attenuarsi,
ma i cittadini sono comunque
invitati alla prudenza.

ESTERI
ESTERI

 The White House

Biden, Camera Usa apre indagine di impeachment
Lo speaker della Camera Usa,
Kevin McCarthy,
ha annunciato
di aver avviato un’indagine
contro il presidente Biden
per l’apertura di un impeachment.

Secondo McCarthy,
le indagini avrebbero rivelato
reati di abuso di potere,
corruzione e ostruzione alla giustizia.

Le accuse riguardano anche
alcuni accordi d’affari
stretti da Hunter,
il figlio del presidente,
che secondo l’accusa
avrebbero fruttato
dei vantaggi illeciti a Biden.

La Casa Bianca ha risposto alle accuse
parlando di “estremismo politico”
e di attacchi ingiustificati
da parte dei repubblicani.
Secondo la portavoce, infatti,
i repubblicani avrebbero indagato su Biden
per oltre nove mesi
senza trovare alcuna prova
di colpevolezza.

Per avviare ufficialmente l’indagine
sono necessari 218 voti della Camera,
voti di cui McCarthy
non dispone ancora.

ESTERI
ESTERI

 Ricardo Stuckert/PR

G20 2024, Lula invita Putin nonostante il mandato d’arresto internazionale
La Corte Penale Internazionale,
il principale tribunale internazionale
per crimini di guerra e contro l’umanità,
a marzo ha ordinato l’arresto di Putin
per crimini di guerra
legati all’invasione dell’Ucraina.

All’indomani del G20 di Nuova Dehli,
il presidente Lula
ha espresso la sua posizione
in vista del G20 del prossimo anno,
che si terrà a Brasilia.
“Non so se in Brasile Putin
verrebbe arrestato”,
ha dichiarato Lula,
“La decisione compete alla giustizia,
non al governo”.

Putin infatti ha disertato il G20
da poco concluso in India.
L’altro grande assente
è stato il presidente cinese Xi Jinping.
“Non so perché non siano venuti”,
prosegue Lula,
e aggiunge: “al vertice di Brasilia
del prossimo anno,
noi li inviteremo.”

Dall’emissione
del mandato d’arresto internazionale a suo carico,
Putin ha disertato
diversi incontri internazionali,
tra cui il recente incontro dei BRICS,
il gruppo di paesi
che insieme a Brasile e Russia,
comprende anche India,
Cina e Sudafrica.

ESTERI
ESTERI

 Aah-Yeah

Nave da crociera incagliata in Groenlandia
Da lunedì scorso,
la nave da crociera norvegese Ocean Explorer
è incagliata in una zona remota
del nord-ovest della Groenlandia
con 206 passeggeri a bordo.

La nave batte la bandiera delle Bahamas,
ed è gestita dalla società australiana
Aurora Expeditions.
Quest’ultima ha dichiarato
in un comunicato
che non c’è nessun pericolo immediato
per i passeggeri, per la nave
né per l’ambiente,
e che nessuno è stato ferito.

La nave si trova ad Alpefjord,
nel Parco Nazionale della Groenlandia nord-orientale,
luogo famoso per i suoi iceberg
e buoi muschiati.
L’insediamento più vicino,
Ittoqqortoormiit,
si trova a 240 chilometri di distanza,
ed è a sua volta lontano 1.400 chilometri
dalla capitale Nuuk.

Un tentativo di muovere la nave
durante l’alta marea
è fallito mercoledì scorso.
Al momento, la nave più vicina
si trova a oltre 2000 chilometri di distanza,
ma si sta dirigendo comunque
verso il sito dell’incidente.

 ITALIA
 ITALIA

 Nicola Quirico

Disegno da 2 euro in realtà è un Matisse
In un mercatino in Toscana,
un uomo ha comprato
un disegno a carboncino
per la modica cifra di 2 euro;
il suo ex proprietario lo teneva in soffitta
insieme ad altri cimeli di famiglia.

L’uomo era inconsapevole
di aver comprato un’opera d’arte,
fino a quando si è accorto di una firma
che nessuno aveva mai notato prima di lui.
L’ha fatta quindi decifrare da Stefano Fortunati,
perito calligrafo forense,
presidente dell’Associazione periti calligrafi certificatori.
Il risultato è stato a dir poco singolare:
la firma è di Henri Matisse,
noto pittore francese
dei primi del Novecento.

Un acquisto che potrebbe rivelarsi
un vero affare,
perché il disegno potrebbe valere
almeno 200mila euro.
Un piccolo inconveniente:
non basta solo la firma per certificare
che il disegno sia originale dell’autore,
ma serve anche l’archiviazione
della Fondazione Matisse,
in cui c’è un nipote dell’artista francese.

Adesso il fortunato signore
sta cercando di mettersi in contatto
con la Fondazione,
per avere la conferma che l’autore dell’opera
sia realmente il genio francese.

 CULTURA & SOCIETA’
 CULTURA & SOCIETA’

 Jana Beamer

VMA 2023, tutti i vincitori della quarantesima edizione
Al Prudential centre di Newark,
negli Stati Uniti,
si è svolta la quarantesima edizione
dei Video Music Awards
dell’emittente musicale MTV.

A trionfare sugli altri artisti,
conquistando ben nove statuette,
è stata l’artista pop Taylor Swift.
La cantautrice americana
ha ricevuto i premi di artista dell’anno,
album dell’anno grazie a ‘Midnights’,
di show dell’estate, video dell’anno,
canzone dell’anno, migliore artista pop,
assieme ai premi tecnici
per i migliori effetti speciali,
direzione e cinematografia.

Intanto i Måneskin,
gruppo originario di Roma,
hanno ricevuto il premio di Best Rock
per il brano ‘The Loneliest’,
e Ice Spice
ha conquistato il titolo di Best New Artist
grazie alla canzone ‘Barbie World’.

Nicki Minaj ha condotto la serata
per il secondo anno di fila,
assicurandosi ancora una volta
il premio di Best Hip-Hop
con ‘Super Freaky Girl’.

Stray Kids,
Rema & Selena Gomez,
e Anitta si sono distinti
rispettivamente con i riconoscimenti
di Best K-Pop, Afrobeats e Latin.

 SPORT
 SPORT

Qualificazione europei: Italia-Ucraina 2-1
Buona la seconda
per la nazionale di Spalletti:
gli azzurri, dopo il pareggio
con la Macedonia del Nord,
hanno battuto l’Ucraina per 2-1
rimettendosi in corsa
per la qualificazione
ai prossimi Europei di calcio.

Gli azzurri sono entrati in partita aggressivi
e hanno avuto diverse occasioni
prima del gol di Frattesi
arrivato dopo poco più di dieci minuti
grazie a un errore difensivo.
Un quarto d’ora dopo è sempre Frattesi
a trovare il gol del raddoppio
che inizialmente viene annullato dal guardalinee,
ma poi confermato dal VAR (Video Assistant Referee).

Quando sembrava che la partita
fosse saldamente in mano agli azzurri,
ecco che l’errore in difesa di Di Marco
consente all’Ucraina di trovare il gol
del 2-1 con Yarmolenko.

Nella ripresa Raspadori
manca una grossa occasione
e Locatelli colpisce la traversa.
La partita termina 2-1
e azzurri al momento secondi nel girone.
Le prossime partite
si giocheranno a ottobre.
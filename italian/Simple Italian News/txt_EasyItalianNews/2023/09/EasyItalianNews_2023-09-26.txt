ITALIA
 ITALIA

 RaiNews, Arma dei Carabinieri

È morto Matteo Messina Denaro
Matteo Messina Denaro,
il super boss di Cosa Nostra,
è morto la notte del 24 settembre.

Messina Denaro era stato arrestato
dopo 30 anni di latitanza
e soffriva di una grave forma
di tumore al colon,
ormai in stadio avanzato.

Dopo che le sue condizioni
si erano aggravate,
era stato ricoverato nell’ospedale dell’Aquila,
vicino al carcere in cui era detenuto
in regime di 41 bis.

È stato sottoposto
alla terapia del dolore
e successivamente sedato
per rimanere in stato di coma farmacologico.

Durante le sue ultime ore
erano con lui la nipote
e sua legale Lorenza Guttadauria
e la figlia Lorenza,
riconosciuta poco prima
e incontrata per la prima volta
in carcere.

Il boss era stato catturato
proprio nella clinica
in cui si recava
per ricevere cure mediche.

ESTERI
ESTERI

 Nathan Hughes Hamilton

Caldo record in Brasile: sfiorati i 40 gradi a Rio
Con massime di almeno 33 gradi,
quattro capoluoghi brasiliani
hanno battuto il record
di temperatura più alta dell’anno.
Le città in questione
sono state Curitiba (33,1 gradi),
San Paolo (36,5),
Belo Horizonte (37,1)
e Rio de Janeiro (39,9).

Nelle favelas sovrappopolate
della periferia di Rio de Janeiro,
il caldo torrido di domenica
non ha risparmiato nessuno.

Sabato l’Istituto Nazionale di Meteorologia (INMET)
aveva lanciato l’allerta rossa
per un’ondata di caldo
in aree di 10 stati,
oltre al distretto federale di Brasilia.

Secondo Maria Beatriz Gomes,
abitante di Rocinha, a sud di Rio,
nelle favelas questi eventi meteorologici estremi
si fanno sentire maggiormente
a causa delle abitazioni stipate
e prive di qualsiasi tipo
di controllo energetico.

ESTERI
ESTERI

A 10 anni fugge dalla madre in macchina
Una storia incredibile
arriva dalla città di North Port,
nel sud-ovest della Florida.

Un bambino e sua sorella di 11 anni
sono stati fermati
a centinaia di chilometri
dal luogo in cui la madre
ne aveva denunciato la scomparsa
all’inizio della settimana.

La polizia ha avuto uno shock
quando l’automobilista fermato
su un’autostrada principale
si è rivelato essere
un bambino di 10 anni.

Quando la madre si è accorta
che in casa non c’era più traccia dei figli,
ha subito denunciato la scomparsa dei bimbi
e il furto dell’auto.
Quattro ore più tardi,
i piccoli fuggitivi avevano già percorso
una distanza considerevole,
circa 320 chilometri,
quando sono stati fermati dalla polizia
sulla Interstate 75.

Gli agenti hanno scoperto
che “entrambi i bambini
erano arrabbiati con la madre
perché aveva tolto loro
i dispositivi elettronici,
perché non li usavano in modo appropriato”,
ha dichiarato l’ufficio dello sceriffo.

ECONOMIA
ECONOMIA

 Zoha Nve

Ferrero, premio di produzione di 2.400 euro
I 6 mila operai e impiegati,
esclusi i dirigenti,
dell’azienda dolciaria Ferrero
riceveranno nella busta paga di ottobre
un premio di circa 2.400 euro
per gli obiettivi di produzione raggiunti.

L’accordo è stato siglato con i sindacati
dall’azienda “madre” della Nutella.
Parte del premio
sarà convertibile in servizi,
a discrezione dei dipendenti:
il bonus potrà essere utilizzato
per acquistare buoni spesa,
per le bollette di acqua, luce e gas,
per beni o servizi alla persona o alla famiglia
(dall’istruzione alla formazione,
fino alle spese mediche),
e anche convertibile in buoni benzina.

L’importo del premio è stato determinato
in base a due parametri:
il risultato economico raggiunto
dall’azienda nel suo complesso,
pari al 30% del premio,
e il risultato gestionale,
pari al 70% del premio,
legato all’andamento specifico
di ogni stabilimento e area.

foodculture.tiscali.it

foodculture.tiscali.it
SCIENZA
SCIENZA

 GollyGforce

Studio riproduce Pink Floyd dall’attività del cervello
Un esperimento condotto
da un gruppo di scienziati americani
è riuscito a ricreare
una canzone dei Pink Floyd
in base all’attività cerebrale umana
di alcuni pazienti.

L’esperimento ha riprodotto
‘Another Brick in the Wall (Part 1)’
con l’aiuto dell’intelligenza artificiale:
un gruppo di 29 pazienti
affetti da epilessia
all’Albany Medical Center
hanno ascoltato il brano
con elettrodi inseriti sulla corteccia cerebrale,
e la loro attività cerebrale
è stata trasformata dall’AI
in una vera e propria cover della canzone.

Questa ricerca è un grande passo avanti per la scienza,
poiché potrebbe permettere
a persone affette da malattie neurologiche
di parlare estraendo parole
dai segnali del cervello.
Il prossimo obbiettivo
sarà quello di trasmettere non solo parole,
ma di conservare il tono, ritmo
ed emozione del discorso.

 CULTURA & SOCIETA’
 CULTURA & SOCIETA’

 Quirinale.it

Morto Giorgio Napolitano
L’ex presidente della repubblica
Giorgio Napolitano
è morto il 22 settembre
all’età di 98 anni.

Le sue condizioni di salute
si erano aggravate,
e si è spento presso la clinica Salvator Mundi
a Roma.

Il cordoglio per la sua scomparsa
è stato manifestato
da tutte le istituzioni politiche.

Il presidente della repubblica
Sergio Mattarella
si è detto molto addolorato,
così come vicinanza è stata espressa
dalla presidente del consiglio
Giorgia Meloni.

Giorgio Napolitano è nato a Napoli nel 1925,
è stato deputato, senatore,
presidente della camera, ministro,
eurodeputato e due volte capo dello stato.

È stato il primo presidente della Repubblica
ad essere eletto due volte,
la prima nel 2006 e poi nel 2013.

 SPORT
 SPORT

Preolimpico di volley femminile: azzurre sconfitte dalla Polonia
Nel torneo di pallavolo femminile
valevole per la qualificazione alle Olimpiadi,
l’Italia è stata sconfitta nella partita decisiva
dalla Polonia per 3 set a 1.
La Polonia ha così ottenuto il pass olimpico
assieme agli USA.

Le azzurre avevano iniziato la partita
vincendo il primo set.
Nel secondo set
si sono poi trovate in vantaggio,
ma proprio nelle battute finali
hanno subito la rimonta polacca
che ha così portato la partita sull’1-1.

Anche nel terzo le azzurre prima in vantaggio,
hanno poi subito la rimonta della Polonia
che ha conquistato il set.
Nel quarto set poi le polacche
hanno chiuso la pratica.

Per poter andare a Parigi
l’Italia deve ora sperare
in uno dei 5 posti ancora in palio
grazie al ranking:
al momento le azzurre
sarebbero ampiamente qualificate,
ma conterà fare bene alla prossima Nations League
per mantenere l’attuale posizione.
ESTERI
ESTERI

 Noborder Network

Meloni sui migranti: “Italia non sarà campo profughi d’Europa”
All’apertura della 78esima edizione
dell’Assemblea generale delle Nazioni Unite,
la premier Giorgia Meloni dichiara:
“Non consentirò che l’Italia diventi
il campo profughi d’Europa,
bisogna dichiarare guerra
ai trafficanti di uomini”.

Respinge le critiche alla sua linea dura
contro gli arrivi dei migranti
e reagisce con durezza
alle critiche della sinistra europea
sul suo operato.

Meloni ha varcato la soglia
del Palazzo di Vetro
per la prima volta da premier.
Quando in Columbus Circus
incontra la stampa italiana,
non usa i toni della diplomazia:
“La Francia ha bloccato le frontiere,
la Germania ha detto che non ricolloca,
l’Austria farà più controlli al Brennero”.
Non ha senso litigare
sui ricollocamenti,
quel che lei chiede a Bruxelles
è “fermare le partenze illegali”.

La premier chiede anche a Erdogan
un impegno a chiudere
la rotta del Mediterraneo orientale.
Ma nell’agenda dell’Assemblea generale
la questione migrazioni
non sembra prioritaria.

ESTERI
ESTERI

 AP Photo/Efrem Lukatsky

Polonia, stop armi a Kiev
Il primo ministro polacco Mateusz Morawiecki,
risponde alle domande di un giornalista
relativamente a sostegno
militare e umano a Kiev:
ha affermato non fornirà più armi a Kiev
perché, anche se capisce
la situazione dell’Ucraina
che si sta difendendo da un “brutale attacco”,
anche la Polonia
ha la necessità di difendersi e armarsi.

Un duro colpo per gli alleati della NATO
e soprattutto per l’Ucraina.

Da mesi ormai,
le relazioni polacco-ucraine
si sono complicate
a causa dell’embargo imposto da Varsavia
alle importazioni del grano da Kiev
per proteggere i propri agricoltori.

Il governo ucraino ha annunciato
di aver intentato una causa presso il WTO
contro Polonia, Slovacchia
e Ungheria.

AMBIENTE
AMBIENTE

 Welp.sk

Europa, il 98% respira aria tossica
Secondo un’indagine sulla qualità dell’aria
pubblicata dal quotidiano britannico “The Guardian”,
l’Europa starebbe affrontando
una crisi sanitaria pubblica
dovuta agli altissimi livelli
di inquinamento atmosferico.

Lo studio ha rivelato
che il 98% della popolazione
respira aria inquinata
da un particolato altamente pericoloso,
che passa dai polmoni
inserendosi nel flusso sanguigno
e affliggendo potenzialmente
quasi tutti gli organi del corpo.

L’inquinamento provoca
circa 400 mila morti all’anno in Europa.
Le linee guida
dell’Organizzazione Mondiale della Sanità
stabiliscono che le concentrazioni medie
di particolato
non dovrebbero superare
i 5 microgrammi per metro cubo.

Il paese più colpito
è la Macedonia del Nord,
dove due terzi della popolazione
è esposta a livelli
quattro volte più alti del limite.

La qualità dell’aria
è peggiore in Europa orientale
rispetto all’occidente,
ad eccezione dell’Italia:
nella Pianura Padana,
un terzo delle persone
respirano oltre quattro volte
il limite di particolato,
a causa di emissioni
industriali, automobilistiche
e provenienti dagli allevamenti intensivi.

 ITALIA
 ITALIA

App per trovare i defunti
Trovare più facilmente
la tomba da visitare
tramite Google Maps,
chiedere un servizio di pulizia
della lapide al cimitero,
scrivere un pensiero
sul profilo virtuale del defunto:
queste sono le funzionalità
offerte da Aldilapp
negli oltre 90mila loculi
dei 13 cimiteri di Ancona.

Venerdì 22 settembre
presso il Comune di Mesagne
c’è stata la presentazione
di Aldilapp.

“I cimiteri sono sempre meno frequentati,
specie dai giovani”
ha sottolineato il creatore dell’app.
“Così creiamo un ponte
con i nostri cari
attraverso una tecnologia
che aiuta ad abbattere le distanze”.

 TECNOLOGIA
 TECNOLOGIA

 Steve Jurvetson

Neuralink, Elon Musk cerca volontari per i test
Neuralink, la startup di Elon Musk
che studia l’interfaccia cervello-macchina,
ha ottenuto l’approvazione
per la sperimentazione sull’uomo.

La tecnologia di Neuralink
dovrebbe permettere
a persone affette da paralisi,
di controllare
dei dispositivi elettronici o di movimento
tramite un chip
impiantato direttamente nel cervello.
In questo modo un paziente
potrebbe controllare
un dispositivo solo con il pensiero.

Lo studio avrà una durata
di circa 6 anni
e comprenderà visite preliminari
e test veri e propri,
accuratamente monitorati
dal team di ricerca.

In precedenza questa tecnologia
aveva permesso a dei gorilla
di controllare il videogioco Pong
con le loro onde cerebrali.

 CULTURA & SOCIETA’
 CULTURA & SOCIETA’

 Luigi Brambilla

Classifica europea delle università
È stata stilata la classifica a livello europeo
delle migliori università,
e sono presenti solo 4 atenei italiani
nelle prime 100.
La classifica totale
è di circa 700 atenei.

Nelle prime 50
l’unica università italiana presente
è il Politecnico di Milano,
mentre nelle restanti 50 sono in classifica
la Sapienza di Roma,
l’Università di Bologna
e quella di Padova.

A farla da padrone
sono gli atenei della Gran Bretagna
con ben 7 università nella top 10
con Oxford al numero 1
e Cambridge al numero 3.

Nello studio si evidenzia
come ad esempio la Slovenia
sia il miglior paese
per quanto riguarda la ricerca.

Le università italiane
ottengono buoni punteggi
per quanto riguarda la mobilità degli studenti,
ovvero offrire la possibilità
di seguire corsi all’estero.
Perdono però punti
perché non riescono al contrario
ad attrarre studenti stranieri.
Altro problema poi
è il rapporto numerico tra docenti e studenti:
un insegnante ogni 20 studenti
quando ad esempio a Berlino
ce ne è uno ogni 13.

 CULTURA & SOCIETA’
 CULTURA & SOCIETA’

 Harald Krichel

Il film di Matteo Garrone candidato agli Oscar
L’ultima pellicola di Matteo Garrone
‘Io Capitano’,
è stato proposto
per la candidatura agli Oscar 2024
come miglior film internazionale.
L’opera ha già trionfato al Festival di Venezia,
vincendo il Leone d’argento per la regia
e il Premio Marcello Mastroianni
per l’attore emergente.

Il film tratta di un tema tragico
dei nostri giorni:
l’Odissea contemporanea dei migranti
che provano ad arrivare in Europa.
I protagonisti sono due giovani del Senegal
che decidono di partire verso l’Europa
attraversando il deserto,
le carceri dei torturatori libici,
il mare Mediterraneo.
Il regista ha voluto dedicare questo film
a tutti quelli che non ce l’hanno fatta.

Per avere la conferma della candidatura
bisognerà aspettare gennaio 2024,
e la cerimonia degli Oscar
si terrà il 10 marzo.
‘Io Capitano’ concorrerà per la shortlist
che includerà i quindici migliori film internazionali
selezionati dall’Academy.

I film con cui ‘Io Capitano’ si sfida sono:
l’Australia candida ‘Shayda’
che ha vinto il Sundance,
il Giappone con ‘Perfect Days’ di Wim Wenders,
la Finlandia con ‘Fallen Leaves’ di Aki Kaurismäki,
l’Ucraina con ‘20 Days In Mariupol’.

Ultimo giorno per aiutarci!
Grazie a tutti coloro che in questi giorni hanno ascoltato il nostro appello e ci hanno inviato un contributo, grande o piccolo, per sostenere il nostro lavoro per EasyItalianNews.com.
Le donazioni sono fondamentali perché possiamo continuare a pubblicare il notiziario 3 volte a settimana.
Se non l’hai ancora fatto, approfitta ora e visita la pagina donazioni per scegliere la valuta che preferisci e la cifra che puoi donare.
Il tuo italiano ne sarà contento!
EasyItalianNews.com

visita la pagina donazioni

Final days to help us!
Thanks to everyone who over the last few days has responded to our appeal for donations by sending us a contribution, whether large or small, towards our work on EasyItalianNews.com.
Donations are important so we can continue to produce the bulletins, 3 times a week.
If you still haven’t made one, take a moment to visit the donate page, choose the currency you prefer, and the amount you are able to give.
Your Italian will thank you!
EasyItalianNews.com

visit the donate page
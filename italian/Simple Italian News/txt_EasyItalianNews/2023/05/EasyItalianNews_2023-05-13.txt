Listen online as you read:

ESTERI
ESTERI

Stati Uniti, stop al titolo 42 spinge migliaia al confine
Alla mezzanotte dell’11 maggio
negli Stati Uniti
è decaduto il titolo 42,
misura introdotta dall’ex-presidente Trump
per regolare i flussi migratori
durante la pandemia.

Il titolo permetteva ai migranti
sul suolo americano
di essere espulsi immediatamente,
ma non comportava alcune conseguenze legali.
Per questo motivo,
la maggioranza dei migranti
tentava nuovamente di attraversare
il confine meridionale.

Le nuove regole
rendono molto più difficile
chiedere asilo,
poiché è necessario
fare una richiesta formale
e prenotare un appuntamento.
L’inadempienza, inoltre,
comporta l’espulsione dal paese
per 5 anni.

A causa della severità delle nuove regole,
i giorni prima del termine di validità della misura,
sono stati segnati da caos
lungo il confine.
Circa 10mila persone
sono state fermate dalla polizia di frontiera
solo martedì,
mentre la media normale
è di 5200 persone al giorno.

ESTERI
ESTERI

Germania, cinque arresti per tratta di esseri umani
In Germania cinque persone
sono state arrestate
per traffico di esseri umani.

I trafficanti reclutavano
lavoratori polacchi
promettendo lavoro,
alloggi e buoni stipendi,
solo per convincerli
a intraprendere il viaggio.

Una volta arrivati, però,
i trafficanti trattenevano quasi interamente
gli stipendi dei lavoratori
per ripagare presunti debiti
per il viaggio o per l’alloggio
che gli offrivano.

In questo modo ai lavoratori
rimaneva soltanto
un misero stipendio
di 50 euro al mese.

I lavoratori sfruttati
venivano inoltre sistemati
in case fatiscenti,
a volte anche senza elettricità
né acqua.

Gli arrestati dovranno rispondere
di tratta aggravata di esseri umani
a scopo di sfruttamento,
lavoro forzato
e lesioni pericolose.

ESTERI
ESTERI

 Jacques Paquier

Francia, Procura anticorruzione chiede processo per Sarkozy
La procura anticorruzione francese
ha chiesto il rinvio a giudizio
per l’ex presidente francese
Nicolas Sarkozy.

Insieme a lui altre 12 persone
sono state rinviate a giudizio
nell’ambito delle indagini
sui finanziamenti
da parte della Libia
nella campagna elettorale
per le elezioni presidenziali del 2007.

Sarkozy è sotto inchiesta dal 2013,
gli investigatori stanno esaminando il caso
secondo cui il governo Gheddafi
avrebbe segretamente dato all’ex presidente
50milioni di euro per la sua campagna elettorale,
somma che sarebbe più del doppio
del limite legale di finanziamento
per la campagna all’epoca.

Dopo circa un decennio di indagini,
l’ufficio del procuratore ha annunciato
la decisione di cercare un processo.
L’ex presidente nega ogni accusa.
Dovrà rispondere di corruzione,
associazione a delinquere,
finanziamenti illeciti della campagna elettorale
e malversazione di fondi pubblici libici.

ilformat.info

ilformat.info

 ITALIA
 ITALIA

 Francisco Anzola

Colonna di fumo in centro a Milano
Un’esplosione è avvenuta
la mattina dell’11 maggio
in zona Porta Romana a Milano,
dopo che alcune bombole di ossigeno
sono scoppiate
all’interno di un furgone,
provocando un incendio.

Dodici auto sono rimaste coinvolte,
assieme a cinque motorini
e al furgone stesso.

Fortunatamente non ci sono state fatalità,
e solo il conducente
e una suora di una scuola evacuata
hanno riportato ferite non gravi.

Circa 220 persone sono state fatte evacuare,
inclusi tutti i bambini
di una scuola materna,
e i vigili del fuoco
sono riusciti a domare le fiamme
prima di mezzogiorno.

Si esclude categoricamente
la possibilità di un attacco terroristico,
poiché il conducente
ha riportato di aver visto fiamme
fuoriuscire dal vano del motore,
da dove poi ha presto raggiunto bombole.

 ITALIA
 ITALIA

Save The Children, la classifica delle regioni italiane più amiche delle mamme
La Provincia autonoma di Bolzano
è la regione più amica delle mamme.
L’Emilia Romagna si posiziona
al secondo posto
e la Valle D’Aosta al terzo.
La Basilicata, invece, è all’ultimo,
preceduta da Sicilia e Campania.

È quanto emerge
dall’ultimo rapporto di Save The Children,
in un’analisi basata su sette parametri:
demografia, lavoro, servizi,
salute, rappresentanza, violenza,
soddisfazione soggettiva.

Lo scorso mese
l’Istituto nazionale di statistica (Istat)
ha rilevato che in Italia
la natalità è al minimo storico
e questo studio di Save The Children
dimostra che si diventa madri
sempre più tardi.
L’età media al parto è di circa 32 anni,
una delle più alte in Europa.

C’è una relazione diretta
tra fecondità e partecipazione femminile
al mercato del lavoro:
“la condizione lavorativa delle donne,
in particolare delle madri,
nel nostro Paese è ancora caratterizzata
da instabilità e precarietà,
e dalla carenza di servizi per l’infanzia”,
spiega Antonella Inverno,
di Save the Children Italia.

Inoltre è ancora significativo
il divario tra Nord e Sud.
Nel Mezzogiorno l’occupazione
delle donne con figli è al 39,7%,
contro il 71,5% del Nord.

 SALUTE
 SALUTE

Regno Unito, nasce bambino con DNA di tre genitori
Una pratica genetica
ha dato alla luce un bambino
con il DNA di tre persone.
Si tratta di una tecnica
che impedisce al futuro nascituro
di venire alla luce
con malattie mitocondriali.

Il trattamento che ha dato al bambino tre DNA
si chiama donazione mitocondriale (MDT),
ed è in pratica una fecondazione in vitro
che impedisce di trasferire
le mutazioni delle madri
agli embrioni.

Le malattie mitocondriali sono delle patologie
di origine genetica ereditarie
che possono colpire il cervello,
i muscoli, il cuore e gli occhi.

Il DNA usato viene per la maggior parte
(oltre il 99,8%) dai genitori,
a cui viene aggiunto lo 0,1% (circa 37 geni)
di una donna donatrice,
che non sarà mai considerata il terzo genitore.

La procedura non sarebbe sicura al 100%
e potrebbe portare dei rischi per il bambino
nel grembo materno.
Si tratta comunque di un progresso promettente
secondo gli esperti di genetica,
ma c’è ancora molta strada da fare.

Il bambino nato nel Regno Unito
non è il primo venuto al mondo
con questa tecnica;
il primo caso risale al 2016
negli Stati Uniti
e fino ad oggi i bambini nati con questa procedura
sono meno di 5.

 CULTURA & SOCIETA’
 CULTURA & SOCIETA’

 Mr. Buby

David di Donatello: i vincitori
Si sono svolti a Roma
i David di Donatello,
i più importanti premi
del cinema italiano.

Tra i film più premiati
c’è ‘Le otto montagne’
che ha portato a casa 4 premi
tra cui quello per il miglior film.

‘Esterno notte’,
il film di Bellocchio su Aldo Moro,
ha vinto 4 premi
tra cui la regia
e il miglior attore protagonista
con Fabrizio Gifuni.

Anche il film ‘La Stranezza’
ha conquistato 4 premi
tra cui quello per la sceneggiatura originale.
Barbara Rocchi ha vinto il premio
come miglior attrice protagonista
per ‘Settembre’.

‘The Fabelmans’ di Spielberg
si è invece aggiudicato
il premio per il miglior film straniero.
Il David alla carriera
è andato a Marina Cicogna
mentre i David speciali sono stati dati
a Isabella Rossellini ed Enrico Vanzina.
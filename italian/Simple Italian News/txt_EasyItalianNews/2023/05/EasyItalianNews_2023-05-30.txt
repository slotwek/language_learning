Listen online as you read:

ESTERI
ESTERI

 Mikhail Klimentyev / Russian Presidential Press And Information Office / TASS

Erdogan vince ancora
Erdogan ha vinto nuovamente le elezioni,
guiderà la Turchia
fino al 2028.

I cittadini lo hanno confermato
al ballottaggio
contro Kemal Kilicdaroglu.

Il presidente ha ottenuto
il 52,1% dei voti
e inizierà il suo terzo mandato.

Erano chiamati al voto
oltre 64 milioni di elettori
e l’affluenza è stata dell’85%.

Tra i primi leader a mandare
le loro congratulazioni a Erdogan
ci sono Putin, Macron,
Orban e Vucic.
Successivamente sono arrivate
anche quelle di Zelensky,
della premier Meloni,
di Scholz e della presidente
della Commissione Ue,
Ursula von der Leyen.

“Con questa vittoria si apre
il secolo della Turchia” ha detto Erdogan,
lo sfidante ha invece affermato:
“Continueremo la lotta,
la nostra marcia continua,
noi siamo qui”.

ESTERI
ESTERI

 Serge Serebro, Vitebsk Popular News

Lukashenko in condizioni critiche
Il presidente bielorusso Alexander Lukashenko
si troverebbe ricoverato
in condizioni critiche.

La notizia è stata diffusa
da Valery Tsepkalo,
suo oppositore
candidato alla presidenza del paese
ed ex-ambasciatore negli Stati Uniti.

Secondo le prime informazioni,
ancora non confermate,
Lukashenko sarebbe stato ricoverato d’urgenza
al Moscow’s Central Clinical Hospital
dopo un incontro privato con Putin.
Lukashenko era già reduce
da non precisati problemi di salute
che lo avevano costretto ad assentarsi
per un periodo di cure.

Lo stesso presidente
aveva scritto il 23 maggio:
“Ho avuto un adenovirus,
non morirò,
state tranquilli”.
Era poi riapparso in pubblico
ma senza essersi, apparentemente,
completamente ripreso.

Adesso, secondo Tsepkalo,
si troverebbe in condizioni critiche
che farebbero anche temere
per la sua vita.
Tuttavia, non ci sono ancora state
conferme o smentite ufficiali
riguardo alla questione.

 ITALIA
 ITALIA

Venezia, misteriosa chiazza sotto il Ponte di Rialto
Verso le 9.30 della mattina
di domenica 28 maggio,
una chiazza di liquido verde fosforescente
è apparsa nell’acqua
del Canal Grande di Venezia.
L’incidente è avvenuto
all’altezza del Ponte di Rialto.

E’ stata disposta
una riunione di coordinamento
tra il Prefetto di Venezia,
Polizia e Vigili del fuoco
per accertare le cause dell’evento.

Nonostante possa sembrare simile
a una delle dimostrazioni ambientaliste
verificatesi negli ultimi mesi,
l’atto non è finora stato rivendicato.

Secondo le prime indagini,
la sostanza sembrerebbe un “tracciante”,
vale a dire un liquido utilizzato
quando avviene una perdita d’acqua
per comprenderne il tragitto.
Esso non pone alcun pericolo
per la salute della popolazione,
ma rimane importante
comprenderne l’origine.

 SALUTE
 SALUTE

Allarme negli Usa, social pericolosi per la salute mentale dei ragazzi
Vivek Murthy,
responsabile della salute pubblica Usa,
ha presentato un rapporto
sui pericoli dei social network
per bambini e adolescenti.
Dal rapporto risulta
che “l’uso frequente dei social media
può essere associato
a cambiamenti nell’amigdala
(la zona del cervello che gestisce le emozioni)
e nella corteccia prefrontale
(importante per il controllo degli impulsi,
la moderazione del comportamento sociale),
e potrebbe aumentare la sensibilità
alle ricompense e alle punizioni sociali”.

Secondo una ricerca,
fino al 95% degli adolescenti
ha detto di utilizzare almeno
una piattaforma di social media,
mentre più di un terzo ha dichiarato
di utilizzare i social media
“quasi costantemente”.
Il 40% dei bambini di età compresa
tra gli 8 e i 12 anni
usa i social,
anche se l’età minima richiesta
per la maggior parte dei siti
è di 13 anni.

Il rapporto include consigli pratici
per aiutare le famiglie
a guidare i figli nell’uso dei social.
Inoltre, Murthy ha invitato
le aziende che gestiscono le piattaforme
a imporre dei limiti d’età
per i propri utenti
e creare delle impostazioni predefinite
per i minori,
con maggiori standard di sicurezza.

 TECNOLOGIA
 TECNOLOGIA

 Steve Jurvetson

Neuralink: ok per test impianti cerebrali sugli umani
Elon Musk ha ottenuto il via libera
per la sperimentazione sull’uomo
di Neuralink,
il prototipo di tecnologia
che dovrebbe collegare
il cervello umano ai computer.

L’Fda,la Food and Drug Administration,
ha infatti autorizzato la sperimentazione
di chip neurali
su soggetti umani.

Il progetto di Neuralink
prevede l’impianto di un chip
direttamente nel cervello,
cosa che dovrebbe permettere
di collegarsi
e di utilizzare i computer
con il pensiero.

Un primo utilizzo
sarebbe destinato
ad aiutare le persone
paralizzate o con problemi neurologici,
ma in futuro potrebbe diventare
una vera e propria interfaccia
tra uomini e IA.

 CULTURA & SOCIETA’
 CULTURA & SOCIETA’

 Lansbricae (Luis Leclere)

Scoperti i più grandi laboratori di imbalsamazione dell’Antico Egitto
Il ministero delle Antichità egiziano
ha annunciato
che una spedizione archeologica
ha rinvenuto
due dei laboratori di imbalsamazione
più grandi mai ritrovati finora.

La scoperta è avvenuta
nella necropolis di Saqqara,
a 30 km a sud del Cairo,
che ospita la Piramide di Djoser,
l’edificio in pietra
più antico della storia.

Uno dei laboratori era utilizzato
per imbalsamare esseri umani,
e l’altro per gli animali.
I laboratori sono composti
da numerose stanze,
complete di tavole da “obitorio”
ricoperte di gesso
con canali di scolo, strumenti
e vasi d’argilla per preservare gli organi.
Essi risalgono al periodo tolemaico,
tra il 380 a.C. e il 342 a.C..

 SPORT
 SPORT

Verstappen vince il gran premio di Montecarlo
Max Verstappen su Red Bull
ha vinto il gran premio di Montecarlo,
dopo essere partito dalla pole position:
l’olandese ha dominato la gara
e la sua vittoria
non è mai stata in discussione.

Verstappen ha preceduto
lo spagnolo Alonso su Aston Martin
e il francese Ocon su Alpine.
Le Ferrari hanno chiuso al sesto e ottavo posto
rispettivamente con Leclerc e Sainz.

La gara è iniziata all’asciutto,
con Verstappen che si è portato al comando
e non ha più lasciato la vetta,
ed è terminata con la pioggia
che però non ha portato troppi sconvolgimenti.

Per Verstappen si tratta
della vittoria numero 4
in questa stagione,
su sei gran premi:
l’olandese ha guadagnato importanti punti
sul compagno di squadra Perez,
che a Montecarlo ha chiuso al sedicesimo posto.

Ultimo giorno per aiutarci!
Grazie a tutti coloro che in questi giorni hanno ascoltato il nostro appello e ci hanno inviato un contributo, grande o piccolo, per sostenere il nostro lavoro per EasyItalianNews.com.
Le donazioni sono fondamentali perché possiamo continuare a pubblicare il notiziario 3 volte a settimana.
Se ancora non l’hai fatto, approfitta ora e visita la pagina donazioni per scegliere la valuta che preferisci e la cifra che puoi donare.
Il tuo italiano ne sarà contento!
EasyItalianNews.com

visita la pagina donazioni

Final days to help us!
Thanks to everyone who over the last few days has responded to our appeal for donations by sending us a contribution, whether large or small, towards our work on EasyItalianNews.com.
Donations are important so we can continue to produce the bulletins, 3 times a week.
If you still haven’t made one, take a moment to visit the donations page, choose the currency you prefer, and the amount you are able to give.
Your Italian will thank you!
EasyItalianNews.com

visit the donations page
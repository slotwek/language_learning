Listen online as you read:

ESTERI
ESTERI

Trump colpevole di aggressione sessuale e diffamazione
Donald Trump è stato condannato
per abuso sessuale e diffamazione
nei confronti della scrittrice
E. Jean Carroll.

I fatti risalgono al 1996,
quando Trump
avrebbe aggredito sessualmente
la scrittrice
all’interno del camerino
di un grande magazzino.

La giuria ha riconosciuto
il reato di aggressione sessuale
ma non di stupro;
tuttavia, anche l’aggressione sessuale
viene classificata come reato sessuale
nello stato di New York.

Trump dovrà quindi pagare
5 milioni di dollari
come risarcimento:
2 per l’aggressione sessuale
e 3 per l’accusa di diffamazione.

L’avvocato dell’ex presidente
ha definito “strano”
il verdetto della giuria,
mentre Trump,
che non ha partecipato al processo,
ha scritto sul suo social ‘Truth’:
“Non ho assolutamente idea
di chi sia questa donna.
Questo verdetto è una vergogna.
Una continuazione
della più grande caccia alle streghe
di tutti i tempi!”

ESTERI
ESTERI

Striscia di Gaza sotto attacco israeliano
L’ultimo raid israeliano
a colpire la Striscia di Gaza
ha causato negli ultimi giorni
almeno 13 vittime e 20 feriti.
L’esercito avrebbe colpito
un’area nel sud della Striscia,
prendendo preventivamente di mira
una “cellula armata” della Jihad islamica
prima che potesse compiere
un attacco contro Israele.

Tre dirigenti dell’organizzazione sono morti,
assieme a vari civili
tra cui un dottore
con sua moglie e suo figlio.

Le Nazioni Unite
hanno duramente condannato
la violenza contro civili e bambini.

Altri bombardamenti
hanno preso di mira alcuni centri
sospettati di essere destinati
all’addestramento militare.

Il leader di Hamas
ha dichiarato che Israele
“pagherà un prezzo per l’attacco”,
e il premier israeliano Benjamin Netanyahu
ha convocato un incontro del Gabinetto di sicurezza
per discutere della situazione.
Intanto le scuole nella zona
sono state chiuse,
e i residenti sono stati invitati
a trovare rifugio.

ESTERI
ESTERI

 Thomas R Machnitzki

Texas, SUV si lancia contro un gruppo di migranti
Un uomo di origini ispaniche
alla guida di un SUV Land Rover,
si è scagliato ad alta velocità,
investendo un gruppo di pedoni
su un marciapiede di Brownsville,
in Texas,
quasi al confine con il Messico.

Il bilancio della strage
è di 7 morti e una decina di feriti.

Il tragico fatto è avvenuto
nei pressi di una fermata del bus,
vicino a un centro d’accoglienza
per migliaia di migranti e senza tetto.
Secondo il direttore del centro,
le persone investite
erano per la maggior parte migranti
provenienti dal Venezuela.

Il conducente del SUV
è stato arrestato
ed è ricoverato in ospedale
sotto sorveglianza.

Un portavoce della polizia locale
dice che si è trattato
di un “atto intenzionale”
e che l’uomo è stato arrestato
per “guida spericolata”.

Testimoni raccontano
che l’uomo ha tentato la fuga,
ma le persone presenti
lo hanno bloccato.
Pare che l’autista abbia “insultato” i presenti
prima di accelerare.

ESTERI
ESTERI

Fermati reattori della centrale di Zaporizhzhia
Le autorità della regione di Zaporizhzhia
hanno disposto la sospensione
del funzionamento dei reattori
della centrale nucleare.

Ad affermarlo è stato
il governatore russo ad interim
Yevgeny Balitsky.

Balitsky ha precisato
che il livello dell’acqua
nel bacino idrico di Kakhovka
è aumentato
raggiungendo un livello critico
per colpa delle inondazioni,
dello scarico di acqua dalle centrali idroelettriche
e del bombardamento della stazione
da parte delle forze armate ucraine.

Yevgeny Balitsky la definisce
una manipolazione,
e ha aggiunto che la sospensione
è dovuta all’imprevedibilità
delle azioni ucraine.

ECONOMIA
ECONOMIA

 Fred Romero

Buco nel bilancio pensioni, importante proteggere il lavoro
Il capo dell’Istituto Nazionale
della Previdenza Sociale (INPS)
Pasquale Tridico,
ha lanciato un allarme
riguardo al bilancio delle pensioni
previsto per il 2023,
che indica infatti la presenza di un buco
di circa 10 miliardi di euro.

Poiché le pensioni vengono rivalutate
in base all’inflazione
ma le retribuzioni lavorative
restano uguali,
i contributi versati
non bastano a coprire la spesa
dell’istituto previdenziale.

Nel primo semestre del 2023
la differenza tra inflazione e retribuzioni
è arrivata al 7%.

Tridico ha evidenziato la necessità
di introdurre un salario minimo
per le fasce più svantaggiate,
come nella maggior parte dei paesi europei,
e di promuovere impieghi stabili
e ben retribuiti.
Questa misura risulterebbe
in un maggiore contributo pensionistico.

Il leader ha sottolineato
che negli ultimi anni
sono stati promossi impieghi flessibili
e in settori mal retribuiti,
come nel turismo e nella ristorazione.

Continua quindi ad allargarsi
la distanza tra i salari più bassi
e quelli più alti,
e ne soffrono soprattutto i giovani,
che rispetto ai pensionati
guadagnano in media molto meno.

AMBIENTE
AMBIENTE

 trolvag

A Ostia il mare più pulito del Lazio
Per il secondo anno consecutivo
il mare di Ostia si aggiudica
il riconoscimento per la qualità dell’acqua
migliore della regione.
Secondo i rilievi dell’Arpa,
la qualità sarebbe eccellente,
paragonabile solo ad altre località più rinomate
come le isole Pontine,
Sperlonga e Sabaudia.

Dati molto rincuoranti in vista dell’avvio
della stagione balneare,
prevista già dal mese di maggio.

Altre località che hanno raggiunto
risultati apprezzabili come Ostia,
sono le acque di Montalto di Castro,
Nettuno, Gaeta, Formia,
Minturno, Latina Lido, Civitavecchia,
San Felice Circeo e Fondi.
Riconfermano la loro eccellenza
anche Sabaudia, Sperlonga
e le Isole Pontine.

In altre zone più o meno famose della costa
è calata la qualità,
come per esempio nel mare di Santa Marinella,
Tarquinia e Anzio.

metronews.it

metronews.it
 CULTURA & SOCIETA’
 CULTURA & SOCIETA’

 Raphael Mair

Morandi canta al Senato
Il cantante Gianni Morandi
ha cantato l’inno nazionale
in occasione delle celebrazioni
per i 75 anni del Senato.

Il celebre cantautore è stato invitato
a esibirsi al Senato
con alcuni dei suoi successi
tra cui ‘Un mondo d’amore’,
con cui ha aperto il concerto,
e ‘Apri tutte le porte’.
Ha eseguito anche ‘Caruso’
in omaggio a Lucio Dalla.

Morandi dopo la prima canzone
ha dichiarato di essere molto emozionato
ricordando come alla prima seduta del Senato
lui avesse già 3 anni.

Al concerto erano presenti
il presidente Mattarella,
la premier Meloni e numerosi ministri.
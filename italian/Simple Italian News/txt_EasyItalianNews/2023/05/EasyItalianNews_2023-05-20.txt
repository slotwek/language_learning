Listen online as you read:

 ITALIA
 ITALIA

 Diego Delso

Ancora allerta rossa in Emilia Romagna, 14 le vittime
Continuano a preoccupare
le alluvioni in Emilia Romagna,
dove le esondazioni
hanno causato oltre 250 frane
in 48 comuni diversi.
Il numero delle vittime
è salito a 14,
ma vi sarebbero ancora
numerosi dispersi.

Secondo un primo rapporto,
i danni causati dal maltempo
ammonterebbero a miliardi di euro,
e circa 10mila persone
hanno dovuto lasciare
le proprie abitazioni.

Il presidente della Regione
Stefano Bonaccini
ha ricordato che l’anniversario del terremoto
che 11 anni fa colpì l’Emilia
cade proprio in questi giorni,
e che come allora
si ricostruirà tutto quello
che è stato danneggiato.

Intanto Giorgio Parisi,
premio Nobel per la fisica,
ha spiegato che eventi di questo tipo
dipendono dall’emergenza climatica.
Il nesso tra le emissioni di Co2
e eventi climatici estremi è chiaro
e, secondo Parisi,
occorre urgentemente
raggiungere un accordo a livello mondiale
per attivare
una transizione energetica sostenibile.

ESTERI
ESTERI

Burkina Faso: 7 anni prigioniero degli jihadisti
Un medico 88enne
è stato rilasciato
dai suoi rapitori
dopo 7 anni di prigionia.

Kenneth Elliott,
l’uomo tenuto prigioniero,
era stato rapito in Burkina Faso
da un gruppo di terroristi
legati ad Al-Qaeda
nel 2016,
insieme alla moglie.

La moglie era stata rilasciata
un mese dopo il rapimento,
mentre per Elliott
la prigionia è durata
fino ad oggi.

Nel 2017 l’organizzazione Al-Qaeda
nel Maghreb islamico
aveva rivendicato il rapimento,
mostrando un video
in cui era presente Elliott
insieme ad altri 5 ostaggi.

Il suo rilascio è stato annunciato
dal governo di Canberra
e la ministra degli esteri australiana
ha dichiarato:
“Il dottor Elliott è al sicuro
e si è riunito
con la moglie Jocelyn
e i loro figli”.

ESTERI
ESTERI

 C.Stadler/Bwag

Austria, borgo storico assediato dai turisti
Il borgo di Hallstatt,
in Austria,
è abitato da 750 persone,
e dal 1997
è Patrimonio dell’Unesco.

Tuttavia la sua fama
è aumentata in modo esponenziale
negli ultimi anni
per la sua somiglianza
con la serie di film Disney ‘Frozen’.

Le pittoresche case di legno
e il drammatico campanile
in riva all’omonimo lago
attirano tutti gli anni
quasi un milione di visitatori
da tutto il mondo.
Il paese è diventato così popolare
da essere replicato nel dettaglio
nel Guangdong, in Cina.

Tuttavia la promozione del turismo regionale
deve essere bilanciata
con il suo effetto sull’ambiente
e sugli abitanti.
Per via delle lamentele dei residenti,
l’amministrazione comunale
ha eretto delle barriere anti-selfie
nel posto più gettonato per le foto.
Le barriere sono però state smantellate poco dopo,
e ora si riflette
su soluzioni alternative.

 CULTURA & SOCIETA’
 CULTURA & SOCIETA’

 Qammer Wazir

Annalisa Fioretti arriva in Pakistan
Ci sono volte in cui lo sport
non è solo un’impresa fisica,
ma porta avanti anche un obiettivo solidale.
Questo è il caso di Annalisa Fioretti,
pneumologa di Milano
e appassionata alpinista,
che insieme a otto compagni di spedizione
ha attraversato l’altopiano del Deosai,
in Pakistan,
(uno dei più alti al mondo:
fino a 4600 metri di quota)
per raggiungere Sakina.

Sakina è una ragazza di 15 anni
che ora sta studiando
in una delle scuole superiori
aperte in uno dei villaggi sull’Himalaya
grazie alla raccolta fondi
lanciata da “Il nodo infinito”,
una onlus fondata dalla stessa Annalisa.

Annalisa e Sakina si sono conosciute nel 2011
quando la bambina aveva un problema cardiaco,
aggravato dalla vita in alta quota.
All’epoca la Fioretti organizzò
una campagna di crowdfunding,
che permise a Sakina
di essere operata in Italia.

Grazie alle ambizioni scolastiche della bambina,
Annalisa Fioretti ha promosso
una gara di solidarietà,
che ha permesso a Sakina di realizzare il suo sogno
di studiare in una scuola superiore,
e con grandissimi risultati!

milano.repubblica.it
lecconotizie.com
milano.repubblica.it

lecconotizie.com
 SALUTE
 SALUTE

Settimana della celiachia.
Si è appena conclusa
la settimana dedicata alla celiachia,
cioè l’intolleranza permanente al glutine.

Il glutine è il prodotto della lavorazione
degli impasti a base di farina
di alcuni cereali,
tra cui l’avena, l’orzo,
la segale, il frumento,
il farro e il kamut.

A soffrire di celiachia è circa l’1%
della popolazione globale.
In Italia i celiaci sono circa 400-600mila,
cioè una persona ogni 100-150.
Ma molti ci convivono senza saperlo,
perché non manifestano sintomi per molti anni.

L’intolleranza al glutine
può manifestarsi a qualsiasi età
e può colpire chiunque,
ma statisticamente è più diffusa
tra le donne della razza caucasica,
che consuma maggiormente cereali.

La celiachia è genetica,
ma esiste anche un’origine autoimmune,
e il disturbo è spesso associato
ad altre patologie:
tiroidite di Hashimoto,
sindrome di Sjögren
e diabete di tipo 1.

Inoltre, di recente, i ricercatori
della NYU Grossman School of Medicine
hanno scoperto un legame
tra la celiachia e gli inquinanti chimici.

Ma quali sono i sintomi?
Stanchezza, cefalea, colite,
diarrea intermittente, gonfiore addominale,
flatulenza, anemia,
osteoporosi precoce,
aumento delle transaminasi,
ansia e depressione.

La diagnosi della celiachia
si ottiene con un esame del sangue
che verifica la presenza di alcuni anticorpi.
L’unica terapia efficace è una dieta
priva di cibi contenenti glutine.

 CULTURA & SOCIETA’
 CULTURA & SOCIETA’

Bibbia ebraica venduta per 38 milioni di dollari da Sotheby’s
Un nuovo record per Sotheby’s,
casa d’aste del Regno Unito
tra le più importanti.

Un’antichissima bibbia ebraica
di 1100 anni fa
è stata venduta
all’incredibile cifra di 38,1 milioni di dollari,
record di sempre
per un libro o un manoscritto
a un’asta.

La cifra supera
quella pagata da Bill Gates
per il codice Leicester di Leonardo
che nel 1994 è stato battuto
a oltre 30 milioni di dollari.

Per raggiungere la cifra
ci sono voluti 4 minuti.

L’antico testo ebraico,
detto codice Sassoon,
è stato acquistato
dall’ex ambasciatore americano in Romania,
Alfred Moses,
e donato all’Anu Museum of Jewish People
di Tel Aviv.

 SPORT
 SPORT

 Higor Douglas

Champions League: il Manchester City va in finale
Il ritorno della semifinale
tra Manchester City e Real Madrid
si è chiuso con la netta vittoria degli inglesi
con un perentorio 4-0.

I citizens hanno dominato la partita
fin dalle prime battute
rendendosi pericolosi con Haaland.
Ma al 23’ è Bernando Silva
a portare in vantaggio la squadra di Guardiola.

Il Real prova a reagire
colpendo la traversa con Kroos,
ma è ancora il City ha segnare,
sempre con Silva.

Nella ripresa arrivano prima il 3-0
con autorete di Militao,
e poi il definitivo 4-0.

Il City si prende così la rivincita sul Real
dopo che lo scorso anno
gli spagnoli avevano eliminato gli inglesi
all’ultimo secondo.

Appuntamento il 10 giugno con la finale
dove il City affronterà l’Inter
che ha battuto il Milan in semifinale.
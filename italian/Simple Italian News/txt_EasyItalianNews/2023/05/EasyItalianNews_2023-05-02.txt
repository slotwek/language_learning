Listen online as you read:

 ITALIA
 ITALIA

Approvato il decreto sul lavoro dal Consiglio dei Ministri
Il giorno primo maggio,
giorno dedicato ai lavoratori,
è terminato a Palazzo Chigi
il Consiglio dei Ministri
dal quale è emersa l’approvazione
del Decreto legge Lavoro.

Secondo questo decreto ci sarà,
lungo un periodo da luglio a novembre,
un ampliamento dei tagli
al cuneo fiscale.
Inoltre è stato eliminato
il Reddito di cittadinanza,
il quale verrà sostituito però
con un Assegno di inclusione.

La Presidente del consiglio,
Giorgia Meloni,
ha dichiarato che una delle priorità del governo
al momento è proprio quella
di alleggerire la pressione fiscale
sul costo del lavoro.

Ha inoltre dichiarato che la riforma
sul Reddito di cittadinanza
è stata accolta per distinguere
chi è in grado di lavorare
da chi non lo è.

 ITALIA
 ITALIA

Alessandro Ambrosetti
Incidente stradale mortale a Taranto
A distanza di un giorno,
si è verificato un secondo
incidente d’auto mortale in Puglia:
dopo i 4 giovani morti a Bitonto,
c’è stato un frontale tra due auto
a Taranto,
che ha provocato la morte di 3 persone.

Nello scontro tra le due auto
sono morti marito e moglie
che viaggiavano su una delle due auto.
Morto anche un uomo
che viaggiava sulla seconda auto,
mentre una quarta persona
è ferita gravemente
ed è ricoverata in ospedale.

Al momento si ipotizza che l’incidente
sia avvenuto per un sorpasso azzardato
anche se in un tratto di strada rettilineo
e con buona visibilità.

Il sindaco ha dichiarato
che si tratta di un tratto di strada
con delle criticità
e con un limite di 50 km/h
che però pochi rispettano.

ESTERI
ESTERI

 Amadalvarez

Eseguito a Barcellona il primo trapianto di polmoni interamente robotizzato
L’ospedale universitario Vall d’Hebron
a Barcellona
è riuscito in un intervento innovativo
di trapianto polmonare
utilizzando una tecnica robotica
minimamente invasiva.

Sempre in questa occasione
è inoltre stata inventata
una nuova procedura di accesso,
tramite il quale rimuovere i polmoni malati
e introdurre quelli del donatore.

L’intervento è stato eseguito
su un paziente di 65 anni
con fibrosi polmonare.

La chirurgia robotica utilizza
una macchina chiamata Da Vinci,
munita di quattro braccia
che tramite quattro piccoli fori nel torace
riescono ad operare.
Il robot viene controllato dal chirurgo,
ma consente di avere
una precisione elevatissima.

Tramite questa nuova tecnica
il recupero post-operatorio del paziente
sarà molto più veloce
e permetterà di migliorare la qualità di vita
di innumerevoli persone.

stream24.ilsole24ore.com

stream24.ilsole24ore.com
ESTERI
ESTERI

 Shizhao

Panda Ya Ya torna a Shanghai dopo vent’anni negli Usa
Il panda femmina gigante Ya Ya
è tornata in Cina,
dopo aver trascorso 20 anni
nello zoo di Memphis, in Tennessee.

Ya Ya era arrivata negli Stati Uniti
da cucciola nel 2003,
ma l’accordo era che dopo vent’anni
sarebbe tornata a Pechino.
E così, il 27 aprile,
Ya Ya è ripartita per la Cina.

A tenerle compagnia
nello zoo di Memphis in questi anni
c’era stato un altro panda gigante, Le Le,
morto a febbraio scorso
a 25 anni.

La Cina ha accusato gli Stati Uniti
di non aver curato adeguatamente
l’esemplare maschio
e ha chiesto il rimpatrio dell’esemplare femmina.
I panda giganti possono vivere
fino a 38 anni in cattività,
mentre in natura
non supererebbero i 15.

I panda più famosi degli Stati Uniti
vivono nello Smithsonian Zoo
di Washington:
50 anni fa giunsero
i primi esemplari dalla Cina.

La “diplomazia dei panda”,
finalizzata a stringere i rapporti
tra Usa e Cina,
ha una tradizione decennale,
iniziata da Richard Nixon
e Mao Zedong nel 1972.

 CULTURA & SOCIETA’
 CULTURA & SOCIETA’

 Dreizung

Gli uomini dell’età del Bronzo assumevano droghe
Trovata la prima prova diretta a Minorca
che testimonierebbe che 3000 anni fa
gli abitanti dell’isola assumevano droghe,
sotto forma di piante allucinogene.

Grazie all’analisi del Dna
su capelli umani della tarda preistoria,
sono stati rilevati alcaloidi efedrina,
atropina e scopolamina,
sostanze contenute in diverse piante
che formano la vegetazione dell’isola,
e che sono tipiche
dell’area del Mediterraneo occidentale.
Tali sostanze confermerebbero perciò
l’assunzione di sostanze stupefacenti
già all’epoca dell’età del Bronzo,
all’inizio del primo millennio a.C.

Gli scavi archeologici
sono stati condotti
nella grotta di Es Càrritx
a Minorca.

Finora tutte le prove dell’uso preistorico
di droghe in Europa
si basavano su prove indirette,
ossia si trattava di scoperte fatte
all’interno di contenitori, o di resti di piante
risalenti all’età del Bronzo,
ma mai fino a questo momento
i risultati provenivano direttamente
dal Dna umano.

tuttonotizie.net

tuttonotizie.net
 SPORT
 SPORT

 Carine06

Stretta di mano sfocia in un litigio al Madrid Open di tennis
In questi giorni si sta svolgendo
il Madrid Open di Tennis.
Quest’anno non è proprio iniziato
con lo spirito giusto,
visto che 20 giocatori
hanno dato forfait.
Tra questi anche nomi celebri
nel mondo del tennis
come Djokovic, Nadal,
Berrettini e Sinner.

Tra gli eventi che hanno attirato
l’attenzione del pubblico
c’è la partita tra Jaume Munar
e Thanasi Kokkinakis,
il primo spagnolo e il secondo australiano.
La partita è stata abbastanza equilibrata,
il primo set vinto da Munar
dopo tie-break lunghissimo,
che si ripete,
con lo stesso risultato,
nel secondo set.

Al termine della partita
i due giocatori si sono avvicinati alla rete
per la stretta di mano finale
ma hanno invece dato vita a un diverbio,
che si è quasi tramutato in rissa.

Infatti dalle registrazioni
sembrerebbe che Munar
abbia accusato Kokkinakis
di essersi rivolto a lui
con parole poco rispettose
durante la partita.

I due dovrebbero essersi chiariti,
in quanto Kokkinakis ha spiegato
che le sue affermazioni
non erano rivolte al tennista
quanto al giudice di sedia.

 CULTURA & SOCIETA’
 CULTURA & SOCIETA’

Incassi, ‘Super Mario Bros’ supera 1 miliardo di dollari nel mondo
‘Super Mario Bros’,
il film d’animazione
ispirato al famoso videogioco,
ha raggiunto un importante traguardo.

Gli incassi del film
hanno superato
il miliardo di dollari
in tutto il mondo.

Il risultato non ha comunque stupito:
già nel primo weekend
aveva infatti superato
i 40 milioni di dollari di incassi.

Si tratta del terzo migliore esordio
di sempre
per un film d’animazione.

Super Mario Bros ha incassato,
soltanto in Nordamerica,
490 milioni di dollari.

Nel resto del mondo
ha invece raggiunto l’incredibile cifra
di 532 milioni di dollari.

Il film è da poco uscito
anche in Corea e in Giappone,
ma con una diversa sceneggiatura
rispetto alla versione per l’occidente.

Con queste cifre
è entrato nella top-ten
dei film d’animazione
con i maggiori incassi.
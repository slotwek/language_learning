Listen online as you read:

ESTERI
ESTERI

Emergenza migranti, Francia schiera 150 poliziotti al confine con l’Italia
“Di fronte all’aumento
della pressione migratoria
al confine italiano,
(…) mobiliteremo 150 poliziotti
e gendarmi in più nelle Alpi Marittime”,
ha annunciato la prima ministra francese
Elisabeth Borne.

Borne prevede anche l’avvio
di un “rafforzamento dei confini” con l’Italia,
“una collaborazione più stretta
tra le rispettive forze di sicurezza interne,
doganali e militari”.
E ha aggiunto
che “la lotta all’immigrazione
è una priorità del governo”.

La questione migratoria
è alla base dei difficili rapporti
tra Parigi e il governo di Giorgia Meloni.
La Francia accusa l’Italia
di controlli deboli
che permettono ai migranti
di passare la frontiera verso la Francia.

L’annuncio del governo di Parigi,
dunque, rischia di rendere
ancora più tesi i rapporti con Roma
sul tema dell’immigrazione.

Nel 2021 si parla
di oltre 20.000 persone
arrivate in Francia irregolarmente.
La Francia ha quindi stretto
i controlli alla frontiera,
in particolare quella di Ventimiglia,
in Liguria,
rimandando indietro
chi tenta di passare il confine.

 ITALIA
 ITALIA

 Governo Italiano, Presidenza del Consiglio dei Ministri

Giorgia Meloni in visita a Londra
Giorgia Meloni, presidente del consiglio,
è stata a Londra per due giorni,
giovedì e venerdì,
per una visita ufficiale.

Dall’inizio del suo mandato
è la più lunga visita ufficiale
in un paese europeo.

L’incontro con il primo ministro
Rishi Sunak
ha l’obiettivo di rafforzare
i rapporti bilaterali Italia- Regno Unito,
e continuare il lavoro
che vede i due paesi,
entrambi appartenenti al G7
e fondatori della NATO,
allineati su molte questioni,
soprattutto relativamente a difesa
e sostegno all’Ucraina.

Venerdì invece la premier
ha partecipato alle conclusioni
di un workshop sull’agroalimentare
insieme al ministro dell’agricoltura Lollobrigida.

ESTERI
ESTERI

 Francisco Anzola

Sudan, combattimenti a Khartoum nonostante la tregua
In Sudan stanno proseguendo
i combattimenti
nonostante un tregua di 72 ore
approvata da entrambe le parti.

L’esercito regolare e i paramilitari
delle Rapid support forces
hanno infatti continuato
con i combattimenti
a Khartoum e nel Darfur.

La tregua era stata appoggiata
dalla comunità internazionale,
che spinge per una risoluzione pacifica
del conflitto.

Nei giorni scorsi
diversi paesi si sono offerti
di fare da mediatori,
come Turchia e Israele,
per arrivare alla fine delle violenze
nel minor tempo possibile.

Anche gli Usa
si stanno interessando
alla questione:
il segretario di stato Antony Blinken
ha discusso con il presidente
della Commissione dell’Unione africana,
Moussa Faki,
per mettere fine al conflitto
che ha già causato
più di 500 vittime.

ESTERI
ESTERI

 MiamiFilmFestival

Pras Michel colpevole di spionaggio per la Cina
Pras Michel, celebre rapper dei Fugees,
secondo quanto riportato dalla Cnn
è stato giudicato colpevole
di aver lavorato con il governo cinese
e aver cospirato contro gli Stati Uniti.

Il vincitore di un Grammy
sembrerebbe aver aiutato
le autorità di Pechino,
e in particolare l’imprenditore malese Jho Low,
a creare collegamenti
con numerose figure di rilievo americane,
persino due presidenti
quali Barack Obama e Donald Trump.

Michel ha testimoniato
di aver ricevuto 20 milioni di dollari
dall’imprenditore nel 2012,
soltanto per avvicinarsi a Obama
e ottenere una foto insieme.

Un’altra delle accuse
rivolte a Pras Michel
è che abbia lavorato con Pechino
per l’estradizione di Guo Wengui,
un miliardario cinese
arrestato a New York per truffa.

Il rapper per queste accuse
ora rischia fino a venti anni di carcere.

 CULTURA & SOCIETA’
 CULTURA & SOCIETA’

 Kevin Walsh

Scozia, vendesi isola deserta
In Scozia,
un’agenzia immobiliare di Glasgow,
ha messo in vendita l’isola di Barlocco,
al largo della costa meridionale scozzese,
al prezzo di 150 mila sterline,
pari a circa 170 mila euro.

La cosa più incredibile
è che sono arrivate
già centinaia di proposte d’acquisto.

L’isola si affaccia sul mare d’Irlanda,
ed è completamente disabitata:
non c’è nemmeno una casa,
di conseguenza nessun sistema
di trasporto pubblico per raggiungerla;
dista 9 miglia dalle città costiere più vicine,
e si estende per 25 acri
(poco più di 100 metri quadrati).

Forse, il vero difetto di quest’isola
è che potrebbe essere difficile costruirci,
a causa della particolare conformazione del terreno.
Inoltre, l’isola è stata dichiarata
sito di interesse scientifico speciale,
per proteggere la sua flora
e la sua fauna.

Le offerte arrivate finora
proverrebbero dalla Gran Bretagna,
ma anche da Italia, Germania,
Norvegia e America.

 CULTURA & SOCIETA’
 CULTURA & SOCIETA’

 Russian Presidential Press and Information Office, Kremlin.ru

Il musical su Berlusconi debutta a Londra
Ha debuttato a Londra
il musical su Silvio Berlusconi,
uno spettacolo scritto
da Ricky Simmonds e Simon Vaughan,
diretto da James Grieve
e prodotto da Francesca Moody.

Il musical ripercorre
gli episodi più discussi
della vita del politico italiano:
gli scandali sessuali,
l’amicizia con Vladimir Putin,
il bunga bunga,
il suo passato come cantante sulle navi da crociera;
il musical è vietato ai minori di 14 anni.

Ad interpretare i panni di Berlusconi
è l’attore britannico Sebastien Torkia,
già noto per “Mamma mia!”,
il live action “Aladdin”
e “The Phantom of the Opera”.

La storia è raccontata da tre donne
che sono state importanti
nella vita dell’ex-presidente del Consiglio italiano.
Il magistrato Ilda Boccassini,
l’ex moglie Veronica Lario
e una giornalista,
personaggio di fantasia.

Le canzoni presenti
all’interno del musical sono:
“Bunga Bunga”; “Thank Goodness for Silvio”,
che riprende “Meno male che Silvio c’è”,
l’inno a Berlusconi diventato noto
durante la sua campagna elettorale nel 2008;
“For Italy”;
“My week end with Vladimir”.

 SPORT
 SPORT

 oscar federico bodini

Inter in finale di Coppa Italia
L’Inter si è qualificata
per la finale di Coppa Italia
dopo aver sconfitto la Juventus
nella gara di ritorno della semifinale,
dopo che l’andata era terminata
con il punteggio di 1-1.

L’Inter gioca meglio della Juventus
e si rende da subito più pericolosa,
infatti dopo appena un quarto d’ora
trova il gol del vantaggio con Di Marco.

Nella ripresa Allegri prova
a scuotere la squadra
inserendo Milik,
ma la Juventus fatica a rendersi pericolosa.
L’Inter raddoppia,
ma il gol è annullato per fuorigioco.

È poi Perin a negare il 2-0 all’Inter
con una bella parata su Mkitharyan.

L’Inter si qualifica così per la finale
del 24 maggio,
dove affronterà la Fiorentina
che ha eliminato la Cremonese.

sport.sky.it

sport.sky.it
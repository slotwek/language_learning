Listen online as you read:

 ITALIA
 ITALIA

 Mstyslav Chernov/Unframe

Sbarchi aumentati del 300%, il governo dichiara lo stato d’emergenza
Nello Musumeci, ministro per la Protezione civile
e delle Politiche del Mare,
ha proposto lo stato d’emergenza
su tutto il territorio nazionale
per quanto riguarda l’intensificarsi
dell’immigrazione
attraverso le rotte mediterranee.

La proposta è stata accettata dal governo,
che ha stanziato un primo finanziamento
di cinque milioni di euro.
Lo stato d’emergenza
avrà una durata di sei mesi.

L’intervento servirà per gestire
più velocemente gli arrivi
e per trovare tempestivamente soluzioni
di accoglienza o di rimpatrio.

Inoltre il governo sta lavorando
per cambiare le norme sull’immigrazione
cercando di modificare la protezione speciale
dei richiedenti asilo,
in modo da renderla un deterrente
per gli arrivi in Italia.

Ma gli sbarchi in queste ultime settimane
hanno visto un aumento del 300%,
perciò il ministro ha spiegato
che con queste modifiche
non si andrà a risolvere il problema,
il quale può essere affrontato
solo tramite un intervento dell’Unione Europea.

 ITALIA
 ITALIA

Cinque Terre invase dai turisti, urge una legge per proteggere il fragile territorio
Dopo la lunga pausa
degli anni del Covid,
le mete turistiche italiane
sono state travolte
da ondate di visitatori.

Nell’ultimo fine settimana di Pasqua
l’allarme arriva dalle Cinque Terre,
in Liguria,
dove una miriade di turisti
ha invaso i borghi e i sentieri
a picco sul mare.

Panorami mozzafiato
di un territorio fragile, difficile:
sui sentieri gli accessi
sono in qualche modo controllati
e nei singoli paesi le persone
si dividono tra le varie stradine.
Ma la situazione degli arrivi
è incontrollabile.
Dai battelli e dai treni
scendono e salgono maree di persone
in spazi molto limitati.

I sindaci chiedono una legge speciale
per regolamentare
e distribuire i flussi turistici
nell’arco della giornata,
e denunciano che i ritmi di affluenza attuali
rischiano di far collassare
non solo le Cinque Terre,
ma tutta la fascia costiera della Liguria.

 ITALIA
 ITALIA

 Threecharlie

Medico arrestato a Bologna per l’omicidio della moglie
Giampaolo Amato,
medico bolognese di 64 anni,
è stato arrestato
con l’accusa
di aver ucciso la moglie.

I fatti risalgono al 2021,
quando la moglie di Amato
è stata trovata morta
nel suo appartamento.

Il decesso venne inizialmente archiviato
come morte naturale
ma, a distanza di mesi,
il caso è stato riaperto
dopo che nuove analisi
sono state effettuate sul cadavere.

Nel corpo della moglie
sono infatti state trovate
tracce di due farmaci
che ne avrebbero provocato la morte.
Amato è stato quindi arrestato
e condotto in carcere
con l’accusa di omicidio aggravato.

Secondo gli investigatori
avrebbe agito spinto da motivi economici
e passionali:
Amato avrebbe infatti
una relazione extraconiugale.

Dopo la scoperta,
gli investigatori hanno riaperto
anche il caso della morte
della suocera di Amato,
deceduta pochi giorni prima della figlia.
Anche in questo caso
sarebbero state ritrovate
tracce di farmaci sospetti,
che spingono gli inquirenti
verso l’ipotesi
del duplice omicidio.

 ITALIA
 ITALIA

 John Englart

Aumento delle sanzioni per i vandali dell’arte
Il Consiglio dei Ministri,
in particolare Fratelli D’Italia,
ha proposto un nuovo disegno di legge
che prevede l’aumento delle sanzioni
e nei casi gravi
anche il carcere fino a 3 anni
per gli eco-attivisti che rovinano
beni culturali o paesaggistici.

Gli episodi da parte degli eco-attivisti
sono aumentati negli ultimi tempi,
solo di qualche giorno fa
il caso del liquido al carbone vegetale
versato nella fontana di piazza di Spagna.

Il reato previsto
dall’articolo 635 del codice penale
ora prevede sanzioni solo
per chi danneggia permanentemente le opere d’arte
ma non su chi le imbratta temporaneamente.

L’obiettivo è quello
di estendere la legge,
le sanzioni andranno
dai 20mila ai 60mila euro,
e i soldi verranno utilizzati
per ripristinare l’integrità
dei beni deturpati.

ESTERI
ESTERI

Nati quattro cuccioli di ghepardo in India a settant’anni dall’estinzione
Sono nati al Kuno National Park,
nello stato indiano Madhya Pradesh,
quattro cuccioli di ghepardo.

L’annuncio è stato pubblicato su Twitter
dal ministro per l’ambiente
Bhupender Yadav
ed è stato accolto
con molta gioia in tutto il paese,
in quanto il ghepardo
era stato dichiarato estinto nel 1952.

L’estinzione dell’animale
in territorio indiano
è dovuto alla perdita
del suo habitat naturale,
ma anche alla caccia feroce del secolo scorso:
le pellicce di ghepardo erano molto ricercate.

Lo scorso settembre sono stati trasferiti
otto ghepardi dalla Namibia.
Hanno vissuto in aeree protette del paese
ma solo recentemente
si sono riusciti a riprodurre.

I cuccioli godono di ottima salute
e sono monitorati da esperti,
la notizia ha dato speranza
al progetto di conservazione della specie.

 CULTURA & SOCIETA’
 CULTURA & SOCIETA’

Nel 2100 gli italiani vivranno più di 90 anni
Secondo le proiezioni del rapporto
sulla popolazione europea
per il 2100 Eurostat,
nella popolazione italiana
cresce di circa 9 anni l’aspettativa di vita.

Italiani quasi tutti centenari
tra meno di un secolo:
una popolazione sempre più longeva,
ma allo stesso tempo molto anziana
e dipendente dal punto di vista fisico,
a causa delle condizioni di salute precarie.

Le donne raggiungeranno l’età di 93,5 anni
mentre per gli uomini l’età sarà di 89,9 anni.
Il confronto sull’aspettativa di vita
è stato fatto tra il 2022 il 2100.
L’Italia è tra i primi posti in Europa
per la longevità;
siamo preceduti dalla Spagna, l’Islanda,
la Norvegia e la Svizzera.

Una popolazione che invecchia
e che non si traduce in nuove nascite
è destinata a diminuire,
infatti saremo sempre di meno:
circa 50 milioni nel 2100
contro i 59 milioni dell’anno scorso.

 SPORT
 SPORT

Berrettini torna alla vittoria
Dopo un inizio di stagione molto travagliato
con diverse eliminazioni ai primi turni
dei principali tornei
a cui ha partecipato
Matteo Berrettini è tornato a vincere.

L’azzurro ha infatti battuto l’americano Cressy
al primo turno del Masters 1000 di Monte-Carlo
con il punteggio di 6-4 6-2
in una partita
dove è sempre stato in controllo.
L’americano invece ha commesso 14 doppi falli
e ha collezionato
solo il 49% di prime in campo.

È la prima volta che Berrettini
vince una partita
al torneo di Monte-Carlo
ed erano due anni che non vinceva
una partita sulla terra rossa.

Il tennista romano è ora atteso
al secondo turno
dalla sfida con l’argentino Cerundolo,
numero 33 del ranking,
che ha eliminato Norrie al primo turno.
Tra i due tennisti non ci sono precedenti.

sport.sky.it

sport.sky.it
Listen online as you read:

AMBIENTE
AMBIENTE

La siccità colpisce duramente l’economia europea
L’aridità straordinaria
e il caldo torrido da record
stanno prosciugando i fiumi
del vecchio continente.
Essi trasportano
più di 1 tonnellata di merci all’anno
per ogni residente dell’Ue
e sviluppano 80 miliardi di dollari
nell’economia della regione,
secondo i dati Eurostat.

Inoltre i danni causati
dai prezzi elevati dell’elettricità
aggravano la situazione.

Il Reno, strategica via di trasporto
è quasi impraticabile.
Esso è collegato al Danubio
tramite un canale,
e scorre per circa 800 miglia
attraverso le zone industriali
svizzere e tedesche
prima di sfociare nel Mare del Nord
a Rotterdam nei Paesi Bassi.
La sua secca mette a rischio
l’economia dell’intera area industriale.

Anche il Danubio è intasato,
e il commercio di grano
è a rischio.

Il Rodano e la Garonna francesi
sono troppo caldi per raffreddare
i reattori nucleari.

Il Po italiano è troppo basso
per irrigare le risaie:
ha raggiunto il livello più basso
degli ultimi 70 anni.
Nella pianura padana,
dove si produce il 30%
dell’agricoltura nazionale,
il caldo torrido
e l’eccezionale siccità
hanno danneggiato
le colture di mais e girasole.

 ITALIA
 ITALIA

 Carlo Pelagalli
Roma, la sventura della banda del buco
Sembra un film comico
conclusosi con l’intervento
dei vigili del fuoco
la presunta rapina andata male
avvenuta l’11 agosto
in centro a Roma.

Approfittando della capitale vuota
in occasione di Ferragosto,
un gruppo di quattro persone
avrebbe tentato di raggiungere
il caveau di una banca
nei pressi della Basilica di San Pietro
scavando un tunnel sotterraneo.

Tuttavia, a circa sette metri di profondità,
l’asfalto ha ceduto,
incastrando un individuo
sotto le macerie.

I vigili del fuoco
hanno impiegato ben otto ore
a estrarre il trentenne,
originario di Roma,
dal tunnel improvvisato.

Dopo il suo salvataggio,
quest’ultimo è stato trasportato in ospedale
in condizioni stabili.
Il resto del gruppo,
alcuni dei quali
hanno precedenti per furto,
sono stati subito fermati
dalla polizia.

 ITALIA
 ITALIA

Giovane va in vacanza nonostante gli arresti domiciliari
Un uomo di 27 anni
posto agli arresti domiciliari
a Modena,
non ha resistito all’aria di vacanza
e ha raggiunto i suoi amici
in Puglia, a Gallipoli,
in provincia di Lecce.

A tradire l’uomo è stato
il suo bisogno di documentare
la sua vacanza sui social,
dove foto e video lo ritraggono
tra feste e locali
totalmente noncurante della legge.

Proprio tramite queste foto
i carabinieri sono riusciti
a rintracciarlo e arrestarlo
in una casa non abitata
ma di proprietà di alcuni parenti.

Il giovane era agli arresti domiciliari
per accuse di maltrattamenti in famiglia
insieme ad altri reati minori.
Il ragazzo è ora stato trasferito
in un carcere.

 SALUTE
 SALUTE

Nuovo vaccino, grande passo nella lotta contro il cancro
Un gruppo di ricercatori
presso l’Italian Institute for Genomic Medicine,
guidati dalla direttrice di laboratorio
Luigia Pace,
ha pubblicato gli effetti
di un vaccino sperimentale
che si è dimostrato “efficace”
contro il tumore del colon.

Si tratta di un grande passo avanti
per l’immunoterapia,
che come principio
ha quello di stimolare
il sistema immunitario
per renderlo attivo
contro le cellule tumorali.

Luigia Pace ha spiegato:
“Fino ad ora il meccanismo
con cui i vaccini adenovirali
istruiscono il sistema immunitario
a colpire le cellule tumorali
non era noto”.

L’innovazione di questo vaccino
risiede nell’utilizzo del virus
per “insegnare”
al sistema immunitario stesso
a riconoscere le cellule mutate,
che potranno poi essere prese di mira
più efficacemente
attraverso farmaci immunoterapici.

ECONOMIA
ECONOMIA

 Andy Mitchell
Ryanair dice addio ai viaggi low cost
Micheal O’Leary,
amministratore delegato della Ryanair,
ha annunciato in un’intervista
con la BBC Radio 4
che è finita l’era dei biglietti aerei
scontati a tariffe bassissime.

Infatti già nelle ultime settimane
sembrano essere scomparsi i biglietti
precedentemente molto comuni
da 9,99 euro.

O’Leary ha spiegato
che la compagnia aerea,
molto conosciuta
proprio per essere low cost,
si trova obbligata
a prendere questa decisione
a causa dello scoppio della guerra in Ucraina,
che ha portato a un alto rincaro
del prezzo del carburante.

L’amministratore delegato ha chiarito
che nell’ultimo anno
la tariffa media per biglietto
è stata di 40 euro,
si punterà a farla arrivare a 50 euro
nei prossimi cinque anni.

AMBIENTE
AMBIENTE

 Vincent Luigi Molino
Contro il caro energia e per l’ambiente: Peroni verso il vuoto a rendere
Il noto marchio Birra Peroni
rilancia il vuoto a rendere.
Una pratica ormai abbandonata
dalla maggior parte dei marchi di bevande.

La filosofia del riciclo
delle bottiglie di vetro monouso
fa parte della cultura moderna italiana,
ma con l’introduzione delle bottiglie
in plastica e le lattine,
si è persa questa usanza
di rendere la bottiglia vuota
al produttore.

Si faceva con l’acqua in bottiglia
e altre bevande,
tra cui la birra.
Finalmente, per amore dell’ambiente
ma anche per abbattere i costi
di energia e materie prime,
Birra Peroni riporta in auge
una tradizione
che sicuramente troverà
un grande supporto tra i consumatori.

Un nostalgico ritorno al passato,
ma che racchiude un grande gesto
verso un cambiamento di prospettiva.
Abbattere i contenitori monouso,
specialmente quando si tratta
di bottiglie di vetro,
che possono essere riutilizzate
anche più volte,
fino a 15-18 volte!

Di conseguenza, ci sarà una riduzione
delle emissioni di CO2,
e la sensibilizzazione dei consumatori.

La mitica bottiglia della Birra Peroni
è un segno distintivo,
rimarrà semplice nel suo design,
e da ora in poi porterà la scritta
“vuoto a rendere” sul collo.

 SPORT
 SPORT

 IntangibleArts
Il Real Madrid vince la Supercoppa europea
Il Real Madrid di Carlo Ancelotti
ha vinto la Supercoppa europea
dopo aver battuto per 2-0
l’Eintracht di Francoforte.

Gli spagnoli hanno dominato la partita
e hanno avuto diverse occasioni
prima del gol del vantaggio
arrivato al 37’
sugli sviluppi di un calcio d’angolo.

Nella ripresa
è poi arrivato il raddoppio
firmato da Benzema
che con questa rete
è diventato il secondo marcatore
di tutti i tempi dei Blancos.
Da lì gli spagnoli amministrano il risultato
e i tedeschi non riescono
a ribaltare la situazione.

Per il Real Madrid si tratta
della quinta vittoria
nella storia della competizione
e per Carlo Ancelotti
della sesta vittoria:
due da giocatore e 4 da allenatore.

Con questo risultato Ancelotti
è l’allenatore più vincente
nella storia della Supercoppa europea.
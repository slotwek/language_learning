Listen online as you read:

ESTERI
ESTERI

 Hamid Mir
Ucciso il leader di Al Qaida, Ayman Al Zawahiri
Ayman Al Zawahiri
era il leader di Al Qaida
succeduto nel 2011
a Osama Bin Laden.

Il terrorista è morto
nella notte fra sabato 30 luglio
e domenica 31 luglio,
nel corso di un’operazione
condotta dalla Cia con un drone,
da cui sono stati lanciati
due missili Hellfire.

La notizia è stata confermata
dal Presidente USA Joe Biden,
che ha precisato che nessuno
della famiglia di Zawahiri
è rimasto coinvolto
e che non ci sono state vittime civili.

L’uccisione di Zawahiri
avviene 11 mesi dopo
il ritiro delle truppe americane
dall’Afghanistan,
a seguito della conquista di Kabul
da parte dei talebani.

Al Zawahiri era il più stretto collaboratore
di Bin Laden
e suo complice
nella progettazione degli attentati
dell’11 settembre 2001.

L’attacco aereo che lo ha ucciso
ha colpito la casa
di un importante leader talebano,
Sirajuddin Haqqani,
in un quartiere residenziale di Kabul.

Zawahiri aveva 71 anni
ed era di origini egiziane.
Il raid americano può complicare i rapporti
fra il governo dei talebani
e gli Stati Uniti
perché entrambi sostengono
che c’è stata una violazione
degli accordi di pace.

 ITALIA
 ITALIA

Marco Cappato si autodenuncia per avere aiutato Elena nel suicidio assistito in Svizzera
Marco Cappato,
tesoriere dell’associazione Luca Coscioni,
si è autodenunciato ai carabinieri
per aver aiutato Elena,
malata terminale di cancro,
ad arrivare in Svizzera
per poi procedere
con il suicidio assistito.

Elena, una signora di 69 anni,
residente a Spinea,
in provincia di Venezia,
prima di morire
ha registrato un video messaggio
in cui spiega le motivazioni
della sua scelta.

A luglio 2021 Elena
aveva ricevuto la diagnosi
di microcitoma polmonare
e dopo vari tentativi di cure
le è stato confermato
che avrebbe avuto
solo pochi mesi da vivere.

Così la signora
ha chiesto aiuto a Cappato
(che ha accettato di aiutarla)
poiché voleva terminare la sua vita
nel modo meno doloroso possibile
ma allo stesso momento
non facendo rischiare ripercussioni legali
ai suoi cari.

L’articolo 580 del codice penale
prevede pene
che possono raggiungere
i 12 anni di reclusione
per Cappato.

Cappato tuttavia ha spiegato
che se lui e l’associazione
saranno nelle condizioni di farlo,
aiuteranno anche le prossime persone
che chiederanno loro assistenza.

ESTERI
ESTERI

Usa, incendio nel nord della California
Un gigantesco incendio
sta devastando
il nord della California.

Il fuoco, che si è sviluppato
nella Klamath National Forest
al confine con l’Oregon,
ha già bruciato
oltre 20.000 ettari di terra.

L’incendio è arrivato
vicino alla città di Yreka
e molti dei suoi abitanti
sono stati evacuati
e costretti a mettere in salvo
il bestiame.

Dopo oltre due giorni, infatti,
le fiamme continuano ad avanzare
e a crescere,
alimentate dai venti
e dalle temperature molto calde.

Il governatore della California,
Gavin Newsom,
ha richiesto lo stato d’emergenza.

Nel frattempo,
una squadra di oltre 600 uomini,
composta da pompieri
e volontari,
sta cercando di contenere l’incendio.

 ITALIA
 ITALIA

 sv1ambo
Sparatoria a Pescara
A Pescara un uomo è morto
e un altro è rimasto gravemente ferito
dopo che una persona armata
ha sparato loro
mentre si trovavano seduti
ai tavolini di un bar.

L’agguato è avvenuto verso sera
e l’aggressore,
al momento ignoto,
era a volto coperto
e a bordo di una moto.
In totale contro le due vittime
sono stati sparati
otto colpi di pistola.

L’attentatore ha anche
rubato i cellulari
delle due vittime.
La polizia sta svolgendo le indagini
e al momento è al vaglio
un possibile movente economico.

Il sindaco di Pescara
ha definito l’accaduto
“un fatto angosciante e drammatico,
che fa riflettere.
È raccapricciante quanto successo
e impone un livello di allerta
e di guardia più alti”.

ESTERI
ESTERI

 總統府
Pelosi visita il Taiwan, continua la lotta per la sovranità
Nancy Pelosi,
Speaker della Camera dei rappresentanti statunitensi,
si è recata a Taiwan
per consolidare i rapporti
con il satellite cinese.

Nonostante Pechino rivendichi l’isola
come parte integrante della Cina,
durante le ultime elezioni
una straordinaria maggioranza
di elettori taiwanesi
ha rieletto la presidente Tsai Ing-wen
al suo secondo mandato.

Ed è proprio quest’ultima
a stringere la mano di Pelosi,
rivendicando la sovranità dell’isola
e il suo diritto
all’autodeterminazione democratica.

La visita è immediatamente risultata
in alcune sanzioni
da parte del colosso comunista:
le importazioni da Taiwan
di migliaia di prodotti alimentari
sono state interrotte,
assieme alle esportazioni a Taiwan
di prodotti manifatturieri cinesi.

Inoltre,
il Comando dell’esercito cinese
ha annunciato alcune esercitazioni mirate
di missili e artiglieria a lungo raggio,
schierando diversi jet
sopra lo Stretto di Taiwan.

 CULTURA & SOCIETA’
 CULTURA & SOCIETA’

Anniversario strage di Bologna
Il 2 Agosto c’è stato
il 42esimo anniversario
della strage di Bologna.

Il 2 Agosto 1980, alle 10.25,
in una sala d’aspetto
della stazione di Bologna centrale,
è esplosa una valigia
contenente una bomba
che ha ucciso 85 persone
e ne ha ferite oltre 200.

E’ stato il più grave atto terroristico
verificatosi in Italia
nel dopoguerra.

Dopo l’esplosione
i soccorsi si sono attivati immediatamente,
con l’aiuto dei cittadini
che hanno aiutato
ad estrarre le persone
da sotto le macerie
e hanno messo a disposizione
auto private e taxi.
Fu utilizzato anche l’autobus 37
che è diventato
uno dei simboli della strage.

Alla manifestazione è intervenuto
il sindaco di Bologna
che ha ricordato le difficoltà
e i depistaggi
che hanno contraddistinto
le indagini sull’accaduto.

 CULTURA & SOCIETA’
 CULTURA & SOCIETA’

 Phuket@photographer.net
“This is Russia”, propaganda russa tra realtà e ironia
Pare una parodia della realtà
il video promozionale
pubblicato sul profilo Twitter
dell’ambasciata russa in Spagna.

L’obiettivo del video
è di invitare gli europei
a trasferirsi in Russia,
ed elenca una serie di motivi
all’apparenza allettanti.

Cominciando con “donne bellissime”,
“gas economico”
e “suolo fertile”,
il video promozionale
continua vantando un paese
con “nessuna cancel culture”
e “un’economia che può resistere
a migliaia di sanzioni”,
mettendo in dubbio
la matrice auto-ironica del testo.

Mentre famiglie felici
dai “valori tradizionali”
sono raffigurate che si godono
la “vodka” e “cristianità”
tipiche della Russia,
il video si conclude
rivolgendosi al pubblico
con il celebre
se non minaccioso slogan
di Game of Thrones:
“L’inverno sta arrivando”.

video.repubblica.it

video.repubblica.it
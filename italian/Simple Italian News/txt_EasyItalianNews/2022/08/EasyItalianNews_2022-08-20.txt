Listen online as you read:

 ITALIA
 ITALIA

 Cameron Strandberg
Incendio a Pantelleria, turisti in fuga
Dopo la grande paura
nella sera del 17 agosto
a Pantelleria, l’isola siciliana
in provincia di Trapani,
la situazione è ora sotto controllo:
due Canadair hanno spento
gli ultimi focolai.
Il vento è calato
e anche le fiamme,
il peggio sembra essere passato.

Il sindaco Vincenzo Campo
ha dichiarato che resta “il forte dubbio”
che il rogo “abbia origine dolosa”,
perché, spiega,
è “partito da due punti
distanti tra loro centinaia di metri”.

L’incendio ha colpito case
e diversi canneti,
alcune abitazioni
hanno riportato danni indiretti.

Nella notte del 17
una trentina di persone
è stata messa al sicuro
per precauzione via mare,
e diciotto di loro
sono stati ospitati dal Comune.
In fuga i turisti.

Tra le ville sgomberate
c’è anche quella
del giocatore Marco Tardelli
e dello stilista Giorgio Armani,
che ospitava alcuni amici.

Non ci sono feriti grazie anche
al forte impegno dei soccorritori:
vigili del fuoco, volontari,
corpo forestale, protezione civile,
carabinieri, marina militare
e guardia costiera.

Intanto la Procura di Marsala
ha aperto un’inchiesta
per verificare la natura del rogo.

ESTERI
ESTERI

 GPS 56
Nuova Zelanda, resti di due bambini ritrovati in valigia
Quando una coppia
ha comprato all’asta delle valigie
conservate in un magazzino di Auckland,
in Nuova Zelanda,
si aspettava di trovarci
oggetti personali o per la propria abitazione.

Tuttavia,
all’interno di due valigie,
sono stati ritrovati i resti
di due bambini
di età compresa tra i cinque
e i dieci anni.

Secondo la polizia locale,
i corpi sarebbero rimasti nelle valigie
per diversi anni.
L’ispettore Vaaelua,
impegnato nelle indagini,
ha dichiarato
che secondo alcuni test del DNA
i due bambini avrebbero famigliari
in Nuova Zelanda.

Nonostante ciò,
le autorità hanno comunque
allertato l’Interpol
e alcune agenzie di polizia all’estero,
indicando infatti
che c’è la forte possibilità
che il presunto responsabile
non si trovi più nel paese.

 ITALIA
 ITALIA

 Guilhem Vellut
Matrimonio combinato, ragazza rifiuta e viene accoltellata in piazza
Una ragazza di 22 anni
è stata accoltellata
la mattina del 17 agosto
in Piazza della Repubblica
a Milano,
da un uomo di 36 anni.

La giovane,
giunta in Italia da pochi giorni
dall’Eritrea,
stava passeggiando con due compagne
quando l’uomo l’ha aggredita.

Quest’ultimo,
regolarmente residente in Germania,
sostiene di aver pagato
13 mila euro
alla famiglia della ragazza
per ottenere un matrimonio combinato.
Nonostante ciò,
la ragazza ha continuato a rifiutare
le avance dell’uomo.

Il responsabile,
in carcere per tentato omicidio,
ha riferito alle forze dell’ordine:
“Lei è mia moglie,
l’ho comprata”,
come per giustificarsi
dopo averla accoltellata
perforandole un polmone.
Dopo essere stata operata d’urgenza,
la 22enne è fortunatamente
fuori pericolo.

milano.corriere.it
milano.repubblica.it
milano.corriere.it

milano.repubblica.it
 ITALIA
 ITALIA

Denunciati due ragazzi che hanno fatto surf elettrico a Venezia
Mercoledì 17 agosto due giovani
hanno catturato l’attenzione
e l’indignazione a Venezia,
dove hanno fatto surf
con il motore elettrico
sul Canal Grande.

I ragazzi sono passati surfando
tra vaporetti e gondole
nelle prime ore del mattino,
come si vede dalle numerose riprese
fatte dagli increduli passanti.

Il sindaco di Venezia,
Luigi Brugnaro,
ha espresso forte malcontento
definendo l’accaduto una beffa
commessa da imbecilli,
ha inoltre chiesto sui social
l’aiuto dei cittadini
per identificare i due.

Dopo poche ore,
le tavole da surf
sono state sequestrate
e i due ragazzi denunciati,
questi dovranno pagare
1500 euro di multa ciascuno.

 CULTURA & SOCIETA’
 CULTURA & SOCIETA’

 JD Lasica
Musk su Twitter annuncia: “Compro il Manchester United”
Elon Musk ha annunciato
su Twitter
l’intenzione di comprare
il Manchester United.

Nonostante Musk sia famoso
per le sue “burle”,
la notizia ha comunque
fatto il giro del mondo.

L’annuncio è arrivato
dopo una serie di tweet
in cui scherzava
sulla sua appartenenza politica.

Musk aveva twittato:
“Per essere chiari,
sostengo la sinistra del partito repubblicano
e la destra di quello democratico.
Inoltre sto comprando
il Manchester United. Prego!”

Poche ore dopo, però,
è arrivata la smentita;
quando un utente
ha chiesto al miliardario
se parlasse sul serio,
questo ha risposto:
“Era uno scherzo,
non compro nessuna squadra sportiva”.

Prima della smentita,
né i dirigenti di Tesla
né quelli del Manchester
avevano commentato
la dichiarazione di Musk.

 CULTURA & SOCIETA’
 CULTURA & SOCIETA’

Il Colosseo vale una fortuna
Il monumento più famoso
e più visto d’Italia
è il Colosseo,
non ci sono dubbi.
Solo nel 2019 è stato visitato
da oltre 7 milioni di persone,
per questo motivo ha un valore sociale
che si aggira intorno
ai 77 miliardi di euro.

Sono i dati pubblicati in anteprima
dallo studio “The value of an Iconic Asset.
The economic and social value of the Colosseum”,
che ha visto coinvolto
un gruppo italiano specializzato
in analisi di valore
ed impatto economico-sociali.

Il valore del Colosseo, secondo lo studio,
non sarebbe solo tangibile,
ma anche indiretto,
dovuto per esempio ai benefici che produce
la sola vicinanza
e vista del monumento.
Si definisce valore edonico,
e questo lo confermano
i prezzi degli edifici
che si trovano presso l’area
in cui è situato il Colosseo.

Per quanto riguarda il valore sociale,
cioè il valore iconico,
non si può solo considerare il fattore economico
ma anche il valore
che la società riconosce al monumento
per la sua esistenza:
si tratta di benefici emozionali,
dovuti alla storia,
alla ricchezza culturale
di questo patrimonio.

Il Colosseo, ricordiamolo,
da solo contribuisce
per 1,4 miliardi di euro all’anno
all’economia italiana, o meglio di contributo
al prodotto interno lordo.

roma.repubblica.it
greenreport.it
roma.repubblica.it

greenreport.it
 SPORT
 SPORT

 Yanjipy
Ultima giornata degli europei di nuoto: trionfo dell’Italia
Si sono conclusi
gli europei di nuoto in vasca
andati in scena a Roma
e l’ultima giornata
si è rivelata trionfale
per i colori italiani:
sono arrivate infatti sette medaglie.

Il bronzo di giornata
è stato conquistato da Ilaria Cusinato
nei 200 farfalla
con tanto di record personale dell’azzurra.

Ben quattro gli argenti
vinti dagli italiani:
Pilato nei 50 rana femminili,
Razzetti nei 200 misti maschili,
Quadarella nei 400 stile femminili
e Deplano nei 50 stile maschili.

Due poi gli ori conquistati:
Ceccon ha vinto i 100 dorso maschili
e ha così bissato il successo
ottenuto ai mondiali di Budapest
a giugno.

Prova strepitosa poi
quella della 4×100 mista,
che dopo aver trionfato ai mondiali
vince anche il titolo continentale
staccando nettamente
tutti gli avversari
e siglando il record dei campionati.

Per l’Italia si è trattato
del miglior europeo di sempre:
35 medaglie di cui 13 d’oro,
e per la prima volta nella storia
è prima nel medagliere.
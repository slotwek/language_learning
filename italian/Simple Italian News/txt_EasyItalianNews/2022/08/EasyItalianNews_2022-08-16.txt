Listen online as you read:

ESTERI
ESTERI

 CK
Salman Rushdie aggredito a una conferenza letteraria
Lo scrittore Salman Rushdie
è stato accoltellato sul palco
durante un evento letterario
nello stato di New York.

Salman Rushdie è l’autore
di “Versi Satanici”:
per questa e per altre sue opere
ritenute blasfeme,
da 30 anni riceve minacce di morte
dall’Iran e dall’estremismo islamico.

Dopo la pubblicazione del suo libro
di maggiore successo,
il leader politico e religioso dell’Iran
Ruhollah Khomeini
aveva posto una taglia
di 3 milioni di dollari
come ricompensa per la sua morte.

L’aggressore è Hadi Matar,
un 24enne del New Jersey,
il quale è subito stato fermato
e arrestato.

La polizia ha riportato
che lo scrittore
è stato accoltellato più volte
all’addome,
al collo e a un braccio.
E’ stato trasportato
tramite un elicottero all’ospedale
dove è stato operato d’urgenza.

Per fortuna le sue condizioni
sono già in miglioramento.

ESTERI
ESTERI

 Sadrulk
Uomo si schianta con auto su cancello Capitol Hill
Un uomo si è lanciato
con la sua auto
contro il cancello esterno
del Congresso,
a Washington.

Dopo l’impatto
il veicolo ha preso fuoco,
proprio mentre l’uomo
stava scendendo.

Una volta fuori dall’auto
l’attentatore ha sparato
alcuni colpi di pistola in aria,
poi ha puntato l’arma
verso se stesso
e si è suicidato.

L’uomo non ha colpito nessuno
e le forze dell’ordine
non hanno riferito
di nessuna sparatoria
né colpi d’arma da fuoco
rivolti all’attentatore.

Secondo le prime ricostruzioni,
l’uomo,
con una lunga serie
di precedenti penali,
aveva intenzione di attaccare
un membro del Congresso
in particolare.

Tuttavia, il capo
della polizia del Congresso
ha riferito che nulla
legava l’attentatore
al suo bersaglio.

ESTERI
ESTERI

A un anno dalla caduta di Kabul, Afghanistan in crisi umanitaria
Il 15 agosto del 2021,
le forze talebane
hanno preso il controllo di Kabul,
in Afghanistan,
e reinstaurato un regime
costruito su violenza
e credo religioso.

Nonostante le promesse
di rispetto dei diritti civili
fatte un anno fa,
i diritti delle donne
e la libertà di parola e di stampa
hanno sofferto gravi ricadute.

Un esempio della condotta
dell’Emirato islamico
si è avuto in occasione
della recente protesta
delle donne a Kabul,
che chiedevano giustizia
e “pane, lavoro e libertà”,
e che è stata dispersa
a suon di spari,
mentre il governo ora
invita le donne di tutto il paese
a non uscire di casa
per onorare l’hijab.

Nel corso dell’anno,
l’Onu ha denunciato 178 arresti
e 56 istanze di tortura
di giornalisti, oppositori
e attivisti in Afghanistan.

 ITALIA
 ITALIA

Ferragosto, un italiano su due è in vacanza
Un’indagine di Coldiretti
in occasione del periodo di Ferragosto
ha evidenziato
che le abitudini
di italiani e stranieri
in occasione del “capodanno dell’estate”
sono tornate ai livelli pre-pandemia.

Un italiano su due
ha deciso di mettersi in viaggio
questo agosto,
con il 60% dei turisti italiani
diretti verso le spiagge del Belpaese,
il 40% divisi tra le montagne,
i borghi e i luoghi d’arte.

Nonostante i benefici
che il sold-out estivo
hanno per le attività turistiche
e balneari italiane,
la mancanza di personale
si fa sentire:
molti locali sono costretti
a rimboccarsi le maniche o chiudere
in assenza di camerieri e cuochi,
mentre i prezzi degli approvvigionamenti
sono colpiti
non solo dalla guerra in Ucraina,
ma anche dall’assenza
di lavoratori stagionali.

 CULTURA & SOCIETA’
 CULTURA & SOCIETA’

La Sapienza inaugura il primo corso in Lingua dei segni
L’Università la Sapienza di Roma
ha istituito il primo corso in Italia
in Lingua dei segni.
Gli studenti che si laureeranno
in questa disciplina
potranno esercitare
la professione di interprete,
consulente per servizi linguistici
e di comunicazione,
accompagnatore turistico
oppure guida turistica in Lis
(Lingua italiana dei segni).

Fino a questo momento in Italia
non esisteva un vero e proprio
corso di laurea in tale disciplina.

L’Ateneo lo ha annunciato
dopo che l’Anvur,
Agenzia nazionale di valutazione
del sistema universitario e della ricerca,
ha approvato il nuovo corso di laurea triennale,
che sarà attivo
già dal prossimo anno accademico.

Secondo una dichiarazione della rettrice
della Sapienza, Antonella Polimeni,
l’inaugurazione di questo nuovo corso
costituisce un motivo di orgoglio
per tutto l’Ateneo,
in quanto non si tratta
di un impegno solo didattico,
ma anche scientifico.

L’importanza di questo percorso formativo
sarà inoltre civile e sociale,
poiché mira a costituire
anche un sistema di istruzione
sempre più inclusivo.

roma.repubblica.it

roma.repubblica.it

 CULTURA & SOCIETA’
 CULTURA & SOCIETA’

 Prampolo
E’ morto Piero Angela
E’ morto all’età di 93 anni
Piero Angela,
il più famoso
divulgatore scientifico italiano.

La scomparsa
è stata annunciata sui social
dal figlio Alberto,
anche lui divulgatore di successo.

Piero Angela è nato a Torino nel 1928,
figlio di uno psichiatra antifascista
il quale nascose
nella clinica in cui lavorava
decine di ebrei.

Piero Angela
per gran parte della sua vita
è stato un giornalista
e un conduttore televisivo per la Rai.

La sua grande popolarità in Italia
è data soprattutto
dai programmi scientifici
Quark e Superquark.

Angela ha scritto
quasi 40 libri
e condotto oltre
30 programmi televisivi.

Gli oltre 70 anni di carriera
lo hanno portato a essere
amato e conosciuto
da tutta la popolazione italiana.

Dopo il comunicato
la Rai ha divulgato una sua lettera
scritta durante i suoi ultimi giorni,
nella quale vuole dare
un ultimo saluto
ai suoi telespettatori
con il messaggio che nella vita
è importante dare il meglio.

 SPORT
 SPORT

Pioggia di ori agli europei di nuoto
È grande l’Italia agli europei di nuoto
in corso a Roma:
dopo la prima giornata
caratterizzata dall’oro
di Alberto Razzetti
e il bronzo di Matteazzi nei 400 misti,
nella seconda
gli azzurri hanno conquistato
4 medaglie d’oro.

Nei 100 rana maschili
doppietta azzurra con Martinenghi
che ha conquistato il titolo
dopo l’alloro mondiale,
e Fangio che è salito
sul secondo gradino del podio.

Margherita Panziera si è laureata
campionessa europea nei 200 dorso:
è il suo terzo titolo continentale consecutivo.

Simona Quadarella ha vinto gli 800 metri:
anche per lei si tratta
del terzo successo consecutivo
agli europei in questa distanza.

Thomas Ceccon ha poi vinto la finale
dei 50 farfalla:
è la prima volta che l’Italia
vince un oro in questa specialità.

La staffetta 4×100 mista
ha conquistato la medaglia d’argento
arrivando seconda dopo l’Olanda.

Anche dal nuoto sincronizzato
sono arrivate soddisfazioni
per i colori azzurri:
Giorgio Minisini ha infatti vinto
nel Solo tecnico individuale maschile.
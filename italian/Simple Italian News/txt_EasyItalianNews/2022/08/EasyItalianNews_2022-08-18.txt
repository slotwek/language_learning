Listen online as you read:

ESTERI
ESTERI

 Magiondolo
Kenya: Ruto eletto presidente
William Ruto è stato annunciato
come quinto presidente
del Kenya.

I risultati delle elezioni, tuttavia,
hanno suscitato
proteste e dissensi
perché ritenuti poco trasparenti.

Ruto, con i suoi 7,2 milioni di voti,
ha ottenuto il 50,49% delle preferenze,
contro il 48,8% del suo avversario,
Raila Odinga.
Anche la commissione elettorale
si è divisa sul risultato:
4 membri su 7
si sono infatti rifiutati
di accettarlo.

Gli stessi membri
della commissione elettorale
hanno definito il risultato “opaco”
e hanno dichiarato:
“Non possiamo assumerci
la responsabilità del risultato
che sarà annunciato”.

Anche tra gli abitanti del paese
si sono registrati
diversi episodi di protesta
e disordini.
I sostenitori di Ruto
hanno infatti festeggiato il risultato,
mentre gli elettori dello sconfitto
si sono riversati nelle strade
per protestare,
dando alle fiamme
alcuni pneumatici
e bloccando il traffico.

Ruto, appena eletto,
ha dichiarato:
“Non c’è posto per la vendetta.
Sono assolutamente cosciente
che il nostro Paese ha bisogno
della collaborazione di tutti”.

ESTERI
ESTERI

 Solen Feyissa
Arabia Saudita, ricercatrice condannata a 34 anni per un retweet
Una donna saudita di 34 anni
è stata arrestata e condannata
in Arabia Saudita
per aver seguito e ritwittato
alcuni oppositori politici e attivisti
su Twitter.

Salma al-Shehab
ha due bambini piccoli
e frequenta un dottorato di ricerca
all’università di Leeds,
nel Regno Unito.

Al-Shehab si trovava
in Arabia Saudita in vacanza,
quando è stata arrestata
per le proprie attività online.

Dopo essere stata inizialmente condannata
a tre anni di carcere
per aver usato il social
per “causare disordini pubblici
e destabilizzare
la sicurezza civile e nazionale”,
la corte d’appello
ha aumentato la sentenza a 34 anni
per altri presunti crimini.

Secondo il quotidiano britannico the Guardian,
si tratterebbe dell’ultima istanza
in una lunga serie di repressioni
esercitate dal principe
Mohammed bin Salman.

ESTERI
ESTERI

L’ordine di quarantena all’interno dell’Ikea di Shangai scatena il panico
Sabato 13 agosto è stato emanato
un ordine di quarantena
in un negozio Ikea a Shangai.

Proprio a seguito di quest’ordine
si è scatenato il panico
all’interno del negozio,
come si osserva nei numerosi video
pubblicati online.

Tutto è iniziato quando
è stato segnalato un caso
di contatto ravvicinato al Covid-19
tra i presenti.

La città ha un’amministrazione
molto severa per quanto riguarda
i casi positivi,
infatti Zhao Dandan, il vicedirettore
della commissione della Salute di Shangai
ha voluto gestire il negozio Ikea
secondo il modello ‘circuito chiuso’:
i presenti nel negozio
si devono isolare
e rimanere in quarantena per due giorni,
per poi essere monitorati
per altri cinque giorni.

Nei video si vedono le guardie
che chiudono le porte
e i cittadini che tentano di fuggire
prima che l’ingresso si chiuda,
alcuni addirittura usando la forza.

video.repubblica.it

video.repubblica.it

SCIENZA
SCIENZA

 Thomas Quine
Mammut lanoso, una start-up vuole riportarlo in vita
I mammut lanosi,
grandi quanto l’elefante africano
ma più vicini geneticamente
all’elefante asiatico,
vivevano in Asia, Europa
e Nord America
fino a circa diecimila anni fa.

Il cambiamento climatico
ne ha causato l’estinzione,
alla fine dell’ultima era glaciale.

Creare un cucciolo di mammut lanoso
è l’obiettivo di Colossal,
una società di bioscienze
e ingegneria genetica,
fondata dal genetista George Church
e dall’imprenditore Ben Lamm.

Come?
Non verrà ricostruito il DNA,
ma saranno incrociati gli elefanti
con orecchie piccole,
zanne enormi
e pelliccia lunga,
con una selezione genetica
che riporti in vita la specie.

La start-up vuole far nascere
i primi cuccioli
entro i prossimi 4-6 anni,
ma l’obiettivo finale
è ripopolare l’Artico,
introducendo in natura
dei veri e propri branchi.

Lo scopo è inoltre quello di combattere
il riscaldamento globale:
reintrodurre i mammut
nell’estremo nord della Russia
per fargli abbattere gli alberi
e calpestare la neve,
ripristinando le praterie
perché torni a formarsi il permafrost,
il ghiaccio perenne
che impedisce al suolo
di rilasciare anidride carbonica
e gas serra nell’atmosfera.

 CULTURA & SOCIETA’
 CULTURA & SOCIETA’

 AlMare
Cinquant’anni fa il ritrovamento dei Bronzi di Riace
Il 16 agosto del 1972
nel mare Ionio,
al largo delle coste di Riace Marina,
in provincia di Reggio Calabria,
il sub romano Stefano Mariottini
scopre i due Bronzi.

Li trova durante un’immersione,
parzialmente coperti dalla sabbia,
a 200 metri dalla spiaggia
e a 8 metri di profondità.

I Bronzi risalgono
alla metà del V secolo a.C.,
e sono stati creati ad Argo,
nel Peloponneso.

Il fatto straordinario
è che le statue si presentano
in un eccellente stato di conservazione.
Le attività di restauro
durano otto anni,
e si concludono
con una prima esposizione a Firenze
(dicembre 1980-gennaio 1981)
e poi a Roma al Quirinale
(giugno-luglio 1981).
Oggi sono conservati
nel Museo archeologico nazionale
di Reggio Calabria.

I Bronzi rappresentano
due guerrieri completamente nudi,
molto simili tra loro,
con barba e capelli ricci.
Non si sa nulla della loro identità.
Ancora oggi vengono chiamati “A” e “B”.

A è quello conservato meglio
ed è alto 1 metro e 98 centimetri.
B è quello senza un occhio,
è alto 1 metro e 97
e ha il braccio destro
ricostruito già in epoca antica.

Alcuni studiosi sostengono
che A sia un giovane o un soldato semplice
e B un vecchio o un re guerriero,
ma non ci sono grandi certezze.

 CULTURA & SOCIETA’
 CULTURA & SOCIETA’

 Olivia Mobbs
Le 25 gelaterie migliori del mondo
Il Financial Times,
una celebre testata economico-finanziaria
della Gran Bretagna,
ha pubblicato una lista
delle 25 gelaterie artigianali
migliori del mondo.

Nonostante l’Italia
sia considerata la culla
del gelato artigianale,
la cui origine risale al 500 a.C,
sono solo quattro
le gelaterie italiane
incluse nella classifica.

Al quarto posto
vi è la Gelateria della Passera
a Firenze,
mentre al tredicesimo
si classifica Gunther Gelato
a Roma.
Il Gelatauro di Bologna
si trova al diciottesimo posto,
mentre il Caffè Sicilia di Noto,
fondato dal pasticcere Corrado Assenza,
arriva ventiduesimo.

Al primo posto
vi sarebbe Nardini’s,
una gelateria fondata negli anni ’30
da immigrati italiani a Largs,
in Scozia.

Il resto delle entrate
premia gelaterie
sparse in tutto il mondo,
dagli Stati Uniti
al Sudafrica
e alla Thailandia.

corrieredibologna.corriere.it

corrieredibologna.corriere.it
 SPORT
 SPORT

Buona la prima per le big del campionato
È iniziata la nuova stagione
della Serie A
e tutte le big del campionato
hanno vinto la prima partita.

A dare il via alla stagione
è stato il Milan,
vincitore dello scorso campionato,
che ha vinto per 4-2
contro l’Udinese.
È stata poi la volta dell’Inter,
che si è imposta
sulla neopromossa Lecce
all’ultimo minuto per 2-1.

Vittoria in rimonta per la Lazio
mentre alla Roma è bastato un 1-0
per portare a casa il risultato.
La Fiorentina ha avuto la meglio
sulla neopromossa Cremonese
solo nel recupero
grazie a una papera del portiere avversario.

Vittorie larghe per Napoli e Juventus.
I partenopei hanno travolto il Verona
con un perentorio 5-2,
mentre la Juventus ha battuto il Sassuolo
per 3-0:
primo gol in bianconero di Di Maria
e doppietta per Vlahovic.

Curiosamente per la prima volta
dopo 51 anni
nessuna squadra ha pareggiato,
e per la prima volta in assoluto
le prime otto dello scorso campionato
hanno vinto tutte all’esordio.
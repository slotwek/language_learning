Listen online as you read:

 ITALIA
 ITALIA

Insediamento del nuovo governo Meloni
Giorgia Meloni è ufficialmente diventata
la prima donna premier d’Italia,
dopo aver accettato l’incarico
di formare il nuovo governo
dal Presidente della Repubblica
Sergio Mattarella.

La leader di Fratelli D’Italia
è arrivata a Palazzo Chigi,
dove si è tenuta
la cerimonia della campanella
insieme a Mario Draghi.
E’ un rituale
di passaggio del compito
dal presidente del consiglio uscente
a quello nuovo.

Giorgia Meloni ha incaricato Tajani
ministro degli Esteri,
Salvini ministro delle Infrastrutture
e Nordio ministro della Giustizia.
Salvini e Tajani sono inoltre
entrambi vicepremier.

Nel suo discorso la Meloni
ha invitato i nuovi ministri
a lavorare insieme
con lealtà e responsabilità
per affrontare le emergenze del paese.

ESTERI
ESTERI

 Mgimelfarb
“Welcome to Britaly”: così l’“Economist” annuncia la crisi britannica
L’“Economist”,
storico settimanale britannico
di proprietà della famiglia Elkann-Agnelli,
titola la copertina di un recente numero
“Welcome to Britaly”.

La rivista annuncia così
la crisi politica ed economica del Regno Unito,
dopo le dimissioni di Liz Truss.
Il titolo allude ironicamente,
e tristemente,
alla tradizionale instabilità economica italiana,
come termine di paragone negativo.

In copertina si vede
l’immagine di Liz Truss
vestita da centurione romano
con l’elmo di Scipio,
una pizza tricolore al posto dello scudo,
e una forchetta che avvolge degli spaghetti,
al posto della lancia.

L’ambasciatore d’Italia a Londra,
Inigo Lambertini,
si è così lamentato con il direttore
della rivista britannica:
“Leggere l’Economist
è un piacere per ogni diplomatico”,
tuttavia “la vostra ultima copertina
si ispira a vecchi stereotipi”.
Ci sono settori dell’economia italiana,
come l’aerospaziale,
il biotecnologico,
l’automobilistico o il farmaceutico,
per i quali il Regno Unito
ha sempre mostrato ammirazione
e che “vi consigliamo di scegliere
per la prossima copertina”.

Un altro commento di critica
alla facile ironia dell’“Economist”
è giunto dal “Financial Times”
che fa notare come “dissolutezza fiscale
è una realtà per il Regno Unito
più di quanto lo sia stata per l’Italia
negli ultimi vent’anni”.

ESTERI
ESTERI

 Foreign, Commonwealth & Development Office

Xi Jinping ottiene terzo mandato alla guida del PCC
In seguito alla prima plenaria
del Comitato Centrale
del Partito comunista cinese,
Xi Jinping ha annunciato
ai media cinesi e internazionali
di aver consolidato
uno storico terzo mandato,
il quale lo vedrà al vertice del partito
fino al 2027.

Al potere dal 2012,
Xi manterrà il controllo
della Commissione militare centrale,
e guiderà il Comitato permanente del Politburo.
Quest’ultimo è l’organo centrale del partito,
ed è composto da una selezione di sette
tra i 25 componenti del Politburo.

Al termine del congresso,
Xi ha presentato
i nuovi membri del comitato,
la maggior parte dei quali
sono alleati politici del leader.
Li Qiang,
ex segretario del PCC di Shanghai,
è stato promosso
a numero due del partito.

Concludendo il suo annuncio ai media,
Xi ha dichiarato
che la Cina continuerà “ad aprirsi,
perché nessuno può chiudersi.
Continueremo il duro lavoro
per i nuovi obiettivi”.

 ITALIA
 ITALIA

Il 2022 è l’anno dell’estate infinita
Un evento più unico che raro,
un’estate che dura circa sei mesi.
Un caldo eccezionalmente lungo,
che non si vedeva dal 1800!

In Italia quest’anno
l’estate è iniziata il 10 maggio,
ma sembra non essere ancora finita.
Il nostro paese sembra essere
al centro del cambiamento climatico,
una maggiore tropicalizzazione del clima,
a differenza di quanto sta succedendo
nel resto dell’Europa.

Le temperature sono le stesse
dell’inizio di giugno,
a causa dell’Anticiclone ‘Scipione l’Africano’,
che porta temperature più alte
di 6-7 gradi oltre la media,
e tanto sole;
l’incremento maggiore
è quello delle temperature massime
che hanno segnato un aumento di 1,2 °C.

La durata inferiore del giorno
aiuta le temperature a rimanere al di sotto
della preoccupante soglia dei 35 gradi.

Altro fenomeno atipico
che ha interessato il paese
in questi mesi d’estate prolungata
è stata la pioggia:
scarsissima nelle regioni del nord,
mentre abbondante e devastante
nelle regioni del centro-sud.

Probabilmente anche nelle prossime settimane
non assisteremo a una tregua,
bensì a un tempo primaverile,
se non addirittura estivo.

 ITALIA
 ITALIA

 Diego Foà

Cinghiali irrompono in una scuola, paura in classe
In una scuola dell’infanzia
di Bussi sul Tirino, Pescara,
quattro cinghiali
hanno fatto irruzione
seminando il panico.

La famiglia di cinghiali,
madre e cuccioli,
ha superato la rete esterna
e sfondato il vetro della porta d’ingresso,
riuscendo quindi a introdursi
all’interno della scuola.

Il più grosso è entrato in un’aula
con una quindicina di bambini
che immediatamente hanno tentato
di mettersi al sicuro.

La maestra ha cercato prima
di mettere in fuga l’animale,
e poi di aiutare i bambini
a lasciare l’aula,
aiutata dal cuoco della scuola.

Una volta evacuati gli alunni,
il cuoco ha spinto il cinghiale
ad attraversare una porta
che conduceva all’esterno della struttura.

Sul posto sono arrivati immediatamente
le forze dell’ordine
e il sindaco,
insieme ai genitori dei bambini.
Nessuno è rimasto ferito.

ECONOMIA
ECONOMIA

 Pudelek (Marcin Szala)

Emilia Romagna, l’innovativa economia circolare delle mucche da latte
Una innovativa azienda agricola
in provincia di Piacenza,
in Emilia Romagna,
ha diversificato il proprio processo produttivo
e attirato centinaia di consumatori
grazie alla loro idea innovativa.

Le cotitolari di ‘Cascina Bosco Gerolo’
Nicoletta e Serena Cerra,
sono riuscite a ridurre
le emissioni di metano
prodotte dalle mucche da latte
del proprio stabilimento
trasformando gli escrementi in carburante.

Accanto all’azienda,
la quale conta 600 mucche,
le titolari hanno inaugurato
un distributore di gas metano
prodotto con escrementi e rifiuti animali,
a un prezzo più basso
dei rifornimenti disponibili ultimamente.

Stabilendo una vera e propria economia circolare,
‘Cascina Bosco Gerolo’
mette in moto un modello
che potrebbe essere la chiave
per raggiungere gli obiettivi
di riduzione delle emissioni di metano
stabiliti durante Cop26
lo scorso anno.
Infatti, il settore zootecnico
è uno dei principali contributori
delle emissioni a livello mondiale.

 SPORT
 SPORT

ATP Napoli: Musetti batte Berrettini
È Lorenzo Musetti a vincere
nella finale tutta italiana
che si è disputata
al torneo ATP 250 di Napoli.

Il toscano ha infatti battuto
Matteo Berrettini in due set
con il punteggio di 7-6 6-2.

Il primo set è stato molto combattuto
al punto da durare un’ora e venti,
e si è risolto solo al tie-break.

Nel secondo set, invece,
Musetti ha dominato
complici anche i problemi fisici di Berrettini.
Musetti ha vinto il torneo
senza perdere neanche un set.

Per Musetti si tratta
del secondo titolo in carriera,
dopo quello conquistato
quest’estate ad Amburgo.
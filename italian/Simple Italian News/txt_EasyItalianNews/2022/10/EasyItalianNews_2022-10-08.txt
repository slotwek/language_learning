Listen online as you read:

ESTERI
ESTERI

 USchick

Thailandia, 35 vittime tra cui bambini in sparatoria di massa
A Nongbua Lamphu,
una provincia
nel nord-est della Thailandia,
il pomeriggio del 6 ottobre
un ex-poliziotto ha aperto il fuoco
in un asilo nido
e ucciso almeno 35 persone.

Secondo i media locali,
24 delle vittime
sono bambini tra i due e i tre anni,
due sono insegnanti,
e una è un poliziotto in servizio.
Fino a 12 persone
sono rimaste ferite,
alcune in modo particolarmente grave.

Dopo essersi introdotto
all’interno della scuola
con una pistola e un coltello,
il responsabile avrebbe sparato
su chiunque gli capitasse a tiro.
Dopodiché sarebbe fuggito
a bordo di un SUV bianco,
e giunto nella sua abitazione
avrebbe ucciso la propria moglie e figlio
prima di suicidarsi.

In Thailandia
le sparatorie di massa sono rare,
e per questo motivo
le autorità pensano
che l’accaduto sia legato
al recente licenziamento del killer
dovuto al possesso di stupefacenti.

ESTERI
ESTERI

 Bering Land Bridge National Preserve

In barca dalla Russia all’Alaska, due uomini sfuggono al reclutamento
Due cittadini russi
hanno affrontato un viaggio tumultuoso
per sottrarsi alla mobilitazione parziale
indetta nelle scorse settimane
da Vladimir Putin.

I due uomini,
parte dei 300 mila individui
con esperienza militare
chiamati da Mosca
per affrontare la guerra in Ucraina,
hanno raccontato
di essere scappati da Egvekinot,
una città nell’estremo nord est
della Russia.

A bordo di una piccola imbarcazione,
avrebbero attraversato
le fredde acque dello stretto di Bering
per approdare
su una spiaggia in Alaska
sull’isola di San Lorenzo,
a circa 80 chilometri di distanza
dalla terraferma russa.

Giunti nella località di Gambell,
un villaggio
con meno di 500 residenti,
i due uomini hanno raccontato
la loro storia
ai cittadini locali,
e chiesto asilo alle autorità.

Queste ultime
hanno interpretato l’accaduto
come segnale della necessità
di maggiore sicurezza
per proteggere l’incolumità
dello stato americano.

ESTERI
ESTERI

 Vincent Hilary

Spari in hotel in Michigan
Un uomo ha aperto il fuoco
all’interno dell’hotel Hampton Inn
di Deaborn, in Michigan.

Secondo Fox,
che ha diffuso la notizia,
la polizia avrebbe sentito
dei colpi di arma da fuoco
e sarebbe accorsa
per verificare la situazione.

L’uomo armato
si è quindi barricato
all’interno dell’hotel,
rifiutandosi di uscire.

Secondo le fonti di Fox Detroit
ci sarebbe almeno una vittima.

La polizia ha quindi negoziato
con il sospettato
per convincerlo a uscire
dall’hotel.

Le autorità hanno inoltre diffuso
tramite i social
un messaggio
per mettere in guardia i cittadini,
raccomandando di non avvicinarsi
alla zona della sparatoria.

 ITALIA
 ITALIA

Nuove norme sul riscaldamento
Il governo ha varato
le nuove regole per il riscaldamento
per il prossimo inverno
come previsto dal Piano di riduzione
di consumi di gas naturale.

In generale gli impianti
rimarranno accesi
15 giorni in meno
rispetto agli scorsi anni:
la data di inizio
è posticipata di 8 giorni
e la data di fine
è anticipata di 7 giorni.

Ovviamente le date cambiano
a seconda della zona d’Italia,
per cui ad esempio al nord
si potrà accendere dal 22 ottobre
e a Roma dal 15 novembre.

Gli impianti di riscaldamento
dovranno essere tenuti accesi
per un’ora in meno rispetto al passato
e la temperatura delle abitazioni
dovrà scendere di un grado,
passando da 20 a 19 gradi.

Sono in ogni caso previste delle esenzioni:
ad esempio ospedali, asili,
piscine, saune
non dovranno seguire queste regole,
così come sono esentati edifici
che usano energie rinnovabili.

 ITALIA
 ITALIA

Annuncio shock a Bologna: affittasi posto divano a 350 euro
A Bologna oramai non si affittano più
le stanze agli studenti universitari fuori sede,
ma posti sul divano.
Negli ultimi giorni, infatti,
nella città emiliana è apparso
un singolare annuncio
di un posto sul divano
in affitto.

Ogni anno è una consuetudine
che intorno alle università italiane
compaiano questo tipo di annunci,
ma affittare un divano
non si era davvero mai visto.
Probabilmente l’emergenza affitti
ha fatto aumentare la creatività
di alcuni padroni di casa senza scrupoli.

Infatti sull’annuncio in questione
si affitta il divano
a ben 350 euro al mese,
comprese le spese di condominio.
La parte più ironica di questo avviso
è la frase che specifica
“non stanza singola”,
proprio per evitare equivoci.

Sicuramente a causa dell’aumento dei prezzi
qualche studente ne sarà attirato,
e avrà così l’opportunità
di frequentare l’università
nella città di Bologna.

Questo annuncio,
per quanto ironico e scandaloso
possa sembrare,
mostra una realtà che forse pochi conoscono
e che ormai è fuori controllo:
domanda e offerta non sono più gestibili
e fanno passare
questo annuncio di affitto impresentabile
come normale,
ma in verità non lo è affatto.

bologna.repubblica.it

bologna.repubblica.it

 ITALIA
 ITALIA

Approvato il provvedimento che vieta il traino delle carrozze
Finalmente in Italia gli animali
non sono più considerati mezzi di trasporto.
Un decreto infrastrutture e trasporti
vieta che gli animali trasportino persone,
e prevede la sostituzione
con le eco-carrozze.

Sono stati tanti gli incidenti che hanno visto,
specialmente nelle città turistiche,
i cavalli come vittime di cadute
oppure del caldo asfissiante
di questi mesi.
Grazie a questo provvedimento,
anche le botticelle
(le carrozze trainate dai cavalli)
saranno vietate.

Gli animali maltrattati verranno affidati
alle cure di persone competenti,
e le licenze delle carrozze
verranno sostituite
con licenze di guida
di carrozze elettriche o taxi.

Secondo il testo si legge,
il provvedimento si impegna a:
“Vietare l’utilizzo di animali
per la trazione di veicoli
e di mezzi di ogni specie
adibiti al servizio di piazza
e per i servizi pubblici non di linea
finalizzati ai trasporti di persone
a fini turistici e ludici,
nell’intero territorio nazionale”.

 CULTURA & SOCIETA’
 CULTURA & SOCIETA’

 Thaler Tamás

Nobel per la Fisica ad Alain Aspect, John F. Clauser e Anton Zeilinger
Alain Aspect, John F. Clauser
e Anton Zeilinger hanno vinto
il Nobel per la Fisica 2022
per le loro ricerche sulla quantistica.

Hanno dimostrato
che è possibile studiare
e controllare particelle
che si trovano
in uno stato di “entanglement”.

Che cosa significa?
L’entanglement (“intrecciamento”)
lega tra loro due o più particelle,
che diventano, per così dire, “telepatiche”.
Prendiamo per esempio una moneta:
nella realtà che conosciamo
può essere o testa o croce.
Nella meccanica quantistica,
invece, una moneta può essere
contemporaneamente testa e croce.

Quando si effettua una misura,
allora obblighiamo la moneta
a essere testa o croce.
Se però prendiamo due monete,
le probabilità che l’una e l’altra
siano testa o croce
sono indipendenti dalle monete stesse.
Se invece le monete
sono legate da entanglement,
quando osservo una moneta
e trovo croce,
allora anche l’altra sarà croce.
I risultati delle due misure
sono legati tra di loro.

Questa proprietà vale anche
se le due monete
sono molto lontane tra loro,
per esempio sulla Terra e su Plutone.
In altre parole, il risultato
della misura sulla Terra
influenza quello della misura su Plutone.

Questa scoperta ha aperto la strada
alla “comunicazione” istantanea
che è più veloce della luce.
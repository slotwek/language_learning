Listen online as you read:

ESTERI
ESTERI

 Teukwonjae707

Corea del Sud, missile si schianta durante esercitazioni
Durante una esercitazione
condotta dall’esercito sudcoreano e americano
mercoledì 5 ottobre,
un missile balistico Hyunmoo-2
a corto raggio
è caduto al suolo
all’interno di una base militare.

Stando a fonti locali,
altri tre missili
sarebbero stati lanciati con successo
nel Mar del Giappone,
mentre un disguido tecnico
avrebbe influenzato
il decollo del quarto.

Nonostante esso non sia esploso,
i residenti della vicina città sudcoreana
di Gangneung
hanno pensato di essere sotto attacco
dalla Corea del Nord.

Infatti, le esercitazioni
sono la conseguenza
di un missile lanciato negli scorsi giorni
dalla Corea del Nord
sul Giappone,
il quale ha provocato il panico
tra la popolazione,
quando il governo ha allertato i residenti
invitandoli a mettersi al riparo
e trasferirsi nei rifugi.

Charles Michel,
presidente del Consiglio dell’Ue,
ha definito il lancio
del missile nord-coreano
“un’aggressione ingiustificabile
in palese violazione
del diritto internazionale”.

ESTERI
ESTERI

 Greg0611
Ecuador: rivolta in carcere
In Ecuador
è scoppiata una violenta rivolta
in una delle più grandi prigioni
dello stato.

E’ accaduto nel carcere
vicino alla città di Latacunga,
a Cotopaxi.

I disordini sono cominciati
durante il censimento
dei detenuti.
Prima è scoppiata una rissa,
poi le violenze sono esplose
in una vera e propria rivolta.

Durante gli scontri
almeno 15 detenuti
hanno perso la vita.
Anche un noto narcotrafficante,
Leandro Norero,
sarebbe morto nella rivolta,
ma la notizia non è ancora
stata confermata ufficialmente.

Il censimento faceva parte
di un programma di miglioramento
delle condizioni di vita
dei detenuti nelle carceri.

A causa del sovraffollamento, infatti,
ogni anno si registrano
centinaia di omicidi
a opera dei gruppi di narcotrafficanti
che cercano di ottenere
il controllo delle prigioni.

 ITALIA
 ITALIA

A Varese due senzatetto convolano a nozze
Attilio e Dolores sono i protagonisti
di una piccola storia a lieto fine.
Dopo trenta anni di vita insieme,
di cui gli ultimi cinque
a vivere all’aeroporto di Malpensa
dopo aver perso ogni cosa,
si sono sposati.

La cerimonia si è celebrata a Varese,
e a sposarli è stato il sindaco della città.
I due sposi sono molto conosciuti
nella provincia di Varese,
specialmente negli ambienti del volontariato.

Attilio e Dolores infatti
hanno avuto una vita abbastanza difficile
a causa della povertà
che li ha condotti
a vivere per strada.
Molte sono le associazioni
che in più di un’occasione
gli hanno dato una mano.

Una catena di solidarietà
anche per permettere
a Attilio e Dolores di sposarsi:
gli abiti, il pranzo nuziale
sono stati possibili
grazie al contributo della Caritas
e del centro diurno per senzatetto ‘il Viandante’.

Un’altra volontaria si è occupata
dell’acconciatura degli sposi,
e gli Alpini di Varese
hanno comprato la torta.
La loro luna di miele
sarà in un albergo della città.

milano.repubblica.it

milano.repubblica.it

ESTERI
ESTERI

 Pxfuel.com
India, ricoverato per aver ingoiato 62 cucchiai
In Uttar Pradesh, nell’India del Nord,
un uomo di 32 anni
è stato ricoverato
per forti dolori alla pancia.

I medici l’hanno operato
e hanno trovato nel suo stomaco
62 cucchiai d’acciaio,
senza la parte superiore.

Secondo l’agenzia di stampa ANI,
il paziente, Vijay,
è ora nel reparto di terapia intensiva.
Nel rapporto medico si legge
che il paziente ha ammesso
di aver mangiato quei cucchiai:
“Li stava mangiando da un anno”.

L’intervento chirurgico
per estrarre i cucchiai
è durato circa due ore.

Alcuni sostengono che Vijay
soffra di una malattia
che porta le persone
a mangiare cose non commestibili,
denominata picacismo.
Questa patologia colpisce persone
con problemi di salute mentale
e chi soffre di malnutrizione e fame.

Ma dal rapporto medico
è emerso che il 32enne
è tossicodipendente.
La sua famiglia lo aveva ricoverato
in un centro per la disintossicazione,
che ora è sotto inchiesta.
L’accusa è pesante:
Vijay veniva alimentato “con la forza”
con quei cucchiai
dal personale della struttura.

Finora non è stata sporta alcuna denuncia,
ma non è ancora chiaro
come i cucchiai siano finiti
nello stomaco dell’uomo.

ECONOMIA
ECONOMIA

 Solen Feyissa

Musk offre 44 miliardi per l’acquisto di Twitter
Nell’ultima vicenda
di un processo di negoziazione
svoltosi nei tribunali americani,
Elon Musk ha proposto di acquistare
la piattaforma Twitter
al prezzo stabilito originariamente.

Il magnate americano
aveva firmato un contratto d’acquisto
ad aprile scorso,
ma in luglio
aveva tentato di sottrarsi all’accordo
citando informazioni false
sul numero di bot e spam
presenti sulla piattaforma.

Per questo motivo,
Twitter ha fatto causa a Musk,
e le prime udienze
in un tribunale del Delaware
si sono svolte negli scorsi mesi.

L’acquisto della piattaforma,
al prezzo stabilito
di 44 miliardi di dollari,
permetterebbe quindi a Musk
di evitare una battaglia legale
dall’esito tutt’altro che certo.

L’annuncio è risultato
in un aumento del 22%
del valore delle azioni di Twitter
sul mercato azionario.

 CULTURA & SOCIETA’
 CULTURA & SOCIETA’

 The Royal Society

Svante Pääbo Premio Nobel per la Medicina
Quest’anno il Premio Nobel
per la medicina e la fisiologia
ha premiato la paleogenomica,
disciplina legata agli studi
sui genomi arcaici
e a ciò che hanno lasciato in eredità
nelle popolazioni moderne.

Svante Pääbo è stato colui che ha fatto luce
sul genoma dei Neanderthal
e che ha scoperto l’esistenza
dell’Homo di Denisova.
Un uomo importante
che ha svolto degli studi fondamentali
sull’evoluzione della nostra specie.

Il Nobel che va al biologo svedese Svante Pääbo,
premia la medicina
ma anche l’antropologia e la genetica.
Per questo motivo Pääbo è considerato
il padre della paleogenomica.
Grazie al suo lavoro
si sono ottenute preziose informazioni
sull’evoluzione della specie umana,
partendo dal DNA arcaico.

Analizzare il DNA antico
è un’operazione molto complessa,
in quanto le molecole si frammentano,
si modificano, si degradano,
si contaminano a causa del passare del tempo
e delle temperature.

I risultati ottenuti da Pääbo
si devono alle tecniche
e agli strumenti di gestione del materiale biologico
che permettono di evitare di comprometterlo.
Inoltre le recenti tecniche di biologia molecolare
hanno permesso di analizzare il DNA.
Grazie a questi studi,
nessuna popolazione
sarebbe più esclusa dall’eredità genetica
dell’uomo di Neanderthal.

 SPORT
 SPORT

 Alejandro Ramos

Higuain annuncia il ritiro
Il calciatore argentino Gonzalo Higuain
ha annunciato che al termine
di questa stagione in MLS
si ritirerà.

L’annuncio è stato dato
dallo stesso calciatore
nel corso di una conferenza stampa.

“Sento un dolore nell’anima.
Dico addio al calcio,
una professione
che mi ha fatto sentire un privilegiato.
Sento di smettere
nel mio momento migliore”.
L’argentino ha poi ripercorso
la sua carriera,
ringraziando i vari club
che lo hanno ingaggiato.

Higuain ha giocato
in diversi club italiani,
in particolare Napoli e Juventus.
Con la maglia dell’Argentina
ha partecipato a 3 mondiali.
Nel corso della sua carriera
ha segnato più di 300 gol.
Listen online as you read:

ESTERI
ESTERI

 Sâmia Bomfim

Brasile: elette prime persone trans al congresso
Il Brasile è famoso in modo negativo
per essere lo stato più discriminatorio
verso la comunità LGBTQIA+
e per avere il Congresso Nazionale
più conservatore.

Nonostante la maggior parte dei politici
siano uomini bianchi ed etero,
ora in Brasile è avvenuto
un cambiamento epocale:
Erika Hilton e Duda Salabert
sono state elette al Congresso.

Queste ultime elezioni,
a prescindere dai risultati,
hanno visto finalmente
un record di candidature
di persone nere, indigene,
Lgbtqia+ e donne.

Evidentemente è cambiato
anche il modo di pensare degli elettori,
perché per la prima volta
nella storia del Paese
due donne trans sono state elette
alla camera dei deputati.

Per le due neo elette
i punti fondamentali sono:
istituire un sistema sanitario nazionale gratuito,
la creazione di politiche pubbliche
a favore della comunità Lgbtqia+,
più visibilità delle persone nere,
dei popoli indigeni
e delle persone con disabilità,
i diritti dei lavoratori e dei disoccupati,
i diritti umani e quelli socio ambientali.

Il mandato federale inizierà nel 2023
e il nuovo parlamento
sarà estremamente eterogeneo.
Il nome del futuro presidente
verrà svelato dopo il 30 ottobre,
in seguito al ballottaggio finale.

ESTERI
ESTERI

La guerra russo-ucraina e la minaccia nucleare
“Ai vertici della Russia
la minaccia atomica è vissuta
come il modo migliore
per allontanare l’Occidente dall’Ucraina”,
dice la direttrice di R.Politik
Tatiana Stanovaya.

Putin non vuole accettare la sconfitta
e quindi è pronto a usare
le armi nucleari.
Soltanto un colpo di stato
potrebbe fermarlo.
Ma in Russia “non ci sono
personaggi politici
né forze in grado di farlo
con la certezza di sopravvivere”.
Putin è ancora troppo forte
e non ci sono leader russi alternativi.

Nel giorno 226 della guerra in Ucraina
la minaccia di un attacco nucleare
è diventata realtà.
Joe Biden ha detto:
“Il mondo non è mai stato
così vicino all’“Armageddon”
dalla crisi dei missili di Cuba
durante la Guerra fredda nel 1962.”
L’Armageddon è l’immagine
di uno scontro finale
tra bene e male,
che viene dal libro dell’Apocalisse,
nella Bibbia.

Ma l’esempio della crisi cubana
insegna che il duello atomico
si regge su un equilibrio del terrore.

Il presidente del Consiglio europeo
Charles Michel ha affermato:
“Prendiamo tutte le minacce seriamente
ma non vogliamo essere intimiditi,
vogliamo difendere gli interessi
di chi crede nel diritto internazionale”.

ESTERI
ESTERI

 Miguel Discart

Vittima di attentato terroristico sceglie l’eutanasia
E’ morta in Belgio
la 23enne Shanti De Corte,
una ragazza sopravvissuta
all’attentato terroristico
dell’aeroporto di Zaventem-Bruxelles
del 2016.

La ragazza fiamminga
soffriva di attacchi di panico,
depressione acuta,
e stress post-traumatico
a causa degli eventi accaduti
il 22 marzo 2016,
quando due kamikaze dell’Isis
si sono fatti esplodere
all’interno dell’aeroporto.
Quel giorno De Corte
era prossima all’imbarco per Roma
assieme ai suoi compagni di scuola.

L’attacco ha provocato 16 vittime
e centinaia di feriti,
e ha reso la vita di De Corte
insopportabile.
La ragazza ha tentato il suicidio due volte,
prendeva decine di farmaci,
e non riusciva a sopportare
di stare attorno ad altre persone.

Per questo motivo
De Corte ha chiesto
di sottoporsi all’eutanasia,
approvata da due neuropsichiatri.
Nonostante le critiche
che la morte di una ragazza così giovane
ha suscitato,
la decisione rispetta la legge locale,
poiché De Corte sarebbe stata
in “una condizione clinica
di sofferenza fisica o mentale
costante e insopportabile
che non può essere alleviata”.

ECONOMIA
ECONOMIA

Le previsioni economiche 2023: crescita zero
Secondo le stime più recenti
di Confindustria,
la principale organizzazione
che rappresenta le imprese italiane,
lo scenario economico italiano nel 2023
costituirà “una vera emergenza nazionale”.

Nonostante la crescita del Pil
del 3,4%
registrata nel corso del 2022,
lo scenario più realistico
prevede una crescita nulla
nel 2023
a causa dell’aumento dei costi energetici.

L’aumento delle spese per le imprese,
stimato attorno ai 110 miliardi
rispetto all’inizio di quest’anno,
frenerà la crescita nazionale
risultando in stagnazione.
E’ previsto un aumento
del tasso di disoccupazione
dall’8,1% all’8,7%.

In più, la crescente inflazione
ridurrà maggiormente
il potere d’acquisto delle famiglie,
le quali spenderanno
una parte maggiore dello stipendio
su beni di prima necessità.

Si tratta di una dura sfida
per il governo entrante.
L’incidenza dei costi energetici
passa dal 4,6% al 9,8%.
Se non altro,
secondo Confindustria,
porre un tetto di 100 euro
al prezzo del gas
risulterebbe in un aumento
del 1,6% del Pil italiano.

AMBIENTE
AMBIENTE

 FWC, Kelly Garvy

Balene spiaggiate in Australia
Quasi 250 balene si sono spiaggiate
in Nuova Zelanda,
a nord-ovest dell’isola di Chatham.

La notizia è stata diffusa
dall’organizzazione ambientalista
“Project Jonah”
e dal Dipartimento per la Conservazione neozelandese.

Purtroppo, secondo i rapporti,
molti degli animali erano già morti
quando sono stati scoperti.

Anche in Tasmania,
solo due settimane prima,
si era verificato un episodio simile.
Circa 230 balene
erano state ritrovate sulla costa.
In quel caso, molti degli animali
erano ancora vivi,
ma soltanto in pochi
sono riusciti a sopravvivere.

Questi spiaggiamenti di massa
stanno diventando tristemente comuni
sulle coste australiane.

Gli esperti, però,
non sono ancora in grado
di individuarne le cause.
Secondo veterinari e biologi,
potrebbero aver perso l’orientamento
dopo essersi avvicinati troppo
alle coste per nutrirsi,
oppure aver seguito
un esemplare malato
che aveva perso la rotta.

Un’altra possibile causa potrebbe essere
l’unione delle diverse correnti
davanti alle coste australiane,
che potrebbe confondere le balene.
Le autorità sono al lavoro
per rimuovere gli animali.

 CULTURA & SOCIETA’
 CULTURA & SOCIETA’

 Luca Aless

La CNN promuove Anghiari borgo più bello d’Europa
Anghiari è uno dei luoghi
più belli d’Europa,
e a stabilirlo è una classifica
stilata dalla Cnn.

La lista dei luoghi più belli
da visitare in Europa
è stata pubblicata sul sito
dell’emittente americana
ed è un evento
che si ripete due volte l’anno;
infatti a novembre scorso,
figurava in questa lista
il paese italiano di Baldaccio.

Nella lista delle “most beautiful towns in Europe”
trovano posto anche:
Mostar in Bosnia Herzegovina,
Guimaraes in Portogallo,
Reine in Norvegia,
un’altra italiana Mazara del Vallo, in Sicilia.

Questa lista potrebbe portare ad Anghiari
molti visitatori,
dato il numero di lettori
che il sito della Cnn può contare.

Anghiari è un piccolo centro
al confine tra le regioni
della Toscana e dell’Umbria,
una cittadina medievale circondata dalle mura,
e caratterizzata dalle stradine strette e tortuose.
Tanti i bellissimi palazzi storici
che si possono ammirare
durante la passeggiata
nel centro della cittadina.
Un posto da visitare, insomma.

firenze.repubblica.it

firenze.repubblica.it

 SPORT
 SPORT

 Ray Rogers

Ganna firma il record dell’ora nel ciclismo
Filippo Ganna ha realizzato,
in un velodromo in Svizzera,
il nuovo record dell’ora nel ciclismo
dopo aver percorso 56,792 km.

Il record precedente era di Bigham
pari a 55,548 km.
Ganna è andato anche a migliorare
la prestazione di Boardman del 1996
che l’UCI non riconosceva
come record dell’ora
ma come miglior prestazione umana sull’ora.

Queste le parole dell’azzurro
al termine della prestazione:
“Grazie a tutti,
ho raggiunto questo obiettivo incredibile
per me e tutto lo staff.
Mi sarebbe bastato
battere il record di Bigham
anche solo di un metro,
ma il risultato è oltre ogni aspettativa,
proprio non è male!”

Ora lo aspetta un periodo di riposo
prima dei mondiali su pista
a inizio novembre.
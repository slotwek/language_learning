Listen online as you read:

 ITALIA
 ITALIA

Max Pixel
Napoli, cellulari e droga in carcere
A Napoli,
8 persone sono state arrestate
per aver introdotto
telefoni cellulari,
droga e altri beni proibiti
all’interno delle carceri.

Le indagini dei carabinieri
hanno scoperto
che l’organizzazione
trattava direttamente con i detenuti,
tramite anche alcuni intermediari,
per poi riscuotere i pagamenti
dai parenti dei detenuti.

Gli oggetti introdotti
era soprattutto
telefoni cellulari e droga,
ma non mancavano
le richieste più bizzarre
come sigarette
e frutti di mare.

Tra gli arrestati
c’è anche Pietro Ioia,
il garante dei detenuti che,
proprio grazie alla sua posizione,
aveva libero accesso nelle carceri
e poteva richiedere
frequenti colloqui
con gli incarcerati.

Durante i colloqui, quindi,
Ioia poteva facilmente
consegnare la merce
e ricevere nuove richieste.

 ITALIA
 ITALIA

 Giova81

Crolla Aula Magna all’Università di Cagliari, nessun ferito
Si sarebbe potuto facilmente
trasformare in tragedia
il crollo che nella serata
di martedì 18 ottobre
ha interessato l’Aula Magna
dell’ex facoltà di geologia
dell’Università di Cagliari.

Verso le 21:50,
due ore dopo la conclusione
delle ultime lezioni,
alcuni studenti nella vicina mensa
hanno avvertito una forte scossa
dovuta al crollo dell’edificio.

Dopo essere corsi sul luogo,
hanno chiamato i Vigili del Fuoco,
e gli edifici adiacenti
sono stati evacuati.
L’aula sarebbe crollata su se stessa,
con soltanto le colonne portanti
rimaste in piedi.
Fortunatamente
nessuno è rimasto sepolto
sotto alle macerie.

Secondo il Rettore dell’Università,
il complesso di via Trentino
sarebbe stato sottoposto
a regolari revisioni,
le quali non avrebbero mai indicato
la necessità di riparazioni.
Il Rettore ha definito l’evento
“un fulmine a ciel sereno”,
e annunciato un immediato accertamento
dell’idoneità del resto della struttura.

 ITALIA
 ITALIA

A Milano arriva il cestino per i rifiuti intelligente
Nel capoluogo lombardo
a breve compariranno
dei nuovi cestini
per la lotta contro i rifiuti per strada.
Si tratta di una vera e propria novità:
contenitori tecnologici,
dotati di sensore ad energia solare
per segnalare agli addetti
quando sono da svuotare.

Milano è da sempre
una città molto attenta
ai cambiamenti tecnologici
e al tema ecologico,
ma bisogna comunque tenere presente
la partecipazione dei cittadini,
di vitale importanza
per far sì che le iniziative
dell’amministrazione comunale
abbiano successo.

Nella città verranno distribuiti così
i nuovi cestini,
e soprattutto saranno rimossi i vecchi,
a volte troppo piccoli
e in cui non è possibile differenziare i rifiuti.
Infatti i nuovi cestini tecnologici
avranno anche dei contenitori a scomparti
per la raccolta differenziata.

E non sarebbe affatto male
vedere le strade
totalmente sgombere dai rifiuti,
magari anche nelle altre città di Italia.

milano.repubblica.it

milano.repubblica.it

 SALUTE
 SALUTE

Mascherina intelligente che avverte in caso di contagio
La prevenzione dei focolai
delle malattie infettive
ha fatto un incredibile passo in avanti:
è stata creata
la smart mask bioelettronica,
che rileva per chi la indossa
i virus respiratori
presenti nell’aria.

In giro per il mondo
si stanno conducendo diversi studi
per ideare e sviluppare una mascherina
che sia in grado di rilevare immediatamente
i virus potenzialmente pandemici.
Questa mascherina bioelettronica
è stata già progettata
dagli scienziati
della Shanghai Tongji University,
e conterrebbe un sensore
capace di prevenire
le più comuni infezioni respiratorie
e quindi la loro rapida propagazione,
perché lo smart sensor
integrato nella face mask
può rilevare i virus nell’aria
anche a bassissime concentrazioni.

L’importante traguardo degli studiosi
è stato pubblicato
sulla rivista scientifica ‘Matter’,
in cui si descrive molto a fondo
la tecnologia usata per la creazione
di questo nuovo dispositivo.
Un campo di ricerca
ancora per molti versi inesplorato,
ma che applica l’ingegneria biomedica
e la tecnologia Internet of Things (IoT)
a dispositivi di uso giornaliero:
i biosensori si possono indossare,
e analizzano l’aria in tempo reale.

Anche i costi di realizzazione
sarebbero contenuti,
e per questo il dispositivo smart
potrebbe diffondersi molto rapidamente,
specialmente negli ambienti sanitari.

AMBIENTE
AMBIENTE

 Oke

Methuselah è tra i più antichi alberi viventi al mondo
Nel mondo della botanica
gli studiosi si stanno confrontando
per scoprire quale albero,
dei molti alberi antichi ancora viventi,
sia il più vecchio.

Ad oggi sono in lizza due esemplari.
Il primo è Matusalemme,
un pino conico di migliaia di anni
situato nella foresta nazionale
di Inyo in California.

Esistono pochissime foto
di questo esemplare
perché la sua esatta posizione
è tenuta segreta per proteggerlo
dal contatto con gli umani.

Ma i turisti non sono l’unica minaccia.
La peggiore siccità dell’Occidente
in più di 1.200 anni,
dovuta al cambiamento climatico,
ha ucciso molti dei suoi “vicini”,
mentre gli scarabei della corteccia
ne stanno minacciando altri.

Nel 1957 lo scienziato Edmund Schulman
ricava l’età di Matusalemme:
più di 4.600 anni.
I pini come lui,
alti solo da 10 a 30 piedi,
sono più vecchi delle sequoie giganti,
da sempre ritenute le più longeve.
La foto che Schulman scatta
dell’albero millenario
per il National Geographic nel 1958
è l’unica certamente autentica.

L’altro esemplare è Gran Abuleo,
il “Grande Nonno”
ed è stato rintracciato di recente
in Cile.
Risalirebbe a 5.400 anni fa:
ma la sua datazione
deve ancora essere verificata.

 CULTURA & SOCIETA’
 CULTURA & SOCIETA’

La giornata mondiale della pasta
In occasione della giornata mondiale della pasta,
prevista per il 25 ottobre,
l’organizzazione Unione Italiana Food
ha condotto una ricerca
sulla produzione
e consumazione della pasta
a livello mondiale.

Ogni giorno, nel mondo
75 milioni dei piatti di pasta consumati
sono Made in Italy,
e nel 2021 fino al 61%
della produzione nazionale
è stata esportata all’estero.

Dopo aver intervistato
60 cuochi e ristoratori italiani
sparsi per il mondo,
la ricerca ha fatto luce
sugli ultimi trend:
nel 2021 sono state consumate
17 milioni di tonnellate di pasta,
oltre il doppio
rispetto al 2011.

Tra i più avidi consumatori
vi sono Germania,
Regno Unito, Francia
e Stati Uniti.

L’82% dei cuochi intervistati
predilige la pasta al dente,
mentre il 18%,
con picchi del 40% in Giappone,
la preferisce ben cotta.

Interpellata sui benefeci dietetici
della pasta,
la nutrizionista Maria Rosaria Baldi
ha evidenziato
che accompagnarla con pesce,
verdure e olio extravergine,
fornisce un pasto completo
ed equilibrato.

 SPORT
 SPORT

 Real Madrid

Benzema vince il Pallone d’oro
Il giocatore francese del Real Madrid
Karim Benzema
è il vincitore dell’edizione 2022
del Pallone d’oro,
il premio al miglior calciatore
della passata stagione.

Il calciatore diventa così
il secondo giocatore più anziano
a vincere il premio.

“Sono molto orgoglioso
di ricevere questo premio.
È il risultato di tanto lavoro,
fatica, allenamento,
ma soprattutto è l’avverarsi di un sogno
che avevo fin da bambino”,
queste le parole di Benzema
alla premiazione.

Il giocatore del Real Courtois
ha vinto il premio Yashin
come miglior portiere,
mentre il 18enne del Barcellona Gavi
il premio Kopa
come miglior giovane.

Alla giocatrice Alexia Putellas
il pallone d’oro
come miglior calciatrice.
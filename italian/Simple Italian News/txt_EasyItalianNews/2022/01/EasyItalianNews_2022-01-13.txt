Listen online as you read:

ESTERI
ESTERI

 Chatham House
Johnson si scusa per il “party gate”
Il premier britannico Boris Johnson
si è scusato in Parlamento
per il cosiddetto ‘party gate’,
il caso della festa organizzata
nei giardini della residenza ufficiale
del primo ministro
a maggio del 2020,
a cui partecipò
lo stesso Johnson con la moglie Carrie
e una quarantina di altre persone.

All’epoca il Regno Unito
era in pieno lockdown,
i cittadini non potevano
neppure visitare i familiari morenti;
al massimo ci si poteva
incontrare all’aperto,
in due,
distanziati di due metri.

Keir Starmer,
leader dell’opposizione laburista,
ha definito le scuse di Johnson “senza valore”,
lo ha inoltre accusato
di aver mentito
alla Camera e al popolo britannico.
Ha quindi chiesto in Parlamento al premier
di dimettersi.

Johnson ha ripetuto
di assumersi le sue responsabilità,
ma ha negato che l’evento
sia stato un party
e ha affermato di aspettare
i risultati di un’inchiesta interna.

 ITALIA
 ITALIA

Avellino, tre detenuti evadono dal carcere
Tre detenuti sono evasi
dal carcere di Bellizzi,
vicino a Avellino.

Gli evasi hanno scavato
un foro nella parete
della cella
e, come nei film,
hanno utilizzato le lenzuola
per calarsi di sotto.

Poi sono riusciti
a scavalcare
la recinzione del carcere
utilizzando dei cassonetti
e del materiale accatastato.

Uno degli evasi,
un 45enne di origini albanesi,
è stato subito bloccato
dalla polizia.

Gli altri due fuggitivi,
un 40enne marocchino
e un 22enne romeno,
sono invece ancora
a piede libero.

Le forze dell’ordine
stanno battendo il territorio
con ogni mezzo
per ritrovare
gli altri due evasi.

Si stanno perlustrando
le campagne circostanti,
le stazioni dei treni
e dei pullman,
e sono stati istituiti
numerosi posti di blocco.

 ITALIA
 ITALIA

Covid in Italia: da gennaio nuove regole
A partire dal 10 gennaio,
in Italia sono entrate in vigore
altre restrizioni anti-Covid
con una nuova serie di scadenze
e regole da rispettare.

Sono cambiate anche le norme
per il Green pass,
e ora ci saranno tre tipi di nuovo certificato:
base, super e mega,
a seconda del numero di vaccinazioni fatte.

Intanto dal 10 gennaio
è entrato in vigore
anche l’obbligo vaccinale per gli over 50,
e non solo:
l’obbligo è stato esteso
a tutto il personale delle università,
istituzioni di alta formazione artistica,
musicale e degli istituti tecnici superiori,
indipendentemente dall’età.

Dal 20 gennaio
ci sarà l’obbligo di Green pass base
per andare dal parrucchiere,
dal barbiere e nei centri commerciali.
Il 31 gennaio scade la chiusura
di discoteche e sale da ballo.

Dal 1 febbraio si riduce
la validità del Green pass a sei mesi.
Sempre dal 1 febbraio,
la Certificazione Verde Covid-19
sarà obbligatoria per il trasporto pubblico,
così come per bar e ristoranti,
alberghi e centri benessere,
centri sportivi e palestre,
impianti da sci e musei.
Servirà quella base per i negozi,
ad eccezione degli alimentari,
delle farmacie e dei tabacchi.
Il decreto prevede l’estensione
dell’obbligo di Green pass base
per l’accesso a pubblici uffici,
servizi postali, bancari e finanziari.

Un’altra data importante
è il 15 febbraio:
da questo giorno sarà obbligatorio
presentare il Super Green pass
sui luoghi di lavoro.
Chi non ha il Green pass
non riceverà la retribuzione.

Il calendario si chiude il 31 marzo,
giorno in cui si concluderà lo stato d’emergenza,
ma probabilmente ci sarà un nuovo rinvio.

quifinanza.it

quifinanza.it
 ITALIA
 ITALIA

 CC-BY-4.0: © European Union 2019 – Source: EP
Morto il presidente del Parlamento europeo David Sassoli
Il presidente del Parlamento europeo
David Sassoli
si è spento
all’età di 65 anni.

La causa della morte
è stata una complicanza dovuta
a una disfunzione del sistema immunitario.
Già a settembre era stato ricoverato
per una polmonite da legionella.

Dopo un lungo ricovero
era tornato in parlamento a novembre.
A dicembre è stato poi
nuovamente ricoverato.

Dopo una lunga carriera da giornalista,
in particolare come volto del TG1,
dal 2009 si era dedicato alla politica
diventando membro del parlamento europeo.

Nel luglio 2019 è stato eletto
Presidente del parlamento europeo,
mandato che sarebbe scaduto
in questi giorni.

Unanime il cordoglio del mondo politico,
i funerali si svolgeranno venerdì 14.

RELIGIONE
RELIGIONE

 Finizio
Papa Francesco in un negozio a Roma
Papa Francesco ha visitato
un negozio di dischi
nei pressi del Pantheon,
a Roma.

Il locale sarebbe di proprietà
di vecchi amici di Bergoglio,
che infatti lo frequentava
anche prima di diventare Papa,
come semplice sacerdote prima
e come arcivescovo di Buenos Aires poi.

Il Pontefice si è recato sul posto
per benedire il locale
appena ristrutturato.
Si è trattenuto circa 15 minuti
e poi è salito in macchina
per fare rientro al Vaticano.

La titolare del negozio,
Stereosound,
ha parlato di una visita
piena di umanità
e di un’emozione intensa.

Il Papa ha ricevuto in dono
un disco di musica classica.

SCIENZA
SCIENZA

 Keesscherer
Spettacolo pirotecnico della Nebulosa di Orione
La Nebulosa Fiamma di Orione
ha offerto uno spettacolo “pirotecnico”,
come accade quando
ci sono i fuochi d’artificio.

Le immagini sono state scattate
dall’Osservatorio Europeo Meridionale (Eso),
ma in realtà risalgono
ad alcuni anni fa.
A farle è stato APEX,
Atacama Pathfinder Experiment,
uno dei telescopi dell’Eso,
posizionato sul freddo altopiano di Chajnantor,
nel deserto cileno di Atacama.

La foto aveva lo scopo di testare
lo strumento SuperCam
che era stato appena installato.
Gli astronomi hanno deciso
di pubblicarle proprio ora
“per salutare il nuovo anno”.

La nebulosa dista 1.300 anni luce dalla Terra
e si trova in una porzione di cielo
tra le più amate dagli astronomi.
La regione di Orione ospita, infatti,
le nubi molecolari giganti
più vicine al Sole.
Queste nubi rappresentano
le “culle” di stelle più attive.

Nella Nebulosa Fiamma
vi è un ammasso di giovani stelle,
le cui radiazioni ad alta energia
fanno risplendere i gas circostanti.
Ma in realtà queste nubi
sono molto fredde:
le loro temperature sono
di poche decine di gradi
sopra lo zero assoluto.

AMBIENTE
AMBIENTE

Scala dei Turchi ripulita grazie a decine di volontari
La Scala dei Turchi
è la celeberrima scogliera
di roccia sedimentaria,
detta marna bianca,
che si trova sulla costa sud siciliana,
nel comune di Realmonte,
in provincia di Agrigento.

Nei giorni scorsi la Scala
è stata sporcata
con una sostanza di colore rosso
da parte di vandali ignoti.
Ma nel giro di breve,
è stata completamente ripulita,
grazie ai tecnici del Comune,
della Protezione Civile,
della Soprintendenza,
e, soprattutto, grazie al contributo
di decine di volontari.

Così la roccia a picco sul mare
è tornata di nuovo bianca
“come la natura
l’ha modellata nei secoli”.
La sostanza rossa
usata dai vandali
era ossido di ferro in polvere,
più facile da rimuovere
rispetto alla vernice.

La Scala dei Turchi è chiusa
dal febbraio del 2012
in attesa delle indagini
su alcune violazioni ambientali.
Quindi i vandali hanno violato
un duplice divieto: quello di accesso
e quello di danni a un bene paesaggistico.
Intanto la Procura di Agrigento
ha aperto un’inchiesta
a carico di ignoti.
Listen online as you read:

ESTERI
ESTERI

Pakistan, bufera di neve causa 44 morti
Una bufera di neve
che da martedì scorso
ha colpito diverse regioni del Pakistan
ha causato la morte
di almeno 44 persone,
e il ferimento di altre 41.

Secondo le autorità,
tra di essi vi sarebbero 10 bambini,
morti poiché bloccati dalla neve
all’interno delle loro macchine
nella città di Murree,
dove la circolazione
è stata completamente bloccata
dalla bufera.

Nella stessa regione
altre 7 persone
sarebbero state schiacciate da un tetto,
crollato sotto al peso della neve.

La forte nevicata
ha anche comportato la distruzione
di molte strade e abitazioni,
assieme alla morte
di innumerevoli animali.

Tuttavia,
il Dipartimento meteorologico del Pakistan
ha previsto condizioni meno severe
entro le prossime 72 ore.

 ITALIA
 ITALIA

Aumentano le ragazze che denunciano molestie in Piazza Duomo
Continua a salire il numero delle donne
che ha denunciato molestie
avvenute in piazza Duomo a Milano
durante la notte di capodanno.

Le vittime erano inizialmente due,
ma la polizia ha recentemente dichiarato
che il numero di ragazze
è salito a nove.

Gli inquirenti stanno indagando
su diversi episodi,
non si esclude il fatto
che i ragazzi colpevoli di molestie pesanti
possano appartenere a gruppi diversi.

Per ora non si è riuscito a identificare nessuno,
nonostante i loro volti
siano stati ripresi
in molti video di persone
che si trovavano sul posto
durante l’accaduto.

Tra le nove ragazze,
c’è anche una 19enne
che racconta
di essere stata spinta e accerchiata,
per poi essere palpeggiata e molestata
da circa 30 ragazzi.

Il sindaco di Milano, Giuseppe Sala,
ha condannato l’accaduto
come un fatto gravissimo
e non degno della città.

 ITALIA
 ITALIA

Ischia: pulisce le spiagge dai rifiuti a 86 anni
Il tema ambientale non riguarda
solo le nuove generazioni,
gli attivisti che combattono ogni giorno
la devastazione della natura
procurata dall’enorme quantità di rifiuti
che produciamo e buttiamo ovunque,
ma anche persone insospettabili,
che hanno a cuore la salute della terra.

Questa potrebbe essere la descrizione
della signora Lucia Bartolomei.
Isolana di Ischia,
si prende cura
delle bellissime spiagge della sua isola,
raccogliendo i rifiuti
che il mare ci restituisce.

La signora Lucia ha 86 anni
e ha sorpreso con il suo consueto gesto
di enorme responsabilità
i volontari dell’associazione “Plasticless”,
i quali si occupano di ripulire le spiagge
dalle plastiche di ogni genere.

Sicuramente non si aspettavano
di trovare l’anziana signora
a ripulire la spiaggia di San Francesco
quando sono arrivati lì.
Secondo la signora Lucia
è importante dare l’esempio
ma soprattutto chiede maggiore collaborazione
da parte dei cittadini dell’isola
per tenere pulite le spiagge di Ischia.

Gli attivisti hanno trovato così
una grande fonte di ispirazione,
nonché una proficua cooperazione
con la ‘nonna green’ dell’isola.
Il tema ambientale è evidentemente
una questione intergenerazionale.

napoli.repubblica.it

napoli.repubblica.it

SCIENZA
SCIENZA

 NASA/Desiree Stover
Nasa, il Telescopio Webb ha completato il suo dispiegamento
Il telescopio James Webb
ha completato
la procedura di dispiegamento
del suo specchio.

Lanciato il 25 dicembre
dal Kourou Space Center
nella Guyana francese,
il telescopio è il più potente
mai realizzato
e ha richiesto
oltre 20 anni di lavoro.

Una delle sfide principali
era proprio quella
di ripiegare il grande specchio,
del diametro di sei metri e mezzo,
all’interno del razzo vettore Ariane 5.

La procedura di dispiegamento,
che ha richiesto diversi giorni,
è però riuscita perfettamente.

Adesso, il telescopio Webb
inizierà il suo viaggio
verso un punto orbitale
che si trova
a un milione e mezzo di chilometri
dalla terra.

L’obiettivo è esplorare
per la prima volta
lo spazio più profondo,
avvicinandosi il più possibile
all’universo originario,
cioè quello formatosi
con il Big Bang.

 SPORT
 SPORT

 Nadina
Anche Voracova trattenuta a Melbourne
Renata Voracova,
la tennista ceca numero 81
del ranking mondiale femminile,
ha lasciato l’Australia.

Era stata confinata nel Park Hotel,
la stessa struttura in cui si trovava
Novak Djokovic,
poiché anche lei non ha concluso
il ciclo vaccinale.

Secondo quanto comunicato dall’ambasciata
dopo la revoca del visto,
la Voracova ha deciso di non partecipare
al primo slam della stagione
e lasciare l’Australia.

La tennista aveva presentato
un’esenzione dal vaccino
dopo essere guarita dal Covid,
ma per l’Australia non è in regola
con le regole del paese.

Voracova ha comunque
spiegato le sue motivazioni,
affermando di non essere
contraria al vaccino
come Djokovic,
ma di non aver potuto ricevere la prima dose
poiché ha contratto il Covid.

 SPORT
 SPORT

Nadal vince a Melbourne e ottiene un nuovo record
Rafa Nadal è tornato alla vittoria:
il tennista spagnolo ha infatti vinto
il torneo ATP 250 di Melbourne
battendo in finale
lo statunitense Cressy
con il punteggio di 7-6 6-3.

Per Nadal si tratta del titolo
numero 89 della carriera
e del primo dopo i problemi fisici
che lo hanno costretto a saltare
la parte finale della scorsa stagione.

Con questo titolo poi Nadal
ha ottenuto un nuovo record:
è infatti il primo tennista dell’era Open
a vincere almeno un torneo
per 19 stagioni consecutive.

Queste le parole dello spagnolo
al termine della partita:
“Arrivo da un periodo molto difficile
a livello di infortuni,
e tenere tra le mani questo trofeo
vale moltissimo”.

 CULTURA & SOCIETA’
 CULTURA & SOCIETA’

 R.A. Killmer
Golden Globes, primeggiano “Il Potere del cane” e “West Side Story”
E’ cominciata la stagione
delle premiazioni cinematografiche,
con una serata Golden Globes
svoltasi in diretta Twitter
senza celebrità sul tappeto rosso.

A conquistarsi il premio
di miglior film drammatico
è stato “Il Potere del cane”,
western diretto da Jane Campion,
mentre il remake musicale
“West Side Story” di Steven Spielberg
è stato nominato
miglior film musicale o commedia.

Le serie tv “Succession” e “Hacks”
si sono aggiudicate il primo premio
nella categoria televisiva,
e l’acclamato film
“E’ stata la mano di Dio”
di Sorrentino
ha ceduto il titolo di miglior film straniero
a “Drive My Car”.

Quest’ultimo,
diretto dal regista giapponese
Ryusuke Hamaguchi,
è tratto da un racconto breve
di Haruki Murakami
della raccolta “Men Without Women”.
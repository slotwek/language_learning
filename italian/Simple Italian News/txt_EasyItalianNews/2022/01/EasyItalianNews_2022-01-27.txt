Listen online as you read:

 ITALIA
 ITALIA

 Presidency of the Italian Republic
Voti burla al secondo scrutinio per l’elezione del nuovo Presidente della Repubblica
In questi giorni in Italia
c’è stato il secondo scrutinio
per l’elezione del prossimo
Presidente della Repubblica.

Anche il secondo,
come il primo,
non ha avuto grande valenza.
Ci sono stati 976 votanti,
di cui nessuno astenuto
ma 125 voti dispersi,
527 schede bianche
e 38 nulle.

I più votati al momento
restano Sergio Mattarella
e Paolo Maddalena.

I voti dispersi sono anche detti
“voti burla”
e sono tipici delle prime fasi d’elezione,
quelle in cui sembra
che la decisione tra i diversi partiti
sia ancora molto lontana.

Tra i voti letti dal Presidente Fico,
che hanno contribuito a rallentare il processo,
ci sono quello al porno-attore Rocco Siffredi,
a Sophia Loren,
all’imprenditore alimentare Giovanni Rana,
e a molti altri personaggi noti,
che però non hanno niente a che fare
con il mondo della politica.

ESTERI
ESTERI

 Evgeny Feldman / Novaya Gazeta
Russia, Navalny inserito nella lista dei terroristi
Alexei Navalny,
uno dei principali oppositori
di Vladimir Putin,
è stato inserito nella lista
dei “terroristi ed estremisti”.

L’ente Rosfinmonitoring,
il Servizio federale
per il monitoraggio finanziario,
ha infatti inserito Navalny
e altre figure a lui vicine
nella lista dei terroristi.
Tra questi anche Lyubov Sobol,
uno dei suoi principali collaboratori.

Navalny si trova già in carcere
per scontare una condanna
di 2 anni e mezzo
per un’accusa di frode.

E’ stato arrestato l’anno scorso
subito dopo il suo rientro
dalla Germania,
dove aveva trascorso
alcuni mesi di convalescenza
dopo il suo avvelenamento.

Nel 2020, infatti,
fu ricoverato d’urgenza
dopo un avvelenamento sospetto
con il Novichok,
un agente nervino.

Nelle ultime ore
anche per il fratello di Navalny,
Oleg,
è stato emesso
un ordine di arresto.
E’ accusato di aver violato
le norme anti-Covid
quando ha organizzato
la manifestazione
contro l’arresto del fratello.

 ITALIA
 ITALIA

 European Union
Green pass senza scadenza? È possibile
La gestione della pandemia
da parte dei singoli governi
sta generando confusione
e anche disorganizzazione,
specialmente per chi viaggia.

C’è inoltre il settore turistico,
che sta risentendo moltissimo
dei continui cambiamenti
e delle regole
che si fanno sempre più complicate.

Ci sono, inoltre, le esigenze
dei singoli cittadini
che devono muoversi per motivi di lavoro,
ma che vorrebbero ritornare
a una vita normale, se possibile.

Il Governo italiano sta pensando
di allungare la validità del green pass
per coloro che hanno ricevuto
la dose booster del vaccino.
Sulle tempistiche ancora non si sa molto,
in quanto siamo passati da 9 mesi,
poi a 6,
adesso chissà.

Non ci sono ancora indicazioni
su un’eventuale somministrazione
della quarta dose del vaccino.
A questo punto la soluzione migliore
sarebbe quella di eliminare
la scadenza del green pass
per chi ha completato
il ciclo vaccinale.

La stessa filosofia
verrebbe dunque applicata
anche alle persone che entrano in Italia
provenienti dai Paesi Ue,
dando così un po’ di sollievo
al settore del turismo.
Sarebbe tuttavia auspicabile,
per i prossimi mesi,
avere poche e semplici regole.

gds.it

gds.it
 ITALIA
 ITALIA

Alessandro Ambrosetti
Licata: uccide la famiglia del fratello e si suicida
A Licata un uomo
ha ucciso il fratello,
la cognata e i due nipoti
di 11 e 15 anni
per una lite per un’eredità.

Da quanto hanno ricostruito gli inquirenti,
i due fratelli erano in lite
per dei terreni
lasciati in eredità dal padre.

Pare quindi che Angelo Tardino
si sia recato a casa del fratello
e abbia ucciso
lui e la sua famiglia.
I carabinieri hanno cercato
di convincerlo a costituirsi,
ma mentre era al telefono con loro
l’uomo si è sparato.

Quando lo hanno trovato
era ancora vivo
ed è stato trasportato in ospedale
dove poi è deceduto.

La pistola usata dall’uomo
era regolarmente detenuta.

palermo.repubblica.it

palermo.repubblica.it
 CULTURA & SOCIETA’
 CULTURA & SOCIETA’

 Måneskin
I Måneskin al “Saturday Night Live”
I Måneskin sono tornati negli USA
per esibirsi in uno degli show
più popolari della televisione americana:
il “Saturday Night Live”.

Si tratta di un programma satirico,
in diretta tv dagli studi di New York,
condotto a rotazione
da comici e da attori di fama.
Gli ospiti musicali
sono star assolute.

Damiano, Victoria,
Thomas e Ethan
hanno inaugurato la nuova stagione
di questo celebre programma
sui canali della Nbc.

Durante la serata il gruppo italiano
ha cantato “Beggin’”
e “I Wanna Be Your Slave”.

“Ecco i Måneskin”:
il conduttore dello show,
l’attore Will Forte,
ha così presentato la band romana
senza alcun commento,
né intervista.
Come dire: “Ormai li conoscete tutti”.

“Beggin’”, la cover
dei Four Seasons del 1967,
è diventato “disco di platino”
tra le mani dei Måneskin:
con questo brano hanno venduto
un milione di copie negli Stati Uniti.
Per dieci settimane il pezzo
è rimasto in cima
alla classifica Us Rock Airplay
e continua a essere proposto
dalle principali stazioni radiofoniche.

Proprio all’indomani
dell’esibizione americana,
la band ha trasmesso un video
in cui annuncia al popolo dei fan
l’annullamento del tour europeo,
in programma dal prossimo mese,
a causa delle restrizioni anti-Covid.

 SPORT
 SPORT

 Martin Rulsch
Olimpiadi, Michela Moioli portabandiera dell’Italia
Sarà Michela Moioli,
campionessa olimpica di snowboard,
la nuova portabandiera dell’Italia
ai giochi olimpici di Pechino.

Inizialmente era stata scelta
la sciatrice Sofia Goggia
che ha però subito un grave infortunio
durante il SuperG di Cortina.

La sciatrice tenterà di partecipare
ai giochi olimpici invernali
che si terranno dal 4 al 20 Febbraio,
ma sarà impegnata,
fino ai giorni immediatamente precedenti,
in un percorso di riabilitazione.

Sofia, che aveva già ricevuto
la bandiera italiana
dal presidente della repubblica Mattarella,
sarà sostituita dalla snowboarder,
che inizialmente era stata scelta
per rappresentare l’Italia
durante la cerimonia di chiusura
dei giochi olimpici.

olympics.com

olympics.com
Listen online as you read:

ESTERI
ESTERI

Isole Tonga devastate dall’eruzione di un vulcano sottomarino
Non sono molte le notizie
che arrivano dalle isole Tonga
dopo la violenta e inaspettata eruzione
di un vulcano sottomarino
che ha provocato successivamente
uno tsunami sulle coste
dell’Oceano Pacifico meridionale.

Le foto satellitari mostrano
uno scenario terribile:
le spiagge sono ricoperte di cenere,
come anche tutte le infrastrutture
e le abitazioni.

Le vittime registrate
al momento sono tre.
Il governo locale ha comunicato
che ad essere state colpite più gravemente
sono le isole minori e periferiche,
nelle quali pochissime case
sono rimaste in piedi.

Le risorse idriche
sono state coperte dalla cenere,
il che potrebbe portare
a un’ulteriore crisi umanitaria
per la qualità dell’acqua
e l’inquinamento dell’aria.

Il governo delle Tonga
ha ufficialmente dichiarato
lo stato d’emergenza.

ESTERI
ESTERI

New York, procura accusa Trump di aver ingannato banche e fisco
La procura generale di New York
vuole interrogare Donald Trump
a proposito di un’indagine
sul valore della sua società.

Secondo gli investigatori della procura,
la Trump Organization
avrebbe presentato
documenti “fraudolenti o fuorvianti”
alle banche e all’erario
per ottenere dei vantaggi fiscali.

La Trump Organization
avrebbe infatti mentito
sul valore dei suoi asset
per ottenere
prestiti più vantaggiosi
e agevolazioni fiscali.

Dichiarando un patrimonio maggiore,
oppure minore a seconda dei casi,
la società avrebbe frodato
le banche e le autorità fiscali.

Il mandato di comparizione
è stato inviato
sia a Donald Trump
che ai suoi figli,
Ivanka e Donald Jr,
perché ritenuti
connessi con l’accaduto.

Lo scorso 20 dicembre
l’ex presidente ha fatto causa
al procuratore di New York,
Letitia James,
a capo dell’inchiesta,
nel tentativo di fermare
le indagini.

Secondo Trump,
l’inchiesta del procuratore
avrebbe violato
i suoi diritti costituzionali.

ESTERI
ESTERI

 Ibrahem Qasim
Abu Dhabi e Yemen sotto attacco con droni, morti e feriti
Un raid ha colpito
gli obiettivi strategici degli Houthi
nella capitale yemenita Sanaa.
L’attacco è giunto dalla coalizione
guidata dall’Arabia Saudita,
che in Yemen combatte
contro i ribelli Houthi,
sostenuti dall’Iran.

Il raid è la risposta all’attacco,
rivendicato dagli Houthi,
a Mussafah,
la zona industriale di Abu Dhabi,
vicino alla sede
della compagnia petrolifera Adnoc:
in quel primo raid
sono morti tre operai,
due indiani e un pachistano.

Intanto a Dubai continua
l’Expo internazionale.

Nell’attacco a Sanaa
i morti sarebbero invece 14:
le bombe avrebbero colpito
anche abitazioni civili
e tra le vittime ci sarebbero
anche un generale in pensione
delle forze yemenite,
sua moglie e il figlio.

L’Onu ha espresso
“profonda preoccupazione”
per l’aggravamento
del conflitto in Yemen,
che sta causando
molte vittime tra i civili.
Tra dicembre e gennaio
gli attacchi con droni
e missili balistici
sono stati più di venti.

 ITALIA
 ITALIA

 cws.csw
5 anni fa la tragedia di Rigopiano
Sono passati 5 anni
dalla tragedia che colpì Rigopiano,
in Abruzzo,
il 18 Gennaio 2017.

Quel giorno c’erano state
3 scosse di terremoto
a causa delle quali,
dal Monte Siella,
si staccò una valanga
di 120mila tonnellate
che colpì l’Hotel Rigopiano.

All’interno della struttura
c’erano 40 persone.
A dare l’allarme il cuoco
che si trovava nel parcheggio.

La prefettura di Pescara, tuttavia,
considerò la segnalazione
un falso allarme.
Solo un volontario
della Protezione civile
gli credette
e partì con i soccorritori alpini,
che raggiunsero però l’hotel
dopo diverse ore
a causa del maltempo.

Le operazioni di soccorso
durarono una settimana
e si conclusero
con un bilancio pesantissimo:
29 morti.

 CULTURA & SOCIETA’
 CULTURA & SOCIETA’

Napoli tra le 52 città da visitare
Per un “Mondo che cambia”:
sostenibilità e cambiamento energetico,
queste sono le innovazioni della città di Napoli,
che le hanno permesso di far parte
dell’ambita lista del New York Times,
come una delle città da visitare.

Il quotidiano americano ha segnalato,
oltre alla capitale partenopea,
anche le città di Chioggia e Courmayeur.
Le tre città italiane,
insieme ad altre
a livello internazionale
(in Scozia, Messico,
Portogallo, Argentina, Bahamas),
hanno dimostrato di essere
concretamente partecipi
nel contrastare il cambiamento climatico.

A Napoli c’è la comunità energetica
di San Giovanni a Teduccio,
che si sta impegnando
con delle soluzioni sostenibili:
in pratica cerca di fornire alla città energia pulita.

Il progetto è di Legambiente
e Fondazione con il Sud.
Sull’edificio della comunità
sono stati installati
166 pannelli a energia solare,
e questa energia prodotta
viene poi distribuita
a 40 famiglie in difficoltà
che vivono nella zona,
e che poi otterranno un bonus
in bolletta a fine anno.
Un esempio sicuramente possibile da imitare.

napoli.repubblica.it
corrieredelmezzogiorno.corriere.it
napoli.repubblica.it

corrieredelmezzogiorno.corriere.it
 SPORT
 SPORT

Olimpiadi di Pechino senza pubblico
In Cina è stata sospesa
la vendita dei biglietti
per assistere alle gare
delle Olimpiadi e Paralimpiadi
in programma dal prossimo febbraio.

Il piano iniziale
era di avere gli impianti
pieni a metà
e di avere solo spettatori
residenti in Cina.

L’aumento dei casi di Covid
dovuti alla variante Omicron
hanno però portato il Comitato organizzatore
a cambiare idea.

Solo persone invitate
potranno assistere alle gare
e alle prove degli atleti.
Le Olimpiadi saranno quindi
sostanzialmente a porte chiuse.

Continuano intanto le misure di sicurezza
per rendere i giochi
il più possibile senza Covid:
tra le ultime decisioni
c’è quella di sanificare posta e pacchi
provenienti dall’estero.
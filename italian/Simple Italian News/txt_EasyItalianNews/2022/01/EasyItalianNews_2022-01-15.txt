Listen online as you read:

 ITALIA
 ITALIA

 Mirocgn
Scomparso Zitromax, l’antibiotico per la cura del Covid-19
L’antibiotico Zitromax,
usato comunemente
nella cura dei malati di Covid-19,
è venuto a mancare
nelle farmacie italiane
a causa dell’alta richiesta
nelle scorse settimane.

Secondo alcune fonti,
ciò sarebbe dovuto al recente
alto numero di contagi nella penisola,
e alla possibilità che molte persone
si siano rifornite in anticipo
per paura di essere contagiati.

L’antibiotico,
utilizzato solitamente
in combinazione con antinfiammatori,
potrebbe essere sostituito
da un medicinale simile
appartenente alla stessa famiglia.

Tuttavia Matteo Bassetti,
un infettivologo italiano,
si è pronunciato
sull’efficacia degli antibiotici
nella lotta contro il Covid,
dichiarando che “nelle infezioni virali
come il Covid
gli antibiotici non devono essere utilizzati,
salvo in alcuni casi molto selezionati.”
Quest’ultimo ha continuato
spiegando che essi
“creano resistenze
e poi mancano
per chi ne ha veramente bisogno”.

ESTERI
ESTERI

 Military Health System, U.S. Department of Defense
Usa, l’esercito americano offre 50mila dollari per arruolarsi
L’esercito americano
offre un bonus di 50mila dollari
per arruolarsi.

Sembra, infatti,
che le forze armate degli Stati Uniti
abbiano registrato
un sensibile calo degli arruolamenti.

Il bonus servirebbe quindi
come incentivo
per spingere le nuove reclute
ad arruolarsi.

Non è la prima volta
che l’esercito americano
offre dei bonus,
ma fino ad ora
non era mai stato così alto.

Negli anni precedenti
la cifra massima raggiunta
era di 40mila dollari.

La condizione per ricevere il bonus
è una soltanto:
rimanere nelle forze armate
per almeno 6 anni.

I settori da ricoprire
sono circa 150,
tra personale attivo
e riserve selezionate.

Il bonus può variare
a seconda della carriera scelta,
come per le scuole
per Airborne o per Ranger.

 ITALIA
 ITALIA

 Jordiferrer
A febbraio la pronuncia della Consulta su otto referendum
Il prossimo 15 febbraio
la Corte Costituzionale italiana
si riunirà per pronunciare un verdetto
che considera l’ammissibilità o meno
di otto proposte di referendum
attualmente in fase di considerazione.

Tra di esse, sei riguardano
il sistema giuridico italiano,
trattando temi
quali la responsabilità civile
e la potenziale separazione professionale
tra giudici e pubblico ministero.

La settima proposta riguarda
la legalizzazione dell’eutanasia,
che nella sua prima fase
ha raccolto oltre un milione e 200 mila firme,
e l’ottava tratta
la depenalizzazione della cannabis.

Quest’ultima introdurrebbe
la possibilità di coltivare
e fare uso personale della marujiana,
iniziativa promossa dai partiti
+Europa, Possibile
e Radicali italiani.

news.italia-24.com

news.italia-24.com
SCIENZA
SCIENZA

Scoperto buco nero in una galassia nana
Nella galassia nana Mrk 462
è stato scoperto di recente
uno dei buchi neri più grossi
osservati fino ad ora.

Il buco nero avrebbe, infatti,
una massa pari a 200 mila volte
quella del Sole,
e dista dalla Terra
110 milioni di anni luce.

L’osservatorio a raggi X Chandra della Nasa
ha individuato il buco nero.
La Nasa sarebbe ricorsa all’utilizzo di Chandra
per studiare l’emissione di raggi X
in diverse galassie nane,
inoltre si sospettava
la presenza di un buco nero attivo.

Fino a oggi si è potuta accertare
la presenza
di questo buco nero in crescita
solo per la galassia Mrk 462.
Inoltre, il rapporto tra i raggi X e l’energia,
ha evidenziato che il buco nero
non era facilmente distinguibile,
a causa della presenza
di spesse nubi e polvere.

Poter distinguere questo buco nero,
proverebbe la possibile esistenza
di molte più galassie nane
di quelle scoperte;
inoltre si potrebbe finalmente
trovare una risposta
riguardo al processo di crescita dei buchi neri
durante le fasi più precoci dell’universo.

 CULTURA & SOCIETA’
 CULTURA & SOCIETA’

 Alice.jessica.north
Massimo Bottura, lo chef di Modena celebrato dal “Time” per le sue mense dei poveri
“Smettetela di sprecare il vostro cibo”,
parola di Massimo Bottura.
Con questo titolo il “Time”
presenta un lungo articolo
dedicato allo chef italiano
con tre stelle Michelin.

Aryn Baker lo ha intervistato
a Modena, sua città natale,
dove dal 1995 è “patron”
dell’Osteria Francescana.

Nell’articolo la giornalista
esalta la vera grande opera
del pluripremiato chef italiano:
il Refettorio Ambrosiano,
nato nel 2015 in occasione
dell’Esposizione Internazionale
e poi esportato in tutta Italia,
per un totale di 13 mense per i poveri.

“Il mondo lo si cambia insieme:
basta scuse”,
è questo il motto di Bottura,
che lo ha anche messo come insegna
nel refettorio di Milano:
“No More Excuses”.

“Perché – dice Bottura –
“la terza stella Michelin
ti dà una voce, una responsabilità:
che cosa ne farai?”
La sua risposta sono appunto
le mense per i poveri,
dove tutto il cibo invenduto e gli avanzi
diventano gli ingredienti
per cucinare dei pasti completi,
con tutta la cura e la creatività
che si possono trovare
in un ristorante stellato.

Il progetto si chiama “Food for Souls”,
ed è diventato anche un documentario,
“Il refettorio – Miracolo a Milano”
del regista Peter Svatek,
che coglie molto bene
l’ideale umanitario dell’impresa.

 SPORT
 SPORT

L’Inter vince la Supercoppa italiana
L’Inter ha vinto la Supercoppa italiana
battendo la Juventus
con il punteggio di 2-1
ai tempi supplementari.

Dopo un avvio intenso
da parte dell’Inter
è la Juventus a trovare
il gol del vantaggio
con McKennie al 25’.

L’Inter trova il pareggio
dieci minuti dopo
grazie al rigore
realizzato da Lautaro Martinez
e concesso per un fallo di De Sciglio.

Le squadre vanno al riposo sull’1-1
e nella ripresa
il punteggio non si sblocca
nonostante i cambi effettuati
dai due allenatori.

Quando la partita
sembra avviata ai calci di rigore,
all’ultimo minuto dei tempi supplementari
l’Inter trova la vittoria
con il gol di Sanchez
su errore difensivo di Alex Sandro.

È la sesta volta che l’Inter
vince la Supercoppa italiana.
Listen online as you read:

ESTERI
ESTERI

 Jernej Furman
Austria approva l’obbligo vaccinale
Il parlamento austriaco
ha approvato la legge
che introduce l’obbligo vaccinale.

E’ il primo paese europeo
a introdurre questa misura.
L’obbligo si applicherà
a tutti i residenti nel paese
con più di 18 anni.

L’applicazione dell’obbligo
è prevista a metà marzo
e sarà possibile richiedere un’esenzione
per le donne in gravidanza o per coloro
che non possono vaccinarsi
per motivi di salute.

La legge è stata approvata
con un’ampia maggioranza.
Si è opposta l’ultradestra
il cui leader ha definito tale scelta
“un attentato alla cittadinanza”,
accusando il governo
di essere “il peggiore
e il più insensibile”
nella storia del paese.

I primi controlli sono previsti
da metà marzo.
Nel frattempo il governo
ha prolungato il lockdown
per i non vaccinati
fino a fine mese.

ESTERI
ESTERI

 Muntaka Chasant
Ghana, esplode un camion
Un incidente
che ha coinvolto un camion
che trasportava esplosivi
ha provocato una violenta esplosione
vicino alla città mineraria di Bogoso,
nell’ovest del Ghana.

Il bilancio sarebbe di 17 morti
e 59 feriti,
42 dei quali
sarebbero in condizioni critiche.

Secondo le prime ricostruzioni,
il camion si sarebbe scontrato
con una motocicletta;
nell’incidente sarebbe coinvolto
anche un terzo veicolo,
ma le dinamiche
non sono ancora chiare.

Le squadre di soccorso
stanno mettendo l’area
in sicurezza,
evacuando la popolazione
delle zone circostanti,
e trasportando i feriti
nelle strutture mediche di Accra.

L’incidente è stato comunicato
su Twitter
dal presidente Nana Akufo-Addo
che ha scritto:
“La polizia, le forze armate
e la protezione civile
stanno coordinando gli sforzi
per gestire la situazione
e portare aiuti
ai residenti della città”.

 ITALIA
 ITALIA

A lume di candela per protesta
L’aumento delle bollette degli ultimi mesi
sta provocando non solo malcontento
tra la popolazione,
ma anche dei veri e propri problemi
per molte attività commerciali.
Le bollette sono troppo care
e potrebbe essere difficile
sostenere i costi delle attività
da parte dei gestori di ristoranti, per esempio.

La preoccupazione dilaga,
ma al momento non sono state prese
delle decisioni a riguardo
da parte del governo.

Allora l’iniziativa personale è tutto:
protestare può essere una soluzione,
ma ognuno lo fa a modo suo.
È il caso di un pizzaiolo di Piombino (Livorno),
che ha deciso di illuminare il suo locale
con le candele.

Una protesta a base di romanticismo e provocazione,
da parte di un coraggioso imprenditore.
Alessandro Tommasi,
questo il suo nome,
aveva già sfidato la sorte
acquistando il suo locale nel 2020,
proprio all’inizio della pandemia.

Nonostante le difficoltà legate al periodo,
il locale (Il Girone dei Golosi)
ha ottenuto molti consensi,
ma adesso il caro-bollette
mette di nuovo a dura prova
la resistenza di questo ristorante.

Da qui l’idea di organizzare
serate “a lume di candela”:
se l’idea verrà apprezzata dalla clientela,
diventerà un appuntamento settimanale,
ha dichiarato Alessandro Tommasi.

Chissà che questa iniziativa
non diventi virale
tra i ristoratori italiani,
per mandare un messaggio chiaro
sulla difficoltà di pagare
bollette così alte.

firenze.repubblica.it

firenze.repubblica.it

 SALUTE
 SALUTE

Approvato lo psicologo di base in Lombardia
Grazie al consigliere Niccolò Carretta,
martedì 18 gennaio in Lombardia,
è stata approvata la mozione
che prevede l’assegnazione
di uno psicologo di base
ai cittadini.

La questione deve ancora essere approvata
dalla Giunta Regionale,
che si dovrà occupare di decidere
le modalità e le regole tecniche
di questo nuovo provvedimento.

Carretta dichiara
di essere molto soddisfatto
del traguardo raggiunto
in quanto dopo quasi due anni di pandemia
una larga parte della popolazione
soffre per problemi di salute mentale
e ha quindi diritto
a cure psicologiche gratuite.

La prima regione
ad approvare questa mozione
è stata la Campania,
che però era stata contrastata dal governo.
Successivamente la corte costituzionale
ha dato ragione alla regione Campania,
approvando il provvedimento
su tutto il territorio nazionale.

quifinanza.it

quifinanza.it
 CULTURA & SOCIETA’
 CULTURA & SOCIETA’

 southtyrolean
Berlusconi-Terminator nel murale di Harry Greb
A Roma, in vicolo dei Granari,
alle spalle di piazza Navona,
è comparso un murale
dello street art romano Harry Greb.

Il suo nome è in realtà
uno pseudonimo perché Greb
ci tiene all’anonimato:
“Voglio preservare
la mia vita privata,
preferisco esprimere me stesso
attraverso le mie creazioni”.

In questo nuovo lavoro
il protagonista è Silvio Berlusconi.
Sul manifesto “Terminator B”
è raffigurato il mezzo busto
del leader del centrodestra,
il volto è però per metà
quello di Terminator,
il celebre personaggio
interpretato al cinema
da Arnold Schwarzenegger.

Sotto il disegno
appare la scritta
“For presilient”
anziché “For president”,
con la “P” cancellata
da un tratto rosso,
così da ottenere la parola “resilient”.

L’elezione del nuovo presidente della Repubblica
è infatti imminente
e Berlusconi è tra i candidati.

Ma per molti questa
non è una buona notizia
e sui social imperversano
post e meme satirici
sull’ostinazione di Berlusconi
e sui suoi trascorsi giudiziari,
nonché sulla sua fama di “donnaiolo”.

Il primo murale di Greb a Roma
raffigurava la stretta di mano
tra Trump e Putin
con la scritta
“Crime Scene, Do Not Cross”.

 CULTURA & SOCIETA’
 CULTURA & SOCIETA’

 Georges Biard
Morto l’attore Gaspard Ulliel
L’attore francese Gaspard Ulliel
è morto all’improvviso
a 37 anni
per un incidente sulle piste da sci.

L’attore si sarebbe scontrato
con un altro sciatore
riportando un grave trauma cranico.
Trasportato all’ospedale di Grenoble
è poi morto lì.

Ha recitato in diverse pellicole
come “Una lunga domenica di passioni”,
“Saint Laurent”
e “È solo la fine del mondo”
per il quale aveva vinto
il premio César nel 2017.

Era anche uno dei protagonisti
dell’attesa serie Marvel “Moon Knight”
in uscita il prossimo marzo.

Era considerato
uno dei giovani attori
più promettenti di Francia.

Diversi messaggi di cordoglio
sono arrivati anche
dal mondo politico francese.

 SPORT
 SPORT

 Palazzo Chigi
Matteo Berrettini va agli ottavi di finale all’Australian Open
Il campione Matteo Berrettini,
nonostante la fatica
e un infortunio,
andrà agli ottavi di finale
agli Australian Open di tennis.

E’ la seconda volta
che il tennista italiano
arriva agli ottavi degli Australian Open
tenuti a Melbourne.

Berrettini ha sconfitto
lo spagnolo Carlos Alcaraz
in cinque set.
Il match è durato
più di quattro ore.

Al quinto set il tennista cade,
provocandosi una probabile
leggera distorsione della caviglia,
ma riesce comunque a vincere.

Il 25enne romano
è il numero 7
della classifica Atp e del tabellone.

Per arrivare ai quarti di finale,
Matteo Berrettini dovrà incontrare
lo sfidante vincente
del match in corso
tra l’americano Korda
e lo spagnolo Carreno-Busta.
Listen online as you read:

 ITALIA
 ITALIA

Scontro tra due barche all’Argentario
Nel pomeriggio di sabato 23 luglio,
nel tratto di mare
di fronte a Porto Ercole
in provincia di Grosseto,
si sono scontrati un motoscafo
e una barca a vela.

Il bilancio è di un morto,
una donna dispersa e 4 feriti,
il più grave
è stato trasportato in elicottero
all’ospedale di Siena.

La dinamica dell’incidente
non è ancora chiara:
sembrerebbe che il motoscafo
abbia urtato la barca a vela
spaccandola in due parti.

La situazione dei due relitti
ha reso difficoltoso
il recupero della vittima,
che è stata poi trasportata
all’ospedale di Orbetello.

Le due imbarcazioni
sono state poste sotto sequestro
e la procura di Grosseto
ha avviato un’indagine.

ESTERI
ESTERI

 Chris Yarzab
Sparatoria in un parco a Los Angeles
C’è stata un’altra sparatoria
negli Stati Uniti.
L’episodio è avvenuto
nel pomeriggio del 24 luglio
in un parco del sobborgo San Pedro
a Los Angeles.

Il bilancio è di tre morti
e almeno sette feriti
di cui due, un uomo e una donna,
sono stati ricoverati
in gravi condizioni.

Numerosi video
che riprendono l’accaduto
stanno circolando sui social media.

Il capo della polizia locale Kelly Muniz,
ha dichiarato
che al momento della sparatoria
oltre 500 persone
si trovavano nel parco
per un evento automobilistico
e altre attività all’aperto.

Secondo le prime informazioni diffuse
sembrerebbe essere stato
uno scontro tra gang rivali,
infatti non è ancora chiaro
quante fossero le persone
che hanno sparato.

L’aggressore principale
è stato fermato
ed è ora sotto custodia della polizia.

 ITALIA
 ITALIA

 Sara Prestianni / Noborder Network
Continua l’ondata di migranti che attraversa il Mediterraneo
Solo nella notte
tra il 24 e 25 luglio
sono sbarcati a Lampedusa
104 migranti,
arrivati con 7 barche diverse
partite dalla Tunisia.

Al momento, i migranti ospiti
dell’hotspot di Lampedusa
sono 1.871,
mentre i posti teoricamente disponibili
sono 350.

Si tratta di un’emergenza,
infatti con motovedette e traghetti
si proverà ad alleggerire
il carico della struttura d’accoglienza.

La Ocean Viking,
barca della ong Sos Mediterranee,
ha prestato soccorso a tre imbarcazioni.

Una di queste imbarcazioni
era un gommone sgonfio
trovatosi a 37 miglia
dalle coste della Libia,
sul quale erano in pericolo 73 persone,
tra le quali un bambino di un anno.

Ora a bordo della Ocean Viking
ci sono 286 naufraghi,
di cui oltre 100
sono minori non accompagnati.

 CULTURA & SOCIETA’
 CULTURA & SOCIETA’

 Simone Ramella
Chi era Luca Serianni?
Il 21 luglio è morto,
a 74 anni, Luca Serianni
per le gravi conseguenze
di un incidente:
investito da un’auto
mentre attraversava le strisce pedonali.

È stato uno dei più grandi studiosi
della lingua italiana.
“L’Italia è una repubblica
fondata sulla lingua”, diceva,
e su questo principio
ha vissuto l’impegno di una vita.

Professore emerito universitario,
si è speso costantemente
nell’impegno della divulgazione.
Autore di numerosissimi libri
e manuali di grammatica,
il suo contributo alla conoscenza
della lingua italiana
è inestimabile.

Serianni sosteneva l’importanza
della padronanza linguistica
come condizione fondamentale
per ottenere l’integrazione sociale.

Era amatissimo dai suoi allievi.
Alcuni di loro si sono ispirati a lui
quando hanno ideato e condotto
“La lingua batte” su Rai Radio Tre,
il programma settimanale
che riflette sull’evoluzione
della nostra lingua.

A lui si deve inoltre
il progetto del Mundi,
Museo Nazionale dell’Italiano,
nato per far conoscere la lingua
anche a un pubblico di non specialisti.
La mostra contiene molti documenti
tra cui il Placito di Capua del 960,
primo scritto in volgare italiano,
e la prima edizione
dei “Promessi Sposi” di Manzoni.

 CULTURA & SOCIETA’
 CULTURA & SOCIETA’

 Roberto Ceccherini
E’ morto Vittorio De Scalzi, fondatore dei New Trolls
Vittorio De Scalzi,
famoso soprattutto
per essere il fondatore
del gruppo musicale New Trolls,
è morto all’età di 72 anni.

Chitarrista e polistrumentista,
ha fondato il gruppo
nel 1967 a Genova,
con il quale ha contribuito enormemente
alla scena del rock progressivo italiano.

I New Trolls
hanno infatti pubblicato
dodici dischi,
partecipato sette volte
al festival di Sanremo
e collaborato con moltissimi artisti,
tra i quali Fabrizio De Andrè,
Ornella Vanoni e Mina.

De Scalzi è morto
a causa di una fibrosi polmonare
causata dal covid,
dal quale era guarito
un mese prima.

Dopo l’annuncio
della sua scomparsa,
comunicata dalla famiglia
sulla sua pagina Facebook,
tantissimi artisti e musicisti
hanno dedicato un ultimo saluto
all’amico e collega.

 SPORT
 SPORT

 Marie-Lan Nguyen
Doppio oro per il fioretto italiano ai mondiali di scherma
Ai mondiali di scherma
che si sono disputati in Egitto,
sia la nazionale femminile
che quella maschile di fioretto
hanno conquistato la medaglia d’oro
nella prova a squadre.

Le ragazze italiane
hanno battuto in finale gli USA
con un netto 45-27
grazie a una grande prestazione
di Arianna Errigo
tornando così, dopo 4 anni,
sul gradino più alto del podio.
Il terzo posto
è stato conquistato
dal Giappone.

Gli azzurri del fioretto,
trascinati da uno strepitoso Tommaso Marini,
hanno battuto in finale gli USA
con il punteggio di 45-39.
Bronzo per la Francia.

L’Italia chiude questo mondiale
con un bilancio di 2 ori,
4 argenti e 2 bronzi.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
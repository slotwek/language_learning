Listen online as you read:

ESTERI
ESTERI

 切干大根
Elezioni in Giappone, vince la coalizione conservatrice
Alle elezioni di domenica scorsa
in Giappone,
ha trionfato la coalizione di governo.
Probabilmente l’assassinio
dell’ex premier Shinzo Abe,
avvenuto lo scorso venerdì
durante un comizio elettorale,
ha influito sulla scelta degli elettori.

La coalizione al potere
supera quindi la maggioranza assoluta.
Il nuovo premier Fumio Kishida
ha assicurato che rispetterà
l’eredità lasciata da Abe;
in agenda ci sono l’economia
e le modifiche costituzionali,
oltre all’aumento della difesa
in seguito all’incertezza
derivante dalla guerra in Ucraina.

Intanto proseguono le indagini
sull’assassinio dell’ex premier.
Pare che il responsabile dell’attentato
nutrisse una particolare antipatia
per un gruppo religioso
a cui Abe era legato,
questo è bastato
per fargli compiere il folle gesto.

Secondo le fonti investigative,
l’uomo avrebbe realizzato una bomba
e delle pistole artigianali,
una delle quali usata
per l’omicidio dell’ex premier.

Yamagami è stato arrestato
con l’accusa di omicidio.
Tetsuya Yamagami, 41 anni,
ha ferito a morte Abe
con due colpi a distanza ravvicinata
esplosi con una pistola artigianale
fatta di legno e ferro.

Considerate le circostanze
in cui è avvenuto il delitto,
l’Agenzia nazionale di polizia
sta riesaminando le disposizioni di sicurezza
sulla vigilanza dell’area
in cui si trovava il premier.

L’obiezione principale dell’Agenzia
è quella che gli agenti
avrebbero dovuto impedire a Yamagami
di avvicinarsi così tanto ad Abe.

In Giappone i raduni elettorali
non prevedono cordoni di forze dell’ordine,
dato che è il paese
con il tasso di criminalità
più basso del mondo.

ESTERI
ESTERI

Pentagono, ucciso il capo dell’Isis in Siria
Il Pentagono ha reso nota
l’uccisione di Maher al Agal,
capo dell’Isis in Siria.

Al Agal è stato colpito
con un attacco aereo
da un drone
mentre viaggiava
a bordo di una motocicletta.

Nell’attacco è rimasto ferito
anche un suo stretto collaboratore,
un ufficiale senior dell’Isis.

Al Agal era uno dei cinque capi
ed era il responsabile
dell’aggressiva espansione
del gruppo terroristico
nei territori di Siria e Iraq.

L’attacco aereo è stato compiuto,
secondo l’osservatorio nazionale
per i diritti umani in Siria,
nel distretto di Afrin,
nella regione di Aleppo.

Per il presidente Biden
si tratta di “un messaggio potente
a tutti i terroristi
che minacciano la nostra patria
e i nostri interessi
in tutto il mondo”.

 ITALIA
 ITALIA

Austerity, il nuovo piano d’emergenza energetica del governo italiano
Eni, la società energetica italiana,
ha annunciato una nuova riduzione
di un terzo dei volumi di gas
forniti all’Italia dalla russa Gazprom.

L’Europa teme
un prossimo stop definitivo
dei rifornimenti energetici russi
e per questo la Commissione europea
presenterà il suo piano d’emergenza
il 20 luglio.

Nel frattempo il governo Draghi
sta lavorando a un piano italiano
per affrontare l’inverno.

Secondo le prime voci,
il piano “Austerity” prevede:
– la riduzione della quantità di gas
utilizzabile dalle industrie
e il contemporaneo potenziamento
della produzione energetica
dalle centrali a carbone.
– l’imposizione di una riduzione di 2°C
della temperatura dei termosifoni,
e di limiti sulle ore di accensione.
Il settore residenziale assorbe infatti
il 30% dei consumi
e il 12% delle emissioni totali:
si risparmierebbero così
1,5-2 miliardi di metri cubi di gas all’anno.
– tagli sull’illuminazione pubblica
per monumenti, edifici storici,
e un uso più moderato dei lampioni;
– in casi estremi, le chiusure anticipate
di uffici pubblici,
negozi e locali privati.

Già dallo scorso maggio,
e fino al 31 marzo 2023,
per gli uffici pubblici,
tranne gli ospedali,
sono stati fissati limiti minimi (19°C)
e massimi (27°C)
per la climatizzazione invernale ed estiva.

 ITALIA
 ITALIA

 Simona.cerrato
Turista cade nel Vesuvio per farsi un selfie
Un turista americano di 21 anni
è caduto nel cratere del Vesuvio
mentre si stava scattando un selfie,
ed è stato salvato dalle guide.
Il ragazzo è caduto
per una quindicina di metri
ma ha rischiato di cadere per 300 m.

Il ventunenne se l’è cavata
con alcune escoriazioni
a braccia e schiena
e non ha voluto essere ricoverato.

Il ragazzo e altri 3 membri della sua famiglia
sono stati denunciati
per invasione di terreni pubblici o a uso pubblico.
La famiglia si era infatti inoltrata
su un sentiero non autorizzato
in una zona interdetta.

Le guide del vulcano
che presidiano la zona
si sono accorte che il ragazzo era in difficoltà
e sono intervenute.

napoli.repubblica.it

napoli.repubblica.it
ECONOMIA
ECONOMIA

Roaming gratuito nei Paesi UE fino al 2032
Per i prossimi 10 anni
sarà possibile viaggiare in Europa
e usare tranquillamente
il proprio telefono cellulare.

L’Ue ha approvato un nuovo accordo
sulle tariffe roaming,
ossia niente tariffe di roaming
per i cittadini europei.

Un grande vantaggio per gli utenti,
i quali potranno utilizzare
i propri cellulari
senza nessun costo
quando viaggiano
all’interno dei Paesi membri.

Già lo scorso marzo l’Europarlamento
aveva dato l’approvazione per la misura.
Ufficialmente è in vigore dal 1 luglio
e proroga fino al 2032
il roaming telefonico a tariffa nazionale.

Ricordiamo che il servizio
è in vigore dal 2017
all’interno dell’Unione Europea
e dello spazio economico europeo.

La nuova normativa serve a tutelare gli utenti
durante i loro spostamenti all’estero,
in quanto gli operatori telefonici
potrebbero rifiutarsi
di applicare il roaming,
e spesso lo fanno.

Quindi, più trasparenza per gli utenti
e una maggiore garanzia,
perché i servizi roaming
a partire dal 1 luglio 2022,
saranno interrotti automaticamente
quando il consumatore raggiungerà
un costo totale di 50 euro, o altro limite predefinito.

Gli operatori telefonici
sono tenuti a informare i clienti
per evitare l’applicazione
di costi supplementari.

finanza.lastampa.it

finanza.lastampa.it
SCIENZA
SCIENZA

In tempi antichi i polli venivano (forse) considerati animali sacri
Fin da quando ne abbiamo conoscenza
il pollo è stato allevato dagli esseri umani,
e infatti ancora oggi
è l’animale domestico
più diffuso sul pianeta.

Recentemente sono stati fatti nuovi studi
riguardo la storia
della loro domesticazione.

E’ emerso che i primi polli
a convivere con l’uomo
furono quelli di Ban Not Wat,
in Thailandia,
e non in Cina o India
come si era sempre pensato
fino ad ora.

Queste ricerche consentono la ri-datazione
dell’addomesticabilità,
e inoltre avanza l’ipotesi
che in passato i polli
venissero considerati animali sacri
e guide spirituali verso l’aldilà.

Infatti i polli
non erano fonte di nutrimento,
ma venivano utilizzati
come sistema di allarme naturale
e anche per raccoglierne le uova.

 CULTURA & SOCIETA’
 CULTURA & SOCIETA’

 Ben Stanfield
Medaglia della Libertà a Steve Jobs
Il presidente degli Stati Uniti Joe Biden
ha assegnato a Steve Jobs
un riconoscimento postumo.

Il co-fondatore di Apple
ha ricevuto il più alto onore
che si può conferire
a un cittadino negli USA,
la Presidential Medal of Freedom,
per aver cambiato la storia della tecnologia.

La stessa Casa Bianca lo ha dichiarato,
evidenziando che le idee di Jobs
hanno cambiato il modo di comunicare del mondo,
oltre a trasformare l’industria di computer,
musica, cinema e comunicazione.

Steve Jobs, scomparso nel 2011,
ha lasciato un’eredità immensa
nella storia della tecnologia,
ha cambiato il modo
di intendere l’informatica
e renderla più accessibile
e piacevole dal punto di vista estetico.

Jobs nella sua carriera
è stato CEO di Apple e Pixar,
occupando anche ruoli di dirigenza
all’interno di Disney.

La lista completa
di tutte le personalità
insignite del riconoscimento
è disponibile sul sito della Casa Bianca.
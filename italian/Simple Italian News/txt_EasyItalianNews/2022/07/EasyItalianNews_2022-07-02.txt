Listen online as you read:

ESTERI
ESTERI

Svezia e Finlandia nella Nato. Battaglione USA in Italia per la difesa aerea
È ufficiale il via libera
all’ingresso di Svezia e Finlandia
nella Nato,
dopo il superamento del veto
da parte del presidente turco Erdogan.

Il vertice Nato di Madrid
del 29 giugno
modifica gli equilibri geo-politici
anche all’interno dell’Alleanza atlantica.

Gli Stati Uniti annunciano
importanti movimenti militari.
Il grosso delle truppe Usa
rimarrà nelle basi tedesche,
ma la Polonia ospiterà stabilmente
il quartier generale
del “Quinto corpo dei comandi avanzati”.

I confini militari della Nato
si spostano così
verso quelli con la Russia e la Bielorussia.
Caccia, incursori e missili Patriot
verranno trasferiti dalla Germania
in Lituania, Romania,
Bulgaria, Ungheria,
Slovacchia e Polonia;
un reparto italiano di fanteria
giungerà in Lettonia
e alcuni aerei F-15 si muoveranno
dalla Gran Bretagna alla Polonia.

Il Pentagono aumenterà inoltre
la “prontezza operativa”
di unità combattenti in Polonia,
nei Paesi baltici e in Romania.
Sono in arrivo
anche altri due incrociatori
che porteranno a sei le navi da guerra
nella base navale di Ruta,
in Spagna.

In l’Italia infine è in arrivo
dalla sede Nato tedesca
una batteria per la difesa aerea a corto raggio
con 65 militari.
In caso di necessità,
sono pronti a partire
dai confini italiani
altri soldati verso Bulgaria,
Polonia e Paesi Baltici.

 ITALIA
 ITALIA

Ius Scholae, disegno discusso alla Camera
Il diritto di cittadinanza
di milioni di bambini
nati o residenti in Italia
si trova di nuovo
ad essere al centro della discussione
nella Camera dei Deputati.

Nonostante un tentativo fallito
di introdurre lo “ius solis”,
vale a dire il diritto alla cittadinanza
per tutti quelli nati
su suolo italiano,
la cittadinanza in Italia
rimane ottenibile principalmente
tramite quella dei genitori.

Oggi più di un milione
di minorenni extracomunitari,
due terzi dei quali
sono nati in Italia,
devono aspettare i 18 anni
per richiedere la cittadinanza,
anche se nati e residenti
ininterrottamente in Italia.

Per questo motivo,
lo “ius scholae”
è stato discusso alla Camera.
Il disegno di legge
permetterebbe a ragazzi nati in Italia
oppure giunti prima dei loro 12 anni
di chiedere la cittadinanza
dopo aver frequentato
almeno 5 anni di scuola.

ESTERI
ESTERI

 I. Maxwell
New York, pena massima per Ghislaine Maxwell
Ghislaine Maxwell,
mondana imprenditrice britannica,
è stata condannata alla pena massima
di vent’anni di carcere
da una giudice newyorkese
per il suo ruolo
nel traffico e abuso di minorenni
all’inizio degli anni 2000.

Secondo l’accusa,
Maxwell avrebbe adescato e manipolato
decine di ragazze minorenni
poi abusate dal fidanzato
Jeffrey Epstein.

Quest’ultimo,
finanziere di successo
suicidatosi in cella nel 2019,
aveva legami con personaggi chiave
dell’elite mondiale,
quali Donald Trump, Bill Gates,
e il Principe Andrea d’Inghilterra.

Secondo l’accusa,
Maxwell avrebbe preso di mira
ragazze povere
provenienti da famiglie svantaggiate,
manipolandole con la promessa di denaro.

La difesa, da parte sua,
ha fatto invece riferimento
agli abusi del padre,
Robert Maxwell,
sulla figlia,
che sono risultati nella sua condotta.

ESTERI
ESTERI

Xi a Hong Kong per i 25 anni del ritorno città alla Cina
Il presidente cinese Xi Jinping
ha preso parte alle celebrazioni
per il 25esimo anniversario
della riconsegna di Hong Kong
da parte della Gran Bretagna.

Il presidente è arrivato
con un treno speciale
alla stazione dell’alta velocità,
dove è stato accolto
da un piccolo gruppo di sostenitori.

Durante la cerimonia,
come da tradizione,
John Lee ha prestato giuramento
come nuovo governatore della città.

In occasione della cerimonia,
la città è stata messa in sicurezza
per evitare scontri
con i movimenti di protesta
pro democrazia.

Durante il suo discorso,
il presidente Xi
si è detto soddisfatto
della gestione di Hong Kong:
“I fatti hanno dimostrato
che il modello ‘un Paese due sistemi’
ha dato prova di grande vitalità”.

Per il presidente
si tratta del primo viaggio
fuori dalla Cina continentale
dall’inizio della pandemia.

 SPORT
 SPORT

 Chamber of Fear
NBA: Gallinari giocherà a San Antonio
Danilo Gallinari,
stella italiana della NBA,
è stato ceduto ai San Antonio Spurs.
In cambio, gli Atlanta Hawks
con cui Gallinari ha gareggiato
nelle ultime due stagioni,
hanno accoppiato in campo due difensori
tra i migliori della NBA,
Trae Young e Murray.

Nel frattempo la squadra texana
continua a scommettere sugli azzurri:
prima con Marco Belinelli,
campione Nba con gli Spurs,
e poi con Ettore Messina,
vice coach per anni.

A 34 anni, Gallinari si trova
in una nuova avventura,
una squadra che è in una fase di restauro totale:
nessuna vera stella in campo,
specie dopo la cessione di Murray,
gli Spurs sono una delle peggiori squadre della lega.

Probabilmente la permanenza
di Gallinari negli Spurs
potrebbe essere davvero molto breve,
in quanto il campione non è molto convinto
di restare in Texas,
e la squadra degli Spurs
non gli ha fatto firmare nessun contratto
per la prossima stagione,
riservandosi così il diritto
di tagliare i costi del giocatore
in qualsiasi momento,
e si parla di quasi 16 milioni di dollari.

 SPORT
 SPORT

 Bzeedorf
Medaglia d’argento ai mondiali di tuffi
L’Italia ha conquistato
una splendida medaglia d’argento
nel sincro misto da 3 metri
ai mondiali di tuffi
in corso a Budapest.

La coppia azzurra
formata da Chiara Pellacani e Matteo Santoro
si è dovuta arrendere
solo alla coppia cinese.
A completare il podio
è stata la coppia britannica.

Per i due giovanissimi azzurri
si tratta della prima medaglia mondiale
dopo il titolo europeo
conquistato lo scorso anno.

Con i suoi 15 anni
Santoro è diventato
il più giovane italiano
a vincere una medaglia nei tuffi.

Chiara Pellacani prima di questa gara
aveva anche conquistato
un prestigioso quarto posto
nella gara da 1 metro dal trampolino.

sport.sky.it

sport.sky.it
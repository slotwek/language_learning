Listen online as you read:

ESTERI
ESTERI

Caldo, l’Europa “brucia”
In tutta Europa
è arrivato il caldo record.

La Gran Bretagna ha raggiunto
la temperatura più alta
mai registrata:
40,2°C all’aeroporto di Heathrow.
Lo stesso vale per la Francia:
il termometro è arrivato
fino a 42,6°C.

Ma è la Spagna a subire
le conseguenze peggiori
delle altissime temperature,
con punte fino a 45°C.
La penisola iberica è da sempre
la più esposta d’Europa
alle ondate di calore,
con il maggior numero di perdite umane.

“Il cambiamento climatico
uccide persone,
ecosistemi e biodiversità”,
ha detto il premier Pedro Sanchez,
durante una visita nella regione dell’Estremadura,
dove sono divampati tre incendi
di grandi dimensioni.

Anche in Italia
si registrano temperature record.
Le massime oltrepassano
quasi dappertutto i 33°C,
con picchi di 40-42°C in molte regioni,
anche del Centro-Nord,
fino a 44-45°C in Emilia,
in Puglia, Sicilia e Sardegna.

L’ondata di caldo è causata
dall’anticiclone africano
“Apocalisse 4800”,
chiamato così perché il record si registra
anche in quota sulle montagne:
“4800” sta per l’altitudine
dove arriva lo zero termico
in questa estate “apocalittica”.

 ITALIA
 ITALIA

 Sergey Ashmarin
Napoli, rapina a mano armata con finale a sorpresa
Era quasi mezzanotte quando,
domenica scorsa,
due turisti svizzeri
sono stati sorpresi da un rapinatore
mentre appartati in un bar
di piazza Trieste e Trento,
a Napoli.

Nonostante la folla del bar,
l’aggressore ha puntato una pistola
alla tempia del turista,
e si è quindi fatto consegnare
il suo orologio.

Dopo essere fuggito
a bordo di un SUV,
la polizia è giunta
sul luogo del crimine.

Nonostante le autorità
e i testimoni oculari presenti,
un complice a volto scoperto
è poi tornato in piazza
pochi minuti dopo
per restituire alla coppia
l’orologio.
I ladri si sarebbero accorti
di aver scambiato il falso orologio
per uno originale Richard Mille,
e dato il suo scarso valore,
e avrebbero deciso di riconsegnarlo.

ESTERI
ESTERI

 Markanakin
Spagna, fermato schizzo di Picasso clandestino
E’ stato arrestato
dalle forze dell’ordine spagnole
l’uomo di nazionalità svizzera
che a inizio luglio
avrebbe tentato di trasportare clandestinamente
uno schizzo di Picasso.

Lo schizzo rappresenta
la celebre opera ‘Trois personnages’
dell’artista spagnolo,
completata poco prima della sua morte
nel 1973.
Esso è stato ritrovato
all’interno del bagaglio dell’individuo
partito da Zurigo
e atterrato a Ibiza,
accompagnato da una falsa ricevuta
indicante il valore di 1.500 euro
(invece di 450.000).

Oltre alla ricevuta falsa,
l’uomo avrebbe omesso di dichiarare
alcun oggetto di valore
alla dogana.

Le autorità sono riuscite
a identificare l’opera
e a verificare la sua originalità
grazie alla data di realizzazione
e alla firma dell’autore.

ESTERI
ESTERI

 Masaru Kamikura
Bill Gates vuole donare tutto il suo patrimonio
Bill Gates ha annunciato
di voler donare
il suo intero patrimonio
alla fondazione creata
da lui e dalla ex moglie.

Lo ha annunciato su Twitter,
dicendo che avrebbe aumentato le donazioni
alla Bill and Melinda Gates Foundation
da 6 a 9 miliardi di dollari all’anno.

Questi fondi,
uniti a quelli già donati,
serviranno a finanziare dei progetti
contro la mortalità infantile,
per l’alfabetizzazione,
per contrastare il cambiamento climatico
e per garantire a tutti
l’accesso alla tecnologia.

Il miliardario, quindi,
non farà più parte
della lista delle persone
più ricche del mondo.

Gates ha poi aggiunto:
“Ho l’obbligo di restituire le mie risorse
alla società
nei modi che hanno il maggiore impatto
per ridurre la sofferenza
e migliorare la vita.
E spero che anche altri
in posizioni di grande ricchezza
e privilegio
si facciano avanti
in questo momento.”

 CULTURA & SOCIETA’
 CULTURA & SOCIETA’

 HombreDHojalata
Università di Napoli ultimo ateneo in Italia
La classifica annuale del Censis
quest’anno ha bocciato
l’ateneo della Federico II di Napoli,
mettendolo all’ultimo posto
tra i grandi atenei italiani.

La categoria è appunto
quella dei mega atenei,
che ospitano più di 40mila iscritti.
Ricordiamo che l’università Federico II
è tra le più antiche d’Europa,
quindi vanta una storia accademica
molto lunga e invidiabile,
ma ciò non è bastato per annoverarla
tra le migliori università italiane.

Occupano invece i primi posti
della classifica Censis 2022
per prima l’Alma Mater Studiorum di Bologna,
l’Università di Padova è al secondo posto,
e al terzo troviamo La Sapienza di Roma.

Purtroppo Napoli non si piazza
nei posti alti della classifica
nemmeno con gli atenei medi,
cioè quelli che hanno
tra 10mila e 20mila iscritti:
parliamo quindi dell’Orientale
e della Parthenope.
In questa categoria
si aggiudica il primo posto
l’università di Siena.

Il Censis non ha salvato neppure
l’Università di Salerno,
che perde circa nove posizioni
rispetto alla classifica dell’anno scorso.
Dati sintomatici di una struttura
e un’organizzazione tutta da rifare
per il mondo accademico della Campania.

corrieredelmezzogiorno.corriere.it
napoli.repubblica.it
corrieredelmezzogiorno.corriere.it

napoli.repubblica.it
 SPORT
 SPORT

 Agenzia Reporter Zanardelli
Europei di calcio femminile: Italia eliminata
È finita ai gironi
l’avventura della nazionale
di calcio femminile italiana:
le azzurre hanno infatti perso
la partita decisiva contro il Belgio.

La squadra allenata da Milena Bartolini
per conquistare il passaggio ai quarti
avrebbe dovuto battere il Belgio
e sperare che l’Islanda
non battesse la Francia.

Francia-Islanda è finita 1-1,
mentre l’Italia ha perso per 1-0
subendo il gol
all’inizio della ripresa
dopo che il primo tempo
si era concluso sullo 0-0.

Come già nelle due prime partite
le azzurre non sono riuscite
ad essere incisive in attacco
e hanno commesso diversi errori:
il gol del Belgio
è arrivato ancora una volta
su un disimpegno sbagliato.

L’Italia esce quindi
senza aver mai vinto una partita
e con la peggior difesa del girone.
Il Belgio supera invece i gironi
per la prima volta
e affronterà la Svezia.
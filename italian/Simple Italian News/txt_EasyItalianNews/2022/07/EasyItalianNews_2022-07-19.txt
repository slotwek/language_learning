Listen online as you read:

ESTERI
ESTERI

 Sefjo
Grecia, aereo cargo si schianta nel nord del Paese
Un aereo cargo è precipitato
a nord della Grecia,
vicino a Paleochori Kavalas.

L’aereo stava trasportando
11 tonnellate
di equipaggiamento militare
dalla Serbia alla Giordania.

Nei pressi dell’aeroporto greco
di Kavalas
ha però chiesto
di poter effettuare
un atterraggio di emergenza,
ma non è mai riuscito
a raggiungerlo.

Sul luogo dello schianto,
per diverse ore,
si sono verificate
numerose esplosioni
che hanno reso impossibile
l’intervento immediato dei pompieri.

Visto il carico dell’aereo
si temeva anche
per il rischio di una fuoriuscita
di materiale tossico,
motivo per cui
i residenti delle zone limitrofe
sono stati invitati
a non uscire di casa
e a non aprire le finestre.

L’equipaggio del cargo,
composto in tutto
da 8 persone,
non è sopravvissuto allo schianto.

Non sono ancora note
le cause
che hanno provocato l’incidente.

ESTERI
ESTERI

Francia, italiano scomparso diretto a Santiago di Compostela
E’ un giallo
che aspetta di essere risolto
la sparizione di Adriano Pacifico,
un cuoco di 32 anni.

Pacifico ha lasciato l’Italia
due settimane fa
per realizzare un sogno,
e percorrere in bicicletta
la distanza tra Bastiglia,
nei pressi di Modena,
e il celebre cammino
di Santiago di Compostela.

Dopo essere giunto
nella zona di Tolone,
in Francia,
Pacifico avrebbe contattato la madre
con il telefono di un individuo
conosciuto durante il percorso,
poiché il suo si sarebbe rotto.
Durante la loro ultima telefonata,
Pacifico ha raccontato
alla madre Grazia
di voler raggiungere la Spagna.

Dopo giorni di silenzio,
Grazia ha contattato
il proprietario del telefono,
il quale ha più volte
cambiato la sua versione dei fatti,
raccontando prima
che Pacifico sarebbe partito da solo,
poi in compagnia.

Ad insospettire la famiglia
sono anche numerosi prelievi
di piccole somme
effettuati nelle vicinanze.

Dopo essersi recata in Francia
alla ricerca del figlio,
Grazia ha sollecitato l’aiuto
di entrambe la polizia francese
e della Farnesina.

 ITALIA
 ITALIA

Italia, emergenza cinghiali
Le regioni italiane
chiedono urgentemente
un intervento del governo
in merito all’emergenza cinghiali.
In particolare chiedono
un prolungamento di due mesi
della stagione di caccia.

Oltre ai numerosi danni
all’agricoltura, infatti,
gli animali sono pericolosi
perché portatori della peste suina africana.

Una parte del Movimento 5 Stelle,
con posizioni ambientaliste,
si oppone all’estensione della caccia.

I cinghiali censiti in Italia
sono oltre 2 milioni.
La Coldiretti, che rappresenta
i coltivatori diretti,
dichiara che sono stati persi
più di 800 mila ettari di terreni
a causa delle devastazioni
provocate dai cinghiali.

Fulco Pratesi, fondatore
e presidente del Wwf Italia però,
non è d’accordo
sulla proposta abbatterli gli animali
con un’azione intensiva di caccia:
“I cacciatori sono i veri responsabili
di questo immenso numero di cinghiali
perché sono stati loro
ad averli introdotti in Italia,
soprattutto dall’Ungheria […].
Sparare però non è la soluzione.
Si possono catturare in massa
e poi selezionare:
caso per caso si deve decidere
se destinarli al mercato alimentare,
se abbatterli in forma eutanasica,
cioè senza causare loro sofferenza,
oppure se destinarli
ad altre aree dedicate alla caccia”.

guidominciotti.blog.ilsole24ore.com

guidominciotti.blog.ilsole24ore.com
ESTERI
ESTERI

Uomo arrestato perché condiva i piatti del suo ristorante con oppiacei
E’ stato arrestato
il proprietario di un ristorante
nella provincia dello Shanxi,
nel nord ovest della Cina,
perché accusato di condire i suoi piatti
con oppio.

Lo scopo sarebbe stato
quello di drogare i clienti
e renderli dipendenti,
in modo da farli tornare più spesso
nel ristorante.

La truffa è stata scoperta
quando uno dei clienti
è stato fermato dalla polizia
per guida sotto l’effetto di droghe.

Il cliente, sapendo
di non aver mai assunto volontariamente droghe,
ha chiesto ad amici e parenti
di andare a mangiare nel ristorante
e successivamente farsi controllare
dalla polizia.
E infatti, come sospettava,
anche loro sono risultati
positivi al controllo.

Sono stati trovati nel ristorante
due chili di boccioli di oppio
che il cuoco riduceva in polvere
e metteva poi nel sugo degli spaghetti.

notizie.delmondo.info

notizie.delmondo.info
RELIGIONE
RELIGIONE

 Enrique Cornejo
Tre donne nominate da Papa Francesco al Dicastero per i vescovi
Papa Francesco ha iniziato
un’altra piccola rivoluzione in Vaticano:
ha nominato tre donne come membri
del Dicastero per i vescovi.

Questa è la risposta del Pontefice
riguardo la questione della mancanza
di figure femminili in Vaticano.
Secondo la nuova Costituzione apostolica
Praedicate Evangelium
che riforma la Curia,
è possibile finalmente
nominare delle donne
per incarichi importanti
di responsabilità.

Quindi Bergoglio non si è fatto scappare
questa opportunità,
nominando suor Raffaella Petrini,
suor Yvonne Reungoat
e Maria Lia Zervino come nuovi membri
che presto eleggeranno i pastori diocesani.

Papa Francesco aveva già reso nota
la sua intenzione di aprire alle donne
nuovi dicasteri.
Secondo il Pontefice,
c’è la volontà e la necessità
di spalancare questo mondo
all’universo femminile.

Alcune donne ricoprono già
incarichi dirigenziali di alto livello.
Sono suora Carmen Ros Nortes,
sottosegretaria al Dicastero per i religiosi.
Suora Natalie Becquart,
sottosegretaria del Sinodo dei vescovi.
Suor Alessandra Smerilli,
segretaria del Dicastero
per il servizio dello sviluppo umano integrale.

Tra le laiche invece
ci sono Francesca Di Giovanni,
sottosegretaria per il settore multilaterale
della sezione per i rapporti con gli Stati
della Segreteria di Stato.
Emilce Cuda, segretaria della Pontificia Commissione
per l’America Latina.
Linda Ghisoni e Gabriella Gambino
per il Dicastero per i laici,
la famiglia e la vita.
Barbara Jatta invece è la prima donna
direttrice dei Musei vaticani.

 CULTURA & SOCIETA’
 CULTURA & SOCIETA’

Toscana, Montalcino conquista hotel più bello del mondo
La celebre rivista di viaggi
Travel+Leisure
ha pubblicato la classifica
World’s Best Awards 2022
dei migliori hotel del mondo
basandosi sulle valutazioni
di milioni di lettori,
e numerosi stabilimenti toscani
si sono classificati
tra i primi cento.

Il Rosewood Castiglion del Bosco,
circondato dal patrimonio dell’UNESCO
della Val d’Orcia,
a Montalcino,
ha conquistato il primo posto
con un punteggio di 99.25.
A motivare la classifica
non è solo la location,
che tuttavia vanta
una propria azienda vinicola,
ma anche le attività offerte agli ospiti.

L’hotel è provvisto di due ristoranti,
una spa,
una scuola di cucina organica,
due campi da tennis e bocce,
un percorso da golf
composto da 18 buche,
una piscina provvista del proprio bar,
e persino di un eliporto.

Il Rosewood sembrerebbe essere
la sintesi perfetta
tra il lusso di prima qualità
e la campagna italiana.

 SPORT
 SPORT

 Presidenza del Consiglio dei Ministri
Jacobs non corre la semifinale mondiale
Il campione olimpico Marcell Jacobs
ha rinunciato a disputare
la semifinale dei 100 m
al mondiale in Oregon
per via di una contrattura
all’adduttore della coscia destra.

L’azzurro aveva chiuso la sua batteria
al secondo posto
con un tempo di 10.04
e si era quindi qualificato
per le semifinali.

In questa stagione Jacobs
è stato vittima
di diversi infortuni
che ne hanno condizionato la preparazione.

In un post l’azzurro ha spiegato
la decisione di non gareggiare:
“Una scelta dolorosa.
Sono costretto a interrompere la corsa
nonostante abbia voluto in ogni modo
essere qui a Eugene
per confrontarmi con i miei avversari.
Ma adesso, per non rischiare
un infortunio più serio,
devo rimandare il confronto
alle prossime gare importanti,
dopo un recupero pieno.”
L’obiettivo è quello di poter disputare
i prossimi europei.
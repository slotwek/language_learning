Listen online as you read:

ESTERI
ESTERI

Birmania, giustiziati quattro attivisti per la democrazia
La giunta militare birmana
ha eseguito il 25 luglio
quattro condanne a morte
per impiccagione.

Lo ha annunciato
il Global New Light of Myanmar,
il quotidiano del regime militare
del generale Min Aung Hlain.

Le vittime sono “prigionieri politici”:
l’ex parlamentare e artista hip-hop
Phyo Zeya Thaw,
Kyaw Min Yu,
Hla Myo Aung e Aung Thura Zaw.

Phyo Zeya Thaw dal 2015
faceva parte della Lega nazionale
per la democrazia di Aung San Suu Kyi
ed era stato eletto deputato a Naypyidaw,
la capitale costruita dall’esercito
che ha preso il posto di Rangoon.

Dal febbraio del 2021
in Birmania è al potere
la giunta militare
che ha rovesciato il governo democratico
guidato da Aung San Suu Kyi.
Come lei anche Kyaw Min Yu
è stato arrestato ad ottobre.
È stato condannato a morte
per aver “incitato alla ribellione”
con i suoi messaggi sui social media.

La Birmania non aveva applicato
la pena di morte dal 1988.
Sarebbero almeno 113
gli attivisti in attesa di esecuzione
e migliaia le vittime del regime
dall’epoca del golpe.

Il capo della diplomazia dell’Ue
ha accusato il regime birmano
di violazione dei diritti umani
e ha ricordato che l’Unione Europea
è contraria alla pena di morte,
“una punizione inumana,
crudele e irreversibile”.

 ITALIA
 ITALIA

 sv1ambo
Furti in gioiellerie a Milano, catturati i ladri
3 rapinatori sono stati arrestati
perché sospettati
di far parte di una banda
ritenuta responsabile
di varie rapine
ai danni di alcune gioiellerie
di Milano.

La banda è stata denominata
“Pink Panthers” dai media
e utilizza una tecnica
chiamata “smash and grab”,
che consiste nel distruggere
le vetrine e le teche di protezione
per afferrare i gioielli
e fuggire nel minor tempo possibile.

I 3 arrestati,
tutti montenegrini,
sono accusati di varie rapine
commesse tra il 2019 e il 2022
in gioiellerie del centro di Milano.

La banda sembra essere
un gruppo paramilitare
composto da ex soldati
delle forze speciali
provenienti da Serbia, Montenegro,
Croazia o da altri ex stati Jugoslavi.

Il gruppo era salito alla ribalta
dopo una serie di audaci rapine,
che hanno fruttato
oltre 23 milioni di sterline,
effettuate con incredibile tempismo.

RELIGIONE
RELIGIONE

 Department of Mines and Technical Surveys. Library and Archives Canada
Il Papa incontra le popolazioni indigene in Canada
Papa Francesco si trova
in viaggio in Canada.
Durante il suo secondo
giorno di viaggio,
è arrivato a Maskwacis
dove ha incontrato
le popolazioni indigene Inuit,
First Nation e Metis.

E’ una parte del viaggio del Pontefice
che era molto attesa:
Papa Francesco infatti,
ha espresso vicinanza
e pentimento
riguardo alle politiche di assimilazione
e agli orrori delle scuole
residenziali governative
in parte gestite dalla Chiesa cattolica.

Il Papa è stato accolto
nella chiesa dedicata
alla Madonna dei sette dolori
dal parroco e da alcuni anziani
delle popolazioni First Nation
per poi proseguire fino al cimitero,
in forma privata,
dove si è raccolto in preghiera.

AMBIENTE
AMBIENTE

Scioglimento dei ghiacci, si sposta il confine italo-svizzero
Per coronare un’estate
all’insegna dell’emergenza climatica,
lo scioglimento dei ghiacci in Valle d’Aosta
ha causato lo spostamento
del confine tecnico
tra l’Italia e la Svizzera.

In vetta al Testa Grigia,
una montagna situata
sul ghiacciaio Theodul,
vi è il rifugio Guide del Cervino,
celebre tra gli alpinisti
e gli amanti dello sci.

Quando venne costruito nel 1984,
il rifugio si trovava interamente
su suolo italiano.
Tuttavia ora,
a causa dello scioglimento del Theodul,
circa due terzi dello stabilimento
sarebbero tecnicamente collocati
su territorio svizzero.

A causa dello spostamento del confine,
importanti lavori di ristrutturazione
e la costruzione di una stazione funicolare
sono stati rinviati,
poiché non è chiaro
quale autorità debba rilasciare
permessi di costruzione.

Un accordo riguardante
la sovranità della zona
è stato firmato nel 2021,
ma il suo contenuto
verrà reso noto
solo quando approvato
dal governo svizzero.

 SALUTE
 SALUTE

 K6ka
In un mondo che brucia, il pericolo dell’ecoansia
Uno studio pubblicato
dall’Università di Montreal
ha recentemente fatto luce
sul fenomeno dell’ecoansia.

Si tratta di una sensazione
che si verifica quando eventi traumatici
legati agli effetti del cambiamento climatico,
dalla siccità ai temporali,
interagiscono negativamente
con disturbi mentali preesistenti.
Esperienze o percezioni negative
possono risultare
in un aumento della pressione psicologica
e in patologie acute e croniche.

Studi rilevanti hanno evidenziato
che la maggior parte dei disturbi
comincia attorno ai 14 anni,
per poi consolidarsi
a livello cronico
verso i 18 anni.
Infatti, sarebbero per lo più
le generazioni più giovani
a riportare esperienze di ecoansia,
dato che saranno senza dubbio
quelle a subire le peggiori conseguenze
dell’emergenza climatica.

Secondo gli esperti,
agire e vocalizzare le proprie paure
potrebbe facilitare
strategie di autoregolazione.

ilbolive.unipd.it
lab.repubblica.it
ilbolive.unipd.it

lab.repubblica.it
 CULTURA & SOCIETA’
 CULTURA & SOCIETA’

Presentato il programma del Festival di Venezia
È stato presentato il programma
della 90sima edizione
del Festival del cinema di Venezia
in programma dal 31 agosto
al 10 settembre.

Il film d’apertura sarà ‘White Noise’
di Noah Baumbach con Adam Driver,
e nel concorso saranno presenti
ben 5 film italiani
tra cui il nuovo film di Guadagnino
con Chalamet
e ‘Il signore delle formiche’ di Gianni Amelio.

Tra i film in concorso
anche il biopic su Marylin
con Ana de Armas,
e il nuovo film di Aronofsky
che vede il ritorno al cinema
di Brendan Fraser.

Tra i film presentati fuori concorso
attesa per ‘Don’t worry darling’
di Olivia Wilde
con protagonisti Florence Pugh
e la popstar Harry Styles.

I leoni alla carriera verranno assegnati
a Catherine Deneuve e a Paul Schrader,
mentre sarà Julianne Moore
la presidente della giuria
film in concorso.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
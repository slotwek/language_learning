Listen online as you read:

 ITALIA
 ITALIA

 Assianir
Incendio vicino ad aeroporto a Firenze, stop voli per fumo
L’aeroporto di Firenze Peretola
è stato costretto
a sospendere tutti i voli
per un breve periodo di tempo
a causa di un incendio
che si è sviluppato
a pochi chilometri di distanza.

L’incendio si è sviluppato
nella zona di Lastra a Signa
e ha avuto origine
in un vivaio
per poi estendersi
anche nei terreni circostanti.

A causa del fumo
che si è sviluppato,
le autorità portuali
hanno deciso di sospendere
tutto il traffico aereo
dalle 16 alle 17:30
di martedì.

Lo stop ai voli
è stato deciso
per non intralciare
le operazioni degli elicotteri
impegnati nelle manovre antincendio.

Il traffico aereo
ha ripreso il normale ritmo
quando i vigili del fuoco
sono riusciti
a spegnere l’incendio.

ESTERI
ESTERI

 jim.gordon
Iraq, manifestanti assediano il parlamento
La corsa alla nomina
di primo ministro in Iraq
è stata fonte di conflitto
negli scorsi giorni
tra i sostenitori del leader sciita
Muqtada al-Sadr
e quelli del filo-iraniano
Muhammad al Sudani.

Nonostante al-Sadr
abbia avuto maggior successo
alle elezioni legislative
dello scorso ottobre,
un mancato accordo
sulla nomina del primo ministro
e del presidente della Repubblica
ha permesso al blocco di al Sudani
di classificarsi come partito maggioritario
e nominare il proprio leader
per la carica di premier.

In segno di protesta,
gruppi di manifestanti
sono entrati con la forza
nella “zona verde” di Baghdad,
dove si trova la maggioranza
degli edifici governativi.

Il 27 luglio,
il gruppo ha fatto irruzione
nell’edificio del parlamento,
dove la polizia ha dovuto respingerli
con dei cannoni ad acqua.

 ITALIA
 ITALIA

Celebra la messa in mare, e suscita l’ira dei fedeli
Don Mattia Bernasconi,
un prete originario di Milano
tra gli organizzatori di una gita
della scuola pastorale,
ha dato vita
a controversie sui social
celebrando una messa
nel mare calabrese.

La classe aveva appena terminato
un’esperienza di volontariato
per ‘Libera’,
un’associazione che gestisce
i terreni confiscati alla mafia,
quando è arrivato il momento
di completare il rito liturgico.

Date le alte temperature
nella località calabrese
dove si trovavano,
il prete e i ragazzi
avrebbero deciso di recarsi in mare
e usare un materassino gonfiabile
come altare.

La messa è stata svolta correttamente,
ma la mancanza di decoro
ha suscitato l’ira
di alcuni fedeli.
Per questo motivo,
Bernasconi è tutt’ora indagato
per offesa a una confessione religiosa
dalla procura di Crotone.

 SALUTE
 SALUTE

 DearEdward
Nuove prove sull’origine della pandemia
La pandemia di Covid
ha avuto origine
nel mercato di Wuhan.
Lo conferma uno studio internazionale
pubblicato su “Science”.

“La diffusione del virus è nata
dal commercio di animali selvatici vivi in Cina
e (..) il mercato di Huanan
è stato l’epicentro della pandemia”,
affermano i ricercatori.

Nello specifico,
l’epicentro è stato localizzato
in alcune bancarelle
che vendevano animali vivi (mammiferi)
per la pelliccia e la carne.
Qui si sarebbe verificato
il famigerato “spillover”,
cioè il passaggio da specie animale
a specie umana.

Il mondo intero si è reso conto
di quanto stava accadendo
solo il 31 dicembre 2019,
quando il Governo cinese
ha comunicato all’OMS
(Organizzazione Mondiale della Sanità)
che a Wuhan,
città con circa 11 milioni di abitanti,
era scoppiato un focolaio
di polmonite grave
di origine sconosciuta.

Su 41 persone ricoverate,
27 avevano frequentato
il mercato di Huanan.
Inoltre, 55 dei 168 primi casi noti di Covid
erano associati al mercato.

I ricercatori hanno stabilito quindi
che il virus è stato trasferito
per la prima volta
dall’animale all’uomo
tra il 23 ottobre e l’8 dicembre 2019.

ECONOMIA
ECONOMIA

Airbnb: stop alle feste nelle case affittate
Nuove regole per chi
sarà ospite con Airbnb:
la nuova policy aziendale
prevede il divieto alle feste
per gli ospiti.

La filosofia di Airbnb si basa infatti
sul rispetto dei vicini e delle comunità
in cui gli host mettono a disposizione
i propri alloggi.
Il tutto si basa sulla responsabilità
e il rispetto reciproco;
vietando le feste
l’organizzazione di Airbnb
vuole scoraggiare i comportamenti irrispettosi,
per questo motivo,
già da agosto 2020
Airbnb aveva annunciato un divieto temporaneo
a feste ed eventi in tutti gli alloggi
a livello globale,
fino a nuovo ordine.

Quel divieto temporaneo
si è dimostrato efficace,
e perciò è stato inserito ufficialmente
nella policy aziendale.
Questa decisione arriva dopo le lamentele
ricevute in seguito alle chiusure dei locali
per via della pandemia.
In questi ultimi due anni, infatti,
molti degli alloggi disponibili su Airbnb
sono stati destinati a eventi e feste privati,
senza nessuna autorizzazione.

Per questo motivo già nel 2021,
più di 6.600 ospiti
sono stati sospesi da Airbnb,
per aver violato il regolamento.

 CULTURA & SOCIETA’
 CULTURA & SOCIETA’

 Eva Rinaldi
Britney Spears, duetto segreto con Elton John
Britney Spears prepara
il ritorno sulle scene
in totale segretezza.

La pop star ha infatti inciso
con Elton John
un duetto della famosissima canzone
“Tiny dancer”
che uscirà ad agosto
con Universal Music.

Secondo quanto pubblicato
sulle pagine del “New York Post”,
la registrazione sarebbe avvenuta
in uno studio di Beverly Hills.

L’idea, secondo alcune fonti,
sarebbe stata proprio di Elton John
che è un grande fan
della cantante pop.

Elton John ha scritto “Tiny dancer”
nel 1971,
dieci anni prima
della nascita della Spears.

La pop star aveva annunciato
il suo ritorno al lavoro
dopo che a novembre
era stata liberata
dalla tutela legale del padre
a cui per 13 anni era stata soggetta.

 SPORT
 SPORT

 nick@
Vettel annuncia il ritiro
Il pilota tedesco
di Formula 1 Sebastian Vettel
ha annunciato
che al termine di questa stagione
si ritirerà.

In carriera ha vinto
4 titoli iridati consecutivi
con la Red Bull
e ha vinto 53 gran premi.

Il tedesco ha deciso di smettere
per poter passare più tempo
con la sua famiglia:
“Alla fine la voglia
di stare con la famiglia,
di veder i figli crescere
ha avuto il sopravvento
sul piacere di correre
che pure provo ancora.”

Tutta la Formula 1 ha avuto
messaggi di affetto per Vettel:
la Ferrari ad esempio
ha dichiarato che è stato un onore
condividere tanti ricordi con lui.

Parole di stima verso il pilota tedesco
sono arrivate anche da colleghi
come Hamilton e Schumacher.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
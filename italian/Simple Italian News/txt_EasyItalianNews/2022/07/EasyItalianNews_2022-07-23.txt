Listen online as you read:

 ITALIA
 ITALIA

 EU2017EE Estonian Presidency
Draghi si dimette, cade il governo
Il presidente del consiglio Mario Draghi
ha presentato le sue dimissioni.
Questo perché ha ottenuto
la fiducia del governo,
ma con soli 95 voti,
un numero troppo esiguo
per continuare il cammino al governo.

Il movimento 5 stelle
e la destra
si sono astenuti dal voto.

Il presidente della repubblica,
Sergio Mattarella,
ha sciolto le camere,
e le prossime elezioni
si terranno già il 25 Settembre,
con prima riunione delle camere
il prossimo 13 Ottobre.

Sarà la prima volta
che si voterà in autunno
per le politiche.
Dal 1948 ad oggi infatti,
le elezioni politiche
si sono svolte sempre
nei primi sei mesi dell’anno.

Fino ad allora Draghi
resterà in carica
per gli affari correnti.

ESTERI
ESTERI

 Gage Skidmore
Biden positivo al Covid
Joe Biden è risultato
positivo al Covid.

La notizia è stata comunicata
direttamente dalla Casa Bianca
che ha anche diffuso un bollettino
con le condizioni del presidente.

Biden avrebbe sintomi lievi
ed è coperto
da quattro dosi di vaccino.

Al momento si sta curando
seguendo le linee guida
del Cdc.

Il presidente è attualmente
in isolamento nella sua residenza,
dalla quale continuerà
a svolgere i suoi compiti
da remoto.

Lo stesso Biden
ha poi diffuso un aggiornamento
sulle sue condizioni
con un tweet:
“Sto molto bene.
Ho appena chiamato
il senatore Casey
e il sindaco Cognetti
per scusarmi
che non potrò essere
agli eventi di oggi.
Mi tengo occupato”.

ESTERI
ESTERI

 Tyler Merbler
Commissione 6 gennaio, Trump mise a rischio le istituzioni americane
L’udienza pubblica della commissione
incaricata di esaminare
l’assalto al Congresso americano
del 6 gennaio 2021
si è conclusa dopo quasi tre ore
di dure critiche
contro l’ex-presidente Donald Trump.

Secondo Thompson,
presidente della commissione,
Trump avrebbe “aperto la via
al disordine e alla corruzione”,
pur di impedire a Joe Biden
di proclamare la sua vittoria.

La conclusione è stata raggiunta
dopo aver ricostruito
le azioni dell’ex-presidente
durante l’assalto,
dal comizio fino al video
pubblicato per incitare i suoi sostenitori
a tornare a casa.

Secondo il repubblicano Kinzinger,
Trump avrebbe
intenzionalmente scelto di non agire
durante l’attacco
nonostante le pressioni del suo team,
seguendo invece gli avvenimenti
in televisione.

Un membro della sicurezza
della Casa Bianca
ha testimoniato anonimamente all’udienza,
affermando che Trump
era al corrente del fatto
che alcuni dei suoi sostenitori
erano armati,
trasformando così l’evento
“da una cosa democratica
a qualcosa di diverso”.

ESTERI
ESTERI

 Ståle Grut /
Usa, arrestata Ocasio-Cortez: manifestava a favore dell’aborto
La polizia ha arrestato
Alexandria Ocasio-Cortez
e alcune deputate democratiche
che stavano manifestando
a favore dell’aborto
nei pressi di Capitol Hill a Washington.

Le deputate protestavano
contro la decisione del 24 giugno scorso
che ha cancellato
la celebre sentenza del 1973
“Roe contro Wade”.

In quel processo, Roe,
una donna abusata
e picchiata dal marito,
ottenne dalla Costituzione federale
il diritto alla libera scelta di abortire.

L’arresto di Ocasio Cortez
e delle sue compagne
porta di nuovo sotto i riflettori
il sofferto dibattito americano sull’aborto.
Ma la maggioranza democratica
al Congresso non è in grado
di proporre una legge,
perché il veto dei repubblicani
glielo impedisce.

Al corteo erano presenti le quattro star
della cosiddetta “Squad”,
la squadra delle progressiste al Congresso:
Ocasio-Cortez, Ilhan Omar,
Ayanna Pressley e Rashida Tlaib.
Marciavano gridando lo slogan
“Noi non ci tireremo indietro”.

L’arresto è giunto quando le donne
hanno bloccato la viabilità:
al posto delle manette metalliche,
le hanno messo le fascette di plastica.
Le immagini mostrano Ocasio-Cortez
che saluta con il pugno chiuso,
prima di essere bloccata
con le mani dietro la schiena.

 ITALIA
 ITALIA

 Marco Costanzo
Chiuse in via preventiva le salite su Cervino e Monte Bianco
A causa del caldo e della siccità
è allerta
anche nelle alte zone di montagna italiane.

Dopo il disastro della Marmolada
di qualche settimana fa,
sono aumentate le limitazioni
alle escursioni sui ghiacciai,
perché a rischio valanghe.

Anche sul Cervino e sul Monte Bianco
le guide turistiche hanno sospeso le salite:
per via del rialzo termico
ci sarebbe il doppio rischio
di crolli di pietre
(anche di grandi dimensioni)
e di ghiacciai instabili
perché indeboliti dal calore.

Il comunicato arriva direttamente
dalla società guide alpine
del Cervino e di Courmayeur,
per il Monte Bianco.

I crolli, specialmente di massi,
sono molto difficili da prevedere
e metterebbero quindi a rischio
la vita degli escursionisti
e delle guide stesse.

Ovviamente questa sospensione
comporta delle conseguenze
sul turismo di montagna,
ma lo zero termico oltre i 4400 metri
è una situazione dal punto di vista climatico
davvero preoccupante.

Anche sul ghiacciaio dello Stelvio
è stata chiusa l’area dello sci al ghiaccio
per il caldo eccessivo.
Si aspettano adesso
le prossime perturbazioni
per un miglioramento generale
della situazione.

ECONOMIA
ECONOMIA

Prende forma accordo Russia-Ucraina sull’export di grano
Venerdì 22 luglio
ha visto il raggiungimento di un accordo
tra i rappresentanti russi e ucraini
per consentire il transito
attraverso i porti del Mar Nero.

Da quando le navi
della marina militare russa
hanno occupato la zona,
almeno 20 milioni
di tonnellate di grano ucraino
sarebbero state bloccate in transito.

Il fermo delle esportazioni
ha alimentato una crisi alimentare
che colpisce più severamente
i paesi dipendenti
dai cereali dell’est,
quali l’Egitto,
il Libano e lo Yemen.

L’accordo è stato raggiunto
grazie alle mediazioni
del presidente turco Erdogan
e delle Nazioni Unite,
e prevede una supervisione congiunta
della parziale demilitarizzazione dei porti.

 SPORT
 SPORT

 AlexandreDL
Prima medaglia per l’Italia ai mondiali di atletica
L’Italia ha vinto la sua prima medaglia
ai mondiali di atletica
in corso a Eugene,
in Oregon.

Elena Vallortigara ha infatti conquistato
la medaglia di bronzo
nella gara di salto in alto
dopo aver saltato la misura di 2m.

A vincere la gara
è stata l’australiana Patterson
che ha saltato al primo tentativo 2,02 m,
mentre al secondo posto
si è classificata l’ucraina Mahuchick
anche lei con 2,02
ma saltati al secondo tentativo.

Per l’atleta azzurra si tratta
della prima medaglia a livello senior
in una carriera costellata
da tanti infortuni.

È solo la seconda atleta italiana
a vincere una medaglia mondiale
nel salto in alto femminile.
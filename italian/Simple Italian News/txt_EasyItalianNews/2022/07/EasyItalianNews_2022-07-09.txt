Listen online as you read:

ESTERI
ESTERI

 Anthony Quintano
Giappone, ex-premier Shinzo Abe assassinato in campagna elettorale
Shinzo Abe,
primo ministro giapponese nel 2006
e dal 2012 al 2020,
è stato ucciso
durante un discorso elettorale
a Nara,
nel Giappone centrale.

Abe stava tenendo un discorso
a sostegno del Partito Liberal Democratico,
il quale avrebbe occupato
un posto centrale
alle elezioni della Camera Alta
programmate per il 10 luglio.

Durante il suo dialogo con la folla,
Abe sarebbe stato colpito alle spalle
da due colpi di arma da fuoco,
i quali hanno causato
una significativa emorragia interna.
L’ex-premier
è stato rapidamente trasferito in ospedale,
ma i tentativi di soccorso
sono stati vani.

Le autorità hanno arrestato
un uomo di 41 anni
dichiaratosi “insoddisfatto
dell’operato” politico di Abe.

La campagna elettorale
è stata interrotta
a livello nazionale
in segno di solidarietà,
e centinaia di messaggi di condoglianze
sono giunti dai leader di tutto il mondo.

ESTERI
ESTERI

 EU2017EE Estonian Presidency
Regno Unito, Boris Johnson si dimette
Anche se ha lottato fino all’ultimo
per rimanere Primo Ministro,
il 7 luglio Boris Johnson
ha presentato le sue dimissioni.

In realtà,
Johnson rimarrà in carica
fino a quando il suo partito
eleggerà il suo successore.
Questa volta,
a causa dell’ennesimo scandalo
che lo ha travolto,
e degli oltre cinquanta ministri
e sottosegretari dimissionari,
Johnson non ha avuto molta scelta.

Con un brevissimo discorso
pronunciato fuori dal portone nero
di Downing street,
magro di scuse o ammissioni di colpa,
il primo ministro
ha messo fine alla sua premiership.

Secondo le dichiarazioni di Johnson,
il partito conservatore
vorrebbe riassegnare la guida dell’esecutivo.
Le parole dell’ex-premier
sono state accolte da applausi e fischi,
a dimostrazione del gradimento
che i suoi elettori hanno per lui.

A mettere fine alla sua carriera politica
sarebbe stato il “partygate”,
lo scandalo dei festini a Downing street
svoltisi durante il lockdown,
violando tutte le regole
imposte durante la prima ondata di Covid.

Adesso bisogna pensare al successore.
Secondo un sondaggio di “YouGov”
il ministro della difesa Ben Wallace
sarebbe il favorito
per sostituire Johnson,
seguito dal ministro del commercio
Penny Mordaunt,
e dall’ex ministro delle finanze
Rishi Sunak.

 ITALIA
 ITALIA

 Michele Ferraris
Ponte di Genova, inizia il processo
E’ iniziato il 7 Luglio
il processo per il crollo del ponte Morandi.
Durante la prima udienza,
sono state presentate
le richieste di costituzione
delle parti civili.

Il giudice ha inoltre permesso
il trasferimento di buona parte
dei resti del ponte,
che saranno spostati
in un capannone a Trasta,
un quartiere di Genova.
I costi,
ha spiegato il PM,
non saranno a carico del processo,
poiché la società Autostrade
ha comunicato che pagherà il trasferimento
e tutte le altre spese.

Il crollo del ponte Morandi
risale al 14 Agosto del 2018
e, nell’incidente,
hanno perso la vita 43 persone.
Il processo
vede imputate 59 persone,
per accuse quali omicidio colposo
e crollo doloso.

genova.repubblica.it

genova.repubblica.it
ESTERI
ESTERI

 Peters, Hans / Anefo
Morto l’attore James Caan
È morto all’età di 82 anni
l’attore James Caan,
famoso in particolare
per il ruolo di Sonny ne ‘Il Padrino’,
che gli valse una nomination agli Oscar
come miglior attore non protagonista.
L’annuncio è stato dato dalla famiglia
su Twitter,
e confermata dal manager dell’attore.

Autore di numerosi film
tra cui ‘Misery non deve morire’
e ‘Strade violente,
Caan ottenne nel 1978
una stella sulla Walk of fame.

Negli anni ’80
ebbe problemi di depressione
e di dipendenza da droga
che lo tennero lontano dai set
per cinque anni,
e fu Coppola ad aiutarlo a uscirne
offrendogli un nuovo ruolo.
Da lì, Caan riprese a recitare
e in anni recenti
ha lavorato a diversi progetti televisivi,
tra cui la serie della NBC
‘Las Vegas’.

ESTERI
ESTERI

 Eddie Janssens
Malore sul palco per Carlos Santana
Il chitarrista Carlos Santana
ha avuto un malore
durante un concerto.

Durante un’esibizione
nel Michigan,
Santana ha avuto un mancamento
e poco dopo è svenuto,
accasciandosi sul palco.
Il chitarrista
è stato quindi calato dal palco
su una barella.
Mentre veniva trasportato dagli infermieri
Santana ha rassicurato il pubblico
salutando con la mano.

Il manager di Santana,
Micheal Vrionis,
ha rilasciato un commento
per rassicurare sulle sue condizioni di salute.
Secondo il manager, infatti,
si è trattato di un malore
dovuto al caldo e alla disidratazione.
Lo stesso Santana
ha dichiarato
di essersi “dimenticato
di mangiare e bere”.

Le date successive del tour
sono attualmente sospese.

 SALUTE
 SALUTE

 Pontificia Universidad Católica de Chile
Covid, aumentano i contagi
Il virus corre in Italia.
I contagi hanno raggiunto
i 132 mila in un giorno,
con un tasso di positività
sopra il 28%.
I ricoveri ospedalieri sono otto mila,
ma circa la metà di essi
sono asintomatici o con sintomi leggeri,
e hanno scoperto di essere positivi
perché recatisi in ospedale
per patologie diverse dal Covid.

Il ministro della Salute Roberto Speranza,
per contenere questa nuova ondata,
ha annunciato che il richiamo
per la quarta dose vaccinale
potrebbe essere esteso ai sessantenni,
e forse anche agli over 50.

Roberto Battiston,
esperto epidemiologico,
ha spiegato che “Omicron 5”
e le sue varianti
sono molto contagiose,
e per questo motivo
si sono diffuse rapidamente nella popolazione.
“La crescita è stata esponenziale.
Quando i positivi superano il milione,
possiamo aspettarci
anche più di 100 vittime al giorno.
Ed è quello che sta succedendo”.

L’ultima variante,
la “BA.2.75”,
arriva dall’India,
ed è stata segnalata per la prima volta
il 2 giugno scorso.
In Italia,
essa non è ancora stata rilevata,
anche se “vale la pena tenerla d’occhio”,
poiché rischia di infettare
anche le persone guarite e vaccinate.

 CULTURA & SOCIETA’
 CULTURA & SOCIETA’

 Alexmar983
Premio Strega 2022, ‘Spatriati’ di Desiati al primo posto
Il romanzo ‘Spatriati’ di Mario Desiati,
pubblicato da Einaudi,
ha vinto la 76esima edizione
del Premio Strega.
Quest’ultimo,
istituito nel 1947,
è il premio letterario
più ambito d’Italia.
Insolitamente,
l’edizione del 2022
ha visto sette romanzi
contestarsi il primo posto,
invece dei soliti cinque.

‘Spatriati’ si è dimostrata essere
l’opera più popolare
con 166 voti.
Il romanzo
segue le vicende di due amici
che si trasferiscono dalla Puglia
in varie città europee.

Al secondo posto
si è classificato ‘Quel maledetto Vronskij’
di Piersanti
con 90 voti,
e al terzo ‘E poi saremo salvi’
di Carati.

La giuria responsabile delle votazioni
è composta da Amici della domenica,
studiosi, intellettuali,
lettori appassionati,
e scuole e università
sparse sul territorio italiano.

In seguito alla sua vittoria,
Desiati completerà un tour
per la promozione della lettura
in tutta Italia.
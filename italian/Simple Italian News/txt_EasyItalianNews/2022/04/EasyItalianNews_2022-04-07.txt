Listen online as you read:

ESTERI
ESTERI

 China News Service
Cina, aumentano i contagi e le proteste contro il lockdown
Mentre la Cina raggiunge
il numero di contagi da Covid-19
più alto mai registrato
dall’inizio della pandemia,
Shanghai,
la capitale economica del paese,
è stata posta in lockdown totale.

I casi giornalieri in Cina
hanno superato i 20 mila,
80% dei quali a Shanghai,
e la rigida politica “contagi zero”
del governo cinese ha costretto
oltre 26 milioni di persone nella capitale
a rimanere a casa
a tempo indeterminato,
secondo una strategia
definita insostenibile
da alcuni critici.

Infatti, le misure di isolamento
sono state fortemente criticate
dalla popolazione locale e internazionale,
poiché renderebbero difficile
l’acquisto di cibo
e l’accesso a cure mediche.

Inoltre, migliaia di bambini
positivi al Covid-19
sono stati separati dai genitori negativi
e ricollocati in centri di trattamento,
secondo una pratica
definita “disumana”.

Di conseguenza,
proteste senza precedenti
sono state registrate
in alcune città cinesi,
inclusa Shanghai.

 ITALIA
 ITALIA

 Jebulon
Stefano Cucchi, 12 anni ai due carabinieri che l’hanno ucciso a botte
La Corte di Cassazione
ha condannato in via definitiva
a 12 anni di carcere
per omicidio preterintenzionale
i carabinieri Alessio Di Bernardo
e Raffaele D’Alessandro
nell’ambito del secondo processo
per la morte di Stefano Cucchi.

Cucchi, giovane geometra romano,
era stato trovato morto
il 22 ottobre del 2009
in una stanza del reparto protetto
dell’ospedale Sandro Pertini di Roma,
dove era ricoverato
da quattro giorni dopo l’arresto.

Ora i due carabinieri si trovano
nel carcere militare
di Santa Maria Capua Vetere,
in provincia di Caserta,
dove sconteranno la loro pena.

Un primo processo era finito nel 2013
con l’assoluzione di tre agenti
di polizia penitenziaria,
ma nel nuovo processo
sono state presentate ulteriori prove
che hanno confermato
il pestaggio di Cucchi.

L’accusa di omicidio preterintenzionale
significa che il delitto è più grave
di quanto era nell’intenzione
di chi ha commesso l’atto di violenza.
Cioè, stando alla Corte di Cassazione,
i due agenti non volevano uccidere,
ma hanno finito per picchiare
Stefano Cucchi a morte.

“Come mi sento?
Me lo chiedono tutti.
Non lo so … so solo
che ho voglia di piangere liberamente”.
Queste le parole di Ilaria Cucchi,
sorella di Stefano,
che in questi anni
si è battuta con coraggio
per ottenere verità e giustizia.

ESTERI
ESTERI

 Yuriy Kvach
Zoo, le vittime invisibili del conflitto in Ucraina
Le vittime innocenti
della guerra in Ucraina
non sono solo i civili
colpiti da raid sempre più spietati,
ma anche gli animali
ospiti degli zoo
sparsi in tutto il paese.

Alcuni animali hanno perso la vita
a causa di attacchi mirati,
come ad esempio
nello zoo di Yasnohorodka,
dove sarebbero stati usati
come “tiro al bersaglio”
oppure decapitati dalle truppe russe.

Tuttavia, altri animali sono morti
oppure verranno soppressi
dal personale dello zoo
per mancanza di risorse,
è diventato infatti difficile
sia prendersene cura all’interno degli zoo,
sia metterli in salvo.

Nell’ecoparco di Kharkiv,
i prossimi animali a venire soppressi
saranno tigri, leoni e orsi,
sebbene, in alcune regioni,
gruppi di volontari
si siano mobilitati
per mettere in moto
vere e proprie evacuazioni.

 ITALIA
 ITALIA

Uomo costruisce scala abusiva per non incontrare i condomini
Un uomo di Catania è stato denunciato
per invasione di suolo pubblico
per aver costruito illegalmente una scala
che collega la strada
direttamente al balcone
del suo appartamento al primo piano.

L’uomo ha raccontato
alla Polizia di Stato
di averlo fatto perché stanco
delle continue liti condominiali
riguardanti l’ascensore,
e di voler quindi evitare
qualsiasi contatto con i vicini.

Avrebbe quindi costruito da solo
la base in cemento,
per poi annettere
la struttura in ferro battuto
e abbellirla
con delle piante rampicanti.

Questa costruzione sarebbe stata innocua
se non avesse alterato il traffico
e occupato posti auto
di alcuni residenti dello stabile.

Per il momento non è noto
se la denuncia sia arrivata
dagli stessi condomini
che l’uomo stava cercando di evitare.

ESTERI
ESTERI

 Lorie Shaull
Usa, Oklahoma vieta l’aborto
Il parlamento dell’Oklahoma,
controllato dai repubblicani,
ha approvato un disegno di legge
che vieta l’aborto
in qualsiasi momento della gravidanza
eccetto in caso di pericolo di vita per la madre.

I trasgressori saranno puniti
con una multa fino a 100mila dollari
e la reclusione fino a 10 anni.

E’ la legge più restrittiva
degli Stati Uniti.

Il disegno di legge è passato
con 50 voti a favore
e 14 contrari
e ora dovrà essere firmato
dal governatore dello stato.

La pena per i medici
che praticano l’aborto
al di fuori delle possibilità previste
è di 10 anni di prigione,
e non sono previste eccezioni
nemmeno per le vittime di stupro.

 CULTURA & SOCIETA’
 CULTURA & SOCIETA’

Gli Uffizi il luogo d’arte più visitato del 2021
L’anno scorso le Gallerie degli Uffizi
sono state il museo più visitato d’Italia,
battendo anche il Colosseo,
che è sempre stata la meta
prediletta dei turisti.

Un bel risultato
quello del noto museo fiorentino,
che ha fatto un’ottima
campagna pubblicitaria nel 2021,
subito dopo la fine delle restrizioni
imposte dalla pandemia.

Infatti, lo stesso direttore del museo
incoraggiava i visitatori italiani
a ritornare nei luoghi di cultura,
compresi gli Uffizi.
Con adeguamenti strutturali,
dovuti alla nuova situazione,
il museo si è adattato
alle nuove esigenze,
e per la prima volta è diventato
la meta culturale più gettonata.

I numeri parlano da soli:
ben 1.721.637 ingressi,
contro i 1.633.436 ingressi del Colosseo
(che così si è classificato
al secondo posto),
1.037.766 del Parco archeologico di Pompei
e 1.612.530 dei Musei Vaticani.

Sono comunque dati confortanti,
che riportano l’interesse verso la cultura
a un livello più alto.
Sicuramente agli italiani,
e non solo,
è venuta la voglia
di vedere qualcosa di bello
dopo il difficile periodo
legato al lockdown
e alle varie chiusure dell’anno scorso.

firenze.repubblica.it

firenze.repubblica.it
 SPORT
 SPORT

Manchester City e Liverpool vincono in Champions
È partita bene l’avventura ai quarti
per le due squadre inglesi
Manchester City e Liverpool:
entrambe hanno infatti vinto
la gara d’andata.

Il Liverpool in Portogallo
ha battuto il Benfica
con il punteggio di 3-1:
dominio dei Reds nel primo tempo
che si è chiuso con un vantaggio
di 2 goal a zero.

Nella ripresa reazione del Benfica
che accorcia le distanze
e mette in difficoltà la squadra di Klopp
che però trova nel finale
la terza rete.

Più equilibrata la partita a Manchester
tra City e Atletico:
la squadra inglese ha dominato
nel possesso palla
ma ha faticato
a creare occasioni importanti.

Decisivi sono stati i cambi,
in particolare l’ingresso di Foden
che ha fornito l’assist
per il vantaggio del City.

La settimana prossima
si svolgeranno
le partite di ritorno.
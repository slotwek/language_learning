Listen online as you read:

ESTERI
ESTERI

 Mil.ru
Mar Nero, affondata la nave militare russa Moskva
La nave militare russa Moskva,
un incrociatore di oltre 180 metri
con un equipaggio di 510 persone,
è affondata
al largo del Mar Nero.

La Moskva,
elemento fondamentale
delle forze armate di Putin,
è presto diventata simbolo patriottico
in Russia.
Date le sue dimensioni,
sarebbe la più grande imbarcazione
ad essere stata affondata
dalla Seconda Guerra Mondiale.

Per questo motivo,
si tratta di una grave perdita militare,
sulla quale circolano
diverse spiegazioni.
Secondo il Ministero della Difesa russo,
la nave è stata colpita
da un’esplosione
causata da un danno allo scafo
durante una tempesta.

D’altro canto, le autorità ucraine
hanno annunciato
di aver colpito la nave
con uno o due missili Neptune
durante la notte di giovedì scorso,
causando un incendio fatale
per l’imbarcazione.

Nonostante ciò,
tutto il personale
è stato evacuato in tempo,
e l’unica perdita sarebbe quella
di un ottimo sistema di difesa aereo
e, secondo fonti non confermate,
di una testata nucleare.

ESTERI
ESTERI

 Tato Grasso
Gerusalemme, scontri sulla Spianata delle moschee
Nella mattinata di venerdì
si sono registrati scontri
tra i manifestanti e la polizia
sulla Spianata delle moschee
a Gerusalemme.

Il bilancio è di almeno
150 feriti.

Secondo le notizie,
i fedeli islamici,
che celebravano
il secondo venerdì del Ramadan,
hanno organizzato un corteo sulla Spianata,
con bandiere di Hamas
e attaccato le forze di sicurezza israeliane
con il lancio di sassi
e sparando fuochi d’artificio.

Alcune decine di persone
si sono poi barricate
all’interno della moschea al-Aqsa.
Migliaia di agenti
sono stati dislocati
nei punti nevralgici della città
soprattutto in vista della celebrazione
della Pasqua ebraica.

ESTERI
ESTERI

 Audrey disse
Scandalo in Brasile, il governo regala Viagra all’esercito
Tra il 2020 e il 2021
il ministero della Difesa brasiliano
ha acquistato per i propri militari
35mila compresse di Viagra,
60 protesi al pene
del costo totale di 700mila dollari,
ed enormi quantità di farmaci
contro la calvizie.

La notizia è emersa
grazie alla denuncia del deputato
del Partito socialista Elias Vaz,
di formazione politica in opposizione
al governo Bolsonaro.

“Agli ospedali in tutto il Paese
manca l’insulina
per la cura delle malattie croniche,
e le forze armate ricevono
migliaia di pillole di Viagra:
la società esige una spiegazione”,
ha dichiarato Vaz.

Inoltre il parlamentare
ha ricordato che c’è stata
un’altra spesa di 56 milioni di reais
(undici milioni di dollari),
per l’acquisto di salmone
e tagli di manzo più costosi della carne comune,
destinati sempre alle forze armate.

Dal quotidiano “O Globo”
arriva poi la notizia
che la Difesa ha acquistato
anche rimedi contro la calvizie
tra il 2018 e il 2020,
sia durante il governo
dell’ex presidente Michel Temer
che quello attuale di Bolsonaro.

Questo scandalo si aggiunge
alle già forti critiche verso Bolsonaro
per come ha gestito la pandemia,
tra errori e negazionismo,
sprecando le risorse pubbliche
con spese sanitarie non necessarie.

ESTERI
ESTERI

61 anniversario del primo volo spaziale celebrato con kebab volante
Per celebrare il 61esimo anniversario
del primo volo spaziale umano,
avvenuto il 12 aprile del 1961,
un ristoratore turco
di nome Yasar Aydin,
residente nella città di Adana,
in Turchia,
si è riunito con un gruppo di imprenditori locali
per festeggiare l’occasione
in modo unico.

Aydin e la sua squadra
hanno fissato un kebab
su un vassoio di polistirolo,
accanto al quale è stata montata
una telecamera GoPro
e un tracciatore GPS.
Il complesso è poi stato sollevato in aria
da un grande pallone aerostatico ad elio.

Il viaggio del kebab
è durato 3 ore
e circa 40 chilometri,
dopo i quali è precipitato in mare,
per poi essere recuperato dalla squadra.

ESTERI
ESTERI

 Agência Brasil Fotografias
Brasile: maggioranza è contraria al carnevale fuori stagione
Quest’anno il carnevale di Rio,
il più grande e famoso del mondo,
verrà festeggiato fuori stagione.

Non è infatti stato celebrato
a causa della delicata situazione sanitaria
generata da un aumento dei casi
dei contagi da Covid.

Le celebrazioni sono quindi
state posticipate ad aprile:
dal 20 al 23 del mese.

La maggior parte
dei cittadini brasiliani
si è però dichiarata contraria
al rinvio della festa.

Secondo un sondaggio
dell’istituto Datafolha,
solo il 26% dei cittadini
si è dichiarato favorevole.
Nella città di San Paolo
la percentuale è ancora minore:
solo il 17%
si è dichiarato favorevole.

Inoltre, nonostante l’annullamento delle sfilate,
molti festeggiamenti si sono svolti
in forma clandestina
per le vie della città.
Questo, secondo i cittadini,
porterebbe a celebrare
un doppio carnevale,
aumentando così
i rischi legati alla pandemia.

 CULTURA & SOCIETA’
 CULTURA & SOCIETA’

La più brava arpista del mondo è italiana
L’arpa è uno strumento musicale
di cui si parla poco.
Di solito viene visto
come uno strumento solista,
e non è molto semplice trovarlo
in un’orchestra.

Ma grazie all’International Harp Contest,
una prestigiosa competizione mondiale
per suonatori di arpa,
forse questo strumento e chi lo suona
avrà più importanza nel futuro.
Si tratta di un concorso nato nel 1959
e si tiene ogni tre anni in Israele.

L’ultimo titolo di migliore arpista
è andato a una ragazza italiana,
Claudia Lamanna, di 26 anni.
Un riconoscimento che premia
una giovane musicista
che ha dedicato tutta la sua vita
allo studio di questo strumento meraviglioso.

La carriera di Claudia inizia molto presto
in giro per il mondo:
si è infatti esibita all’Opera House di Oslo,
alla Elgar Room della Royal Albert Hall di Londra,
alla Merkin Concert Hall di New York,
all’Auer Hall dell’Indiana University
di Bloomington.
Questi sono stati alcuni
dei più importanti palcoscenici.

Nel 2020 ha pubblicato il suo primo album,
The Royal Academy of Music Bicentenary Series.
Ciò che ha permesso a Claudia
di trionfare nella competizione
è stata certamente
la sua eleganza e il suo virtuosismo.
Adesso per Lamanna si prospetta
un futuro molto ricco di proposte di lavoro,
arrivate subito dopo la proclamazione,
che si vanno ad aggiungere
alle date dei concerti
già in programma per la prossima estate.

video.repubblica.it

video.repubblica.it
 CULTURA & SOCIETA’
 CULTURA & SOCIETA’

 Tato Grasso
Morta la fotografa Letizia Battaglia
Si è spenta all’età di 87 anni
la celebre fotoreporter Letizia Battaglia
nota in particolare per le sue foto
dei delitti di mafia.

Iniziò la sua carriera negli anni ‘60
e lavorò soprattutto a Palermo.
Tra le sue foto più celebri
quella del presidente Mattarella
con il corpo del fratello Piersanti,
che era stato ucciso dalla mafia.

Decise di smettere
di documentare i fatti di mafia
dopo l’uccisione del giudice Falcone
nel 1992.

È stata la prima donna europea
a ricevere, nel 1985,
il premio americano Eugene Smith.

Per cinque anni è stata anche
assessore al decoro urbano a Palermo
durante una delle giunte Orlando.
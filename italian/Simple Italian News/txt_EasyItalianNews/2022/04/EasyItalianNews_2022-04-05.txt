Listen online as you read:

ESTERI
ESTERI

 Ministry of Defense of Ukraine
Ucraina
Le immagini che arrivano
dalla città di Bucha, in Ucraina,
sconvolgono l’occidente.

Sono territori riconquistati dai russi
con estrema violenza.
Ci sono corpi con le mani
legate dietro la schiena,
persone in fosse comuni
con evidenti segni di tortura,
si parla di oltre 410 corpi.

Il presidente Zelensky
definisce l’eccidio
un crimine di guerra,
un genocidio perpetrato dalla Russia
che sta cercando di spazzare via
l’intera Ucraina.

Mosca afferma
che è tutta una montatura
organizzata dall’Ucraina
con foto truccate.

Le condanne sono durissime
e si richiedono a gran voce
nuove sanzioni
e un’indagine sull’accaduto,
con l’obiettivo
di portare i responsabili
davanti al tribunale penale internazionale
dell’Aja.

ESTERI
ESTERI

 Seb Daly / RISE
Hong Kong, Carrie Lam annuncia ritiro dalla corsa per la leadership
Carrie Lam,
burocrate di carriera
che nel 2017 è diventata
la prima leader di Hong Kong
di sesso femminile,
ha annunciato in una conferenza stampa
che il prossimo 30 giugno
segnerà la fine
dei suoi 42 anni
al servizio dell’isola.

Lam, il cui ultimo mandato
è stato caratterizzato da tensioni
a causa della controversa legge
sulla libertà di parola
imposta da Pechino
e da crescenti contagi
da Covid-19,
ha dichiarato di volersi dedicare
ai propri familiari.

La selezione del leader di Hong Kong
è determinata
da un comitato pro-Pechino
composto da circa 1500 membri,
e avverrà il prossimo 8 maggio.

Nonostante ancora
non siano state annunciate
candidature certe,
John Lee,
segretario capo di Hong Kong,
sarebbe una possibile opzione.

cronachedi.it

cronachedi.it
 ITALIA
 ITALIA

 Thirteen Of Clubs
17enne morta in ospedale a Perugia
All’ospedale Santa Maria della Misericordia
di Perugia
sono in corso delle indagini
riguardanti la morte
di una ragazza di 17 anni.

Maria Elia si è presentata
in pronto soccorso
il pomeriggio del 26 marzo
con difficoltà respiratorie
e qualche linea di febbre.

Il padre della ragazza
dichiara che era risultata
negativa al Coronavirus
e non aveva patologie pregresse.

Nel giro di poche ore
dall’arrivo in ospedale
la ragazza si è aggravata molto,
finendo in terapia intensiva
fino a quando non c’è stato
più nulla da fare.

Si è quindi accertato
che Maria Elia aveva contemporaneamente
l’influenza e una polmonite,
ma è stata riscontrata anche
la presenza di uno stafilococco.

Una delle ipotesi dei medici
è quella che possa essersi trattato
di influenza suina.

La procura di Perugia
ha aperto un fascicolo
per omicidio colposo contro ignoti
e ordinato l’autopsia del corpo.
Ma questa non ha chiarito
le cause della morte,
quindi ora si aspettano i risultati
degli esami istologici.

ESTERI
ESTERI

 Európai Bizottság/ Végel Dániel
Ungheria, nullo il referendum anti-Lgbtq+
Nonostante il suo successo
durante le elezioni
della settimana scorsa,
il premier ungherese Viktor Orban
ha subito una dura sconfitta
quando il referendum
sulla controversa legge anti-Lgbtq+
da lui promossa
è risultato nullo.

Il popolo ungherese è stato chiamato
a eleggere il proprio leader,
e a votare contemporaneamente
su una legge,
approvata dal parlamento nel 2021,
che vieta “la promozione dell’omosessualità”
ai minori.

Tuttavia, per mancanza di quorum,
cioè del numero minimo di votanti
necessario per convalidare un referendum,
esso è risultato nullo,
con grande soddisfazione
delle associazioni per i diritti umani.

Questa legge ha reso illegale
mostrare qualsiasi contenuto
con individui omosessuali o transessuali
a persone minorenni,
ed è risultata nell’avvio
di una procedura d’infrazione
dell’Unione Europea contro l’Ungheria.

 CULTURA & SOCIETA’
 CULTURA & SOCIETA’

 Pxfuel.com
2 aprile, Giornata mondiale della consapevolezza sull’autismo
Il 2 aprile si è celebrata
la Giornata mondiale
della consapevolezza sull’autismo.
Centinaia di monumenti,
in Italia e nel mondo,
si sono illuminati di blu.

La manifestazione è stata creata
dall’Assemblea generale dell’Onu
nel 2007.

In Italia un bambino su 77,
tra i 7 e i 9 anni,
manifesta un disturbo
dello spettro autistico:
i maschi ne sono più colpiti,
4,4 volte più delle femmine.

In genere i primi sintomi
si manifestano
tra i 14 e i 28 mesi di vita.

In Italia esiste una buona legge
sull’inclusione scolastica,
tuttavia il sostegno
è affidato spesso a insegnanti
che non hanno una formazione specifica.

Quando poi l’autistico diventa adulto
la sua gestione pesa
sulle spalle delle sole famiglie.
Isolamento sociale,
pochi servizi pubblici dedicati
e pregiudizio.
Queste sono le reali condizioni
delle persone con autismo.

Le associazioni sociali sulla disabilità
chiedono un intervento maggiore dello Stato
per sostenere economicamente le famiglie,
e una rete sociale efficiente
che integri i soggetti autistici
nella comunità a cui appartengono.

 CULTURA & SOCIETA’
 CULTURA & SOCIETA’

 Gage Skidmore
Will Smith lascia Academy Oscar dopo schiaffo a Chris Rock
Will Smith si è dimesso
dall’Academy degli Oscar
dopo l’episodio dello schiaffo
al comico Chris Rock.

Smith, infatti,
ha colpito il comico
a causa di una battuta
sulla moglie Jada Pinkett Smith.

Il gesto ha sollevato
numerose polemiche
e in molti hanno chiesto
che l’Academy condannasse
il gesto violento.

Dopo pochi giorni
lo stesso attore
ha deciso di dimettersi
con il seguente comunicato:
“L’elenco di coloro che ho ferito
è lungo e include Chris,
la sua famiglia,
molti dei miei cari amici
e persone care,
tutti quelli che erano tra il pubblico
e a casa” .

Smith si è quindi dimesso
e si è detto pronto ad accettare
qualsiasi provvedimento
che l’Academy dovesse prendere
nei suoi confronti.

Adesso, rischia che l’Oscar
vinto per la sua interpretazione
nel film “King Richard”
possa essere ritirato.

 CULTURA & SOCIETA’
 CULTURA & SOCIETA’

 Rhododendrites
Grammy: i vincitori
Si sono svolti a Las Vegas
i Grammy, gli oscar della musica,
durante i quali
è stato anche trasmesso
un video registrato
del presidente ucraino Zelensky
che ha invitato
a non lasciare nel silenzio il suo paese.

La serata ha visto
le vittorie di Jon Batiste
che ha ottenuto 5 premi,
tra cui l’ambito Album dell’anno.

Il duo Silk Sonic
ha portato a casa tre premi
tra cui i due premi
per canzone dell’anno.

Anche la giovane popstar Olivia Rodrigo
ha vinto 3 premi:
miglior album pop,
miglior performance pop individuale
e artista emergente.

E pure i Foo Fighters
hanno vinto tre premi,
tutti nella categoria rock,
e sono diventati la band americana
più premiata di sempre ai Grammy.

Sono tornati a mani vuote invece
Billie Eilish,
che aveva 7 candidature,
e Justin Bieber,
che ne aveva 8.
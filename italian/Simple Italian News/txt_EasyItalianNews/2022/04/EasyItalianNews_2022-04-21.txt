Listen online as you read:

ESTERI
ESTERI

 Piqsels.com
Europa, lanciato allarme per epatite acuta nei bambini
E’ stato lanciato l’allarme
in Europa
per il crescente numero di casi
di epatite acuta,
registrata nei bambini più piccoli.

Il primo caso
è stato registrato
il 5 aprile scorso in Scozia,
quando un bambino sano
è stato ricoverato
per un’infiammazione acuta e grave
del fegato.

I sintomi più comuni
sono dolore della parte superiore dell’addome,
nausea e ingiallimento della pelle.

Le segnalazioni si sono presto moltiplicate
nel Regno Unito,
per poi diffondersi in Spagna,
Danimarca, Paesi Bassi,
Irlanda e,
nelle ultime settimane,
anche negli Stati Uniti.

La malattia,
ora oggetto di studi
data la sua origine sconosciuta,
ha colpito bambini
dagli 1 ai 10 anni,
causando in alcune circostanze
l’insufficienza del fegato.

Per il momento,
nonostante i casi
abbiano ormai superato le centinaia,
in Italia la malattia
non è ancora stata rilevata.

ESTERI
ESTERI

Kabul, esplosioni vicino a un liceo causano almeno sei morti
L’ultima esplosione
di una serie di attacchi
avvenuti negli ultimi mesi
ha ora colpito Kabul,
la capitale dell’Afghanistan,
attualmente sotto il controllo
dei talebani.

Alla fine delle lezioni scolastiche
il pomeriggio del 19 aprile,
due esplosioni
hanno colpito un liceo
e un centro per l’apprendimento dell’inglese
nella zona ovest della città.

Secondo una fonte ufficiale,
sei persone avrebbero perso la vita,
e almeno undici altri individui
sarebbero rimasti feriti.
Tra di essi,
molti sarebbero studenti.

Nonostante l’attacco
non sia stato rivendicato,
si teorizza che sia opera
dei gruppi fondamentalisti islamici
che operano nella regione.

La minoranza Hazara,
residente nella zona colpita,
è spesso oggetto di questi attacchi,
nonché di frequente discriminazione
da parte del governo locale.

 ITALIA
 ITALIA

Drone contro la Torre di Pisa, multati due turisti
Nel giorno di Pasqua,
in una città presa d’assalto dai turisti,
un drone è andato a sbattere
contro la Torre di Pisa,
per fortuna senza causare danni.

Il drone era manovrato
da due giovani messicani.
La Polizia di Stato
è intervenuta subito
e ha sequestrato
l’apparecchio telecomandato.

I due giovani messicani,
un fratello e una sorella
di 18 e 26 anni,
sono stati multati per aver violato
il Codice della navigazione.
Infatti la legge stabilisce
che è reato sorvolare
sulle aree urbane e monumentali
senza la dovuta autorizzazione.

La Torre di Pisa è la più famosa
torre pendente del mondo.
Costruita nel 1173,
comincia a inclinarsi su un lato
prima del suo completamento
a causa dell’instabilità del suolo.
Viene completata nel 1350,
con le sette campane
che la caratterizzano
come campanile della cattedrale.

La Torre ha otto piani
ed è alta circa 56 metri.
La pendenza è di circa cinque metri
rispetto alla verticale
nel punto più alto.

Per motivi di sicurezza
l’accesso al pubblico
è da sempre limitato e controllato.

ESTERI
ESTERI

 Gage Skidmore
Biden a Obama: Mi ricandido alla presidenza degli Stati Uniti
Secondo il giornale The Hill,
il presidente Biden
sarebbe intenzionato a ricandidarsi
alla presidenza degli Stati Uniti.

Stando al giornale,
che cita anche alcune fonti,
Biden avrebbe personalmente confessato
a Barack Obama,
suo amico e collega nel partito,
l’intenzione di correre
per le elezioni del 2024.

Nonostante una popolarità
in netto calo,
solo il 38% degli americani
si dichiara soddisfatto
dell’attuale presidente,
Biden si ritiene infatti
“l’unico in grado
di sconfiggere Trump”.

In passato Joe Biden
aveva già parlato della possibilità
di una nuova candidatura,
sottolineando tuttavia
che sarebbe stato necessario
l’intervento del “fato”.

Se la notizia fosse confermata,
correrebbe come presidente
all’età di 82 anni.

SCIENZA
SCIENZA

Completata la mappa del genoma umano
Dopo 21 anni
e innumerevoli innovazioni tecnologiche,
un gruppo di scienziati
è stato in grado di completare
la mappa del genoma umano.

La mappa del DNA umano,
tradotta per la prima volta nel 2001,
ha costituito un importante passo avanti
per la scienza,
nonostante la presenza
di vari “passaggi” intraducibili
per via delle complesse tecnologie richieste.

Circa 200 milioni di basi
erano rimaste al buio,
equivalenti a circa l’8%
del genoma umano.

Ora la rivista Science
ha dedicato un’edizione speciale
al raggiungimento di questo traguardo:
il completamento della mappa del DNA
è stato possibile grazie
al consorzio di scienziati
“Telomere-to-Telomere (T2T)”.
Una mappa completa del genoma
renderà possibili importanti innovazioni
nel settore della medicina personalizzata,
e della diagnosi di malattie rare.

 CULTURA & SOCIETA’
 CULTURA & SOCIETA’

 Loren Javier
35 anni fa la prima puntata dei Simpson
Trentacinque anni dei Simpson,
nati dalla penna di Matt Groening
e diventati una serie tv vera e propria
nel 1989.

Homer, Marge, Lisa,
Bart e Maggie,
compongono una famiglia irriverente
e spesso politicamente scorretta,
che inizia a comparire in tv
durante gli intervalli pubblicitari
per pochi minuti.

Fonte di ispirazione dell’autore
fu proprio la sua infanzia,
a partire dalla città
in cui è ambientata la serie,
Springifield, città in cui
è cresciuto Groening.

Il debutto dei Simpson
avvenne il 19 Aprile 1987
con il cortometraggio intitolato
“Good night”.
L’enorme successo
portò la Fox
a trasmettere il cartone
in prima serata
con episodi di 30 minuti,
la cui prima stagione
iniziò il 19 Dicembre 1989.

gazzettadelsud.it

gazzettadelsud.it

 CULTURA & SOCIETA’
 CULTURA & SOCIETA’

Morta Catherine Spaak
È morta all’età di 77 anni
dopo una lunga malattia
l’attrice, cantante e presentatrice
Catherine Spaak.

Nata in Francia
da una famiglia di artisti,
era approdata al cinema giovanissima,
a soli 14 anni.

Per vent’anni,
dagli anni ’60 agli ’80,
ha recitato in molte commedie
tra cui i celebri ‘Il sorpasso’ di Risi
e ‘L’armata Brancaleone’ di Monicelli.

Era una delle attrici più celebri dell’epoca
e ha lavorato con molti grandi attori
come Gassman,
Alberto Sordi e Mastroianni.

Ha lavorato anche in televisione,
in particolare fu conduttrice
del talk show ‘Harem’
che durò per ben 15 stagioni.

È stata sposata per 4 volte
e ha avuto 2 figli.
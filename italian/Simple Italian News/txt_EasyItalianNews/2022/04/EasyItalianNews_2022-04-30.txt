Listen online as you read:

ESTERI
ESTERI

Ucraina, contadini in giubbotto antiproiettile sorreggono la resistenza
Rimangono inosservati eroi
del conflitto in Ucraina
i contadini
che negli ultimi mesi
hanno messo le famiglie in salvo
per rimanere poi a coltivare i campi
e a produrre cibo per l’esercito
e i civili rimasti nel paese.

In un video di Rai News,
si vede un gruppo di coltivatori di grano
mettersi alla guida dei propri trattori
muniti di giubbotto antiproiettile
ed elmetto militare,
per proteggersi
dai frequenti bombardamenti.

Un contadino ha commentato
“Siamo abituati,
e fortunatamente gli attacchi missilistici
sono perlopiù notturni”.

Oltre a provvedere
alle scorte di cibo,
allevatori e contadini
si sono nominati custodi
di alcune razze animali e vegetali
native delle loro regioni,
nella speranza di preservare
la biodiversità dell’Ucraina
fino alla fine del conflitto,
quando il paese
dovrà essere ricostruito.

ESTERI
ESTERI

 Comune Parma
Aung San Suu Kyi condannata a cinque anni di carcere per corruzione
Aung San Suu Kyi,
premio Nobel per la pace,
è stata condannata
a cinque anni di carcere
da un tribunale birmano
istituito dai militari golpisti.

Dopo la presa al potere dell’esercito
nel febbraio 2021,
Aung San Suu Kyi,
precedentemente consigliere di Stato,
è stata prima destituita
e poi arrestata
con 11 accuse di corruzione.

Secondo l’accusa
Suu Kyi avrebbe accettato una tangente
di 600mila dollari in contanti
e alcuni lingotti d’oro
da parte dell’ex governatore,
che ha già testimoniato ad ottobre
contro di lei.

L’imputata ha sempre negato queste accuse,
dichiarandole ingiuste
e volte a rimuoverla
dalla scena politica del paese.

Il processo è chiuso al pubblico
e non è ancora chiaro
se la donna dovrà scontare la pena
in carcere o agli arresti domiciliari,
come ha già fatto per molti anni in passato.

 ITALIA
 ITALIA

Green pass e mascherine al chiuso, cosa cambia da 1° maggio in Italia
Dopo oltre due anni di pandemia,
il 30 aprile scade l’ultimo decreto
con le regole anti Covid-19.
Ma ci sarà ancora un periodo di transizione
prima di eliminare del tutto
le misure protettive e restrittive.

Gli italiani infatti avranno l’obbligo
di indossare le mascherine Ffp2,
e in qualche caso soltanto chirurgiche,
fino al 15 giugno
in una serie di situazioni:
– sui mezzi di trasporto pubblico locale
come autobus, metropolitane, tram;
– in aereo, in nave
e sui treni a lunga percorrenza;
– nei cinema, nei teatri
e nelle sale da concerto;
– nei palazzetti dello sport al chiuso,
ma non negli stadi all’aperto;
– in qualità di lavoratori, utenti
e visitatori di ospedali,
strutture sanitarie e socio assistenziali,
incluse le Rsa;
– nelle scuole fino alla conclusione
dell’anno scolastico.

Dal 1° maggio invece
decade l’obbligo del Green Pass
quasi ovunque.
Anche i non vaccinati
possono tornare nei luoghi di lavoro
e non è richiesto neppure il tampone.
Fanno eccezione:
il personale medico e sanitario
con l’obbligo di vaccinazione
fino al 31 dicembre,
gli ultra 50enni,
le forze dell’ordine
e il personale scolastico
(docenti, operatori e alunni)
che lo mantengono fino al 15 giugno.

ESTERI
ESTERI

 Jonathan McIntosh
India, in fiamme la discarica a cielo aperto di Chennai
Un incendio è divampato
nella discarica di Chennai,
nello stato indiano
del Tamil Nadu.

I vigili del fuoco
sono al lavoro
per tentare di contenere l’incendio
scoppiato da oltre 24 ore.

Le fiamme hanno prodotto
una densa nuvola di fumo
che si è diffusa
nella zona circostante,
causando diversi problemi.

Oltre ad essere pericolosa
per la salute,
la nube sta riducendo la visibilità
su tutta l’area,
compresa la superstrada
adiacente alla discarica:
il traffico è quindi paralizzato.

Le cause dell’incendio
non sono ancora certe
ma, secondo gli esperti,
si tratterebbe di un fenomeno
di combustione spontanea
generato dal metano
prodotto dai rifiuti.

Il sindaco di Chennai
ha dichiarato:
“Anche se le fiamme
non sono ancora estinte,
l’incendio è stato circoscritto
e non ci sono rischi
che si espanda ulteriormente”.

ESTERI
ESTERI

Colombia, città ricoperta da schiuma tossica
La cittadina di Mosquera,
collocata a circa 30 chilometri
dalla capitale colombiana
di Bogotà,
soffre da mesi
a causa di un’invasione
di schiuma corrosiva,
che ha provocato gravi danni
alla salute dei residenti
e alle imprese del luogo.

La schiuma sarebbe causata
dagli scarti di detergenti
versati nel fiume Balsillas
da alcune imprese locali.
Nelle stagioni di pioggia,
il flusso del fiume aumenta,
e il vento trasporta la schiuma
sulle strade della città.

Secondo El Espectador,
la schiuma conterrebbe sostanze
che la rendono “altamente dannosa
per la salute”.
Infatti, alcuni cittadini
hanno dichiarato di aver sviluppato
problemi alle vie respiratorie.

La situazione sarebbe stata denunciata
anni fa alle autorità,
ma i responsabili
non sarebbero ancora stati sanzionati.

 ITALIA
 ITALIA

 Jonathan McIntosh
Arrestato chef stellato Giovanni Maspero
Nella mattinata del 27 aprile
è stato arrestato Giovanni Maspero,
chef e titolare del ristorante stellato
“I Tigli in Theoria”.

Il locale si trova in centro a Como
e anche quest’anno
è stato premiato
con una stella della guida Michelin.

Lo chef è stato accusato
di bancarotta fraudolenta,
distrazione e frode fiscale,
e al momento è agli arresti domiciliari
come misura cautelare.

Oltre a ciò il giudice
per le indagini preliminari
ha stabilito un sequestro preventivo
di 18 milioni di euro
e delle sue quote in liquidazione
di due delle sue società
implicate nelle indagini.

Le imposte e i contributi
che la sua società
sarebbe riuscita ad evadere
ammontano a circa 107 milioni di euro.

 SPORT
 SPORT

 Inge Knoff
Liverpool-Villareal 2-0
Nella partita d’andata
delle semifinali di Champions League
il Liverpool ha battuto il Villareal
con il punteggio di 2-0.

La squadra inglese ha dominato la partita
fin dai primi minuti
ma nonostante alcune occasioni da gol
non è riuscita a segnare
nel primo tempo.

Dopo l’intervallo
all’inizio della ripresa
Henderson trova il gol,
complice una sfortunata deviazione di Estupiñan.
Il Liverpool trova il gol del raddoppio
appena due minuti dopo
grazie a una rete di Manè.

Da lì in poi la squadra di Klopp
amministra il risultato
sfiorando anche il terzo gol
in un paio di occasioni.

Martedì 3 maggio in Spagna
si giocherà la partita di ritorno.
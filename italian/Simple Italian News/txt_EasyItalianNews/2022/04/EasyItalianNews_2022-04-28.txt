Listen online as you read:

ESTERI
ESTERI

Trump sanzionato per oltraggio alla corte, dovrà pagare 10mila dollari al giorno
Donald Trump è stato sanzionato
per oltraggio alla corte
e condannato a pagare
10.000 dollari al giorno
per non aver presentato
dei documenti fiscali
che gli erano stati richiesti
nel corso di un’indagine.

La procura, infatti, sta indagando
sulla Trump Organization
e sul valore dei suoi beni.

La Corte Suprema deve quindi accertare
che l’organizzazione non abbia dichiarato
un valore superiore a quello reale
per ottenere dei prestiti
con un tasso più vantaggioso.

Inoltre, le false dichiarazioni
potrebbero riguardare anche il fisco;
i documenti sarebbero stati alterati
per pagare meno tasse.

Trump e i suoi figli maggiori,
Ivanka e Donald junior,
sono quindi indagati
per frode bancaria ed evasione fiscale.

L’ufficio dell’ex presidente
non ha ancora fornito
la documentazione riguardante
proprio il patrimonio personale
di Donald Trump.
La corte suprema ha quindi deciso
di sanzionare Trump
per 10.000 dollari al giorno
finché non verrà mostrata
la documentazione richiesta.

L’ex presidente ha dichiarato,
in merito all’indagine,
di essere vittima
di una “caccia alle streghe”
di natura politica.

ESTERI
ESTERI

 Boevaya mashina
Gazprom interrompe forniture di gas in Polonia e Bulgaria
Le forniture di gas russo
in Polonia e in Bulgaria
sono state interrotte
martedì 27 aprile,
secondo ciò che la presidente
della Commissione Europea
von der Leyen
ha definito un ricatto
al quale “siamo preparati […]”.

Gazprom, società russa
distributrice di gas in Europa,
avrebbe infranto i termini
del suo contratto di fornitura
in Polonia e Bulgaria
convertendo il pagamento
dai dollari ai rubli,
e interrompendo il servizio
quando la richiesta
non è stata soddisfatta.
Di conseguenza, il prezzo del gas
è presto aumentato fino al 10%,
minacciando la sicurezza energetica
del resto del continente.

Fortunatamente Pgnig,
la compagnia di gas polacca,
ha fatto scorta negli ultimi mesi,
e le temperature estive
renderanno la minaccia minore
per i consumatori.

 ITALIA
 ITALIA

Anziani aggrediti dal figlio con una fiocina
Dramma all’alba del 27 aprile
nel Sassarese:
un uomo di 47 anni
ha aggredito i suoi genitori
con un coltello e un fucile da pesca,
provocando gravi lesioni.

I due sono stati trasferiti
all’ospedale di Sassari
con emergenza di codice rosso.

Il colpevole, Alberto Picci,
è stato fermato dai carabinieri
e portato nella caserma di Valledoria.

Secondo le ricostruzioni,
Picci si sarebbe svegliato
in stato confusionale,
e avrebbe poi aggredito
i suoi genitori.

All’arrivo dei soccorsi
il padre era privo di sensi,
mentre la madre era cosciente.

ECONOMIA
ECONOMIA

 Solen Feyissa
Musk offre 44 miliardi per Twitter
Elon Musk ha deciso di comprarsi
il social media Twitter,
e ha offerto al consiglio d’amministrazione
la cifra di 44 miliardi.

Il consiglio, che inizialmente sembrava
non voler cedere il controllo a Musk,
ha invece accettato l’offerta
e l’accordo dovrebbe concludersi
entro la fine del 2022.

Con questa acquisizione
Twitter lascerebbe Wall Street
e diventerebbe una società privata
interamente controllata da Musk.

Al momento il miliardario
non ha ancora svelato
quali siano i suoi piani
per quanto riguarda il social:
finora ha semplicemente detto
che Twitter dovrebbe cambiare
e dovrebbe basarsi su un algoritmo open-source.

“La libertà di parola è il fondamento
di una democrazia funzionante
e Twitter è la piazza della città digitale
dove vengono dibattuti argomenti vitali
per il futuro dell’umanità”,
queste le parole di Musk.

ECONOMIA
ECONOMIA

Calano le tariffe dei voli Milano – New York
La gente ha molta voglia di viaggiare
e finalmente è tornata a farlo.
L’ambito mercato aereo
tra la città di Milano e la Grande Mela
risponderà a questa nuova tendenza
abbassando le tariffe aeree del 18%,
circa 79 euro a passeggero.
Saranno addirittura più basse
del periodo prima del Covid.

La tratta Milano-New York
è molto importante per le compagnie aeree
perché è fondamentale
pure per chi viaggia per affari.

Di conseguenza anche gli aerei
saranno di classe superiore,
dato che dovranno garantire
viaggi veloci e confortevoli.

Le nuove tariffe sono state proposte
da ben sette compagnie aeree
che si stanno sfidando
a colpi di offerte
sui prezzi dei biglietti
per la conquista del traffico aereo
più ambito in Italia.

A inaugurare la stagione
è stato l’Airbus A321neo
dell’aviolinea francese La Compagnie,
casualmente l’ultima arrivata
sulla tratta Milano-New York.
Le concorrenti sono le già famose
American Airlines, Delta Air Lines,
United Airlines, Ita Airways,
Neos e Emirates.

milano.corriere.it

milano.corriere.it

 TECNOLOGIA
 TECNOLOGIA

Crew 4 comincia il suo viaggio verso la Stazione spaziale internazionale
La navicella Dragon Freedom
di SpaceX
ha cominciato il suo viaggio
verso la Stazione spaziale internazionale,
partendo il 27 aprile
dal Kennedy Space Center,
in Florida,
al suono di applausi
dalla sala di comando della Nasa.

Tra i quattro astronauti
coinvolti nella missione Minerva,
vi è Samantha Cristoforetti,
celebre astronauta italiana
che ha compiuto
il suo primo soggiorno nello spazio
nel 2014.

Assieme a lei,
Kjell Lindgren, Bob Hines,
e Jessica Watkins
completano l’equipaggio Crew 4,
il cui arrivo alla stazione
è previsto per mezzanotte e un quarto
di giovedì.

La missione Minerva
durerà circa sei mesi,
ed è motivata
da oltre 150 esperimenti,
alcuni dei quali
vogliono fare luce
sugli effetti dell’assenza di gravità
sugli esseri umani.

 CULTURA & SOCIETA’
 CULTURA & SOCIETA’

 Gil Zetbase
Cannes, gli ucraini chiedono di togliere la “Z” dal titolo del film di apertura
L’Ukraine Institute,
che rappresenta
la cultura ucraina nel mondo,
ha inviato una lettera ufficiale
al Festival di Cannes
perché venga cambiato il titolo al film
che aprirà la 75ª edizione della rassegna.

La pellicola “incriminata”
è del regista francese Michel Hazanavicius
ed è una commedia sugli zombi.
Il suo titolo internazionale è “Final Cut”,
ma a Cannes è stato registrato
con il titolo francese “Z (Comme Z)”.

Il motivo della protesta,
secondo Kiev,
è che la Z rimanda al simbolo
impresso sui carri armati di Putin.
Ma il film è stato girato
prima della guerra
e non riguarda affatto
il conflitto russo-ucraino.

Nonostante ciò,
il direttore generale dell’Istituto
sostiene che “cambiare il titolo
è un gesto contro la barbarie, la violenza
e il terrore dell’esercito russo,
a nome di tutte le vittime
della regione di Kiev,
Mariupol e Kharkiv”.

Hazanavicius ha risposto:
“Ho chiamato il mio film ‘Z (Comme Z)’
perché è una commedia di zombi
ed è ispirata a quella che in Francia
chiamiamo ‘serie Z’
oppure ‘film di serie B’ in America.
Sapere che questo titolo
ha causato angoscia al popolo ucraino
mi fa sentire impotente e molto triste,
perché è l’ultima cosa che volevo fare”.
Listen online as you read:

ESTERI
ESTERI

 Solen Feyissa

Arabia Saudita, condannata a 45 anni per post sui social
In Arabia Saudita
una donna è stata condannata
a 45 anni di carcere
per i suoi post sui social.

La notizia è stata diffusa
dalla Ong per i diritti umani
Democracy for the Arab World Now (Dawn),
che ha riportato i documenti
della sentenza in appello.

L’accusa per Nourah al-Qahtani,
questo il nome della donna,
è di “aver usato Internet
per lacerare il tessuto sociale”
e per “violazione dell’ordine pubblico”.

La sentenza arriva a poche settimane
da un altro caso simile
che ha fatto molto discutere:
la condanna di una donna
a 34 anni di carcere
per avere retwittato
alcuni post di dissidenti.

Abdullah Alaoudh,
esponente per i diritti umani di ‘Dawn’,
ha dichiarato in merito:
“La condanna a 45 anni
di Nourah al-Qahtani
mostra quanto le autorità saudite
si sentano legittimate
nel punire anche le critiche più lievi
dei suoi cittadini”.

 ITALIA
 ITALIA

L’ospedale San Martino di Genova sospende interventi non urgenti
L’ospedale San Martino di Genova,
il più grande in Liguria,
ha sospeso tutti gli interventi chirurgici
programmati per i prossimi tre mesi
a causa della carenza
di personale sanitario.

Gli unici interventi
che verranno garantiti
saranno quelli d’urgenza
e oncologici.

Il direttore generale dell’ospedale
ha dichiarato che mancano
almeno 230 infermieri
e c’è una forte assenza
anche di tecnici di laboratorio,
anestesisti e radiologi.

Secondo una stima generale
verranno rimandate a dicembre
più di 200 operazioni non urgenti
come ad esempio per guarire
ernie o varici.

Questo provvedimento
non ha precedenti
nella storia dell’ospedale
e ha scatenato
molte critiche e polemiche
da parte del Consiglio Regionale.

genova.repubblica.it

genova.repubblica.it
ESTERI
ESTERI

Grecia, vacanzieri in catamarano salvano naufrago siriano
La notte del 25 agosto
un gruppo di italiani
in vacanza su un catamarano
nei pressi dell’isola di Kos,
in Grecia,
ha sentito una voce gridare aiuto
nelle acque circostanti.

Dopo circa 15 minuti,
il gruppo ha individuato
un giovane migrante siriano di 25 anni,
che galleggiava in acqua
con un giubbotto di salvataggio.

Dopo avergli lanciato una fune,
i vacanzieri sono riusciti
a far salire l’uomo sul catamarano,
dove la sua ipotermia
è stata curata con una coperta termica
e del latte caldo.

Il comandante dell’imbarcazione
ha avvertito le forze dell’ordine greche,
che hanno accolto il naufrago a bordo
e cominciato le ricerche
di due suoi compagni,
apparentemente dispersi
ne corso del tragitto
verso l’Europa.

 ITALIA
 ITALIA

 Raimond Spekking

Fa inversione a U in autostrada
Un Suv bianco,
mentre era in autostrada,
ha fatto inversione di marcia.
Sembra quasi la scena
di un film poliziesco,
invece è quello che è successo
alle porte di Roma.

Sull’autostrada A1,
un uomo avrebbe effettuato
un’inversione a U (assolutamente illegale),
mettendo a rischio le auto
che stavano percorrendo la corsia
in senso opposto.

Fortunatamente la Polizia stradale
ha visto la scena
attraverso le telecamere presenti
sul tratto autostradale
e ha inviato immediatamente una pattuglia
per fermare l’autista irresponsabile.

Si tratterebbe di un uomo di origine straniera,
che ha avuto questa brillante idea
perché aveva sbagliato strada.
Secondo la sua dichiarazione,
si stava recando a Roma,
ma ha sbagliato direzione,
e quindi il navigatore della sua auto
gli avrebbe consigliato di fare inversione.

Al momento l’uomo è stato sanzionato
con una multa fino a 8mila euro,
e con il ritiro della patente.
La Polizia inoltre si starebbe occupando
di inviare un rapporto
su quanto accaduto
anche alle autorità del Paese del conducente,
in modo da assicurarsi che la patente
non gli venga più rilasciata.

SCIENZA
SCIENZA

Lancio di Artemis I sulla luna, rimandato per problemi tecnici
La Nasa ha rimandato
il lancio di Artemis I
a causa di un problema tecnico
a uno dei motori.

Dapprima il conto alla rovescia
era stato sospeso
e poi è stato rimandato di qualche giorno.

Artemis I ha l’obiettivo
di riportare l’uomo sulla Luna
dopo oltre cinquant’anni
dall’allunaggio di Armstrong e Aldrin.
La prossima “passeggiata” sul suolo lunare
è prevista nel 2024:
Artemis I è un test di preparazione.

La vera protagonista è Orion,
la prima astronave per viaggiare
nello spazio profondo.
Nella prossima missione, Artemis II,
ci sarà anche l’equipaggio,
composto da quattro astronauti.

Per ora invece viaggerà “sola”,
e a bordo ci saranno dei manichini
dotati di sensori,
per capire gli effetti del viaggio
su un essere umano.

Il lancio di Orion
era previsto il 29 agosto
dal vettore Space Launch System (SLS),
“il più potente mai costruito”.
Alto 98 metri,
può portare fino a 30 tonnellate
verso la Luna.
È stato costruito dalla Boeing
ed è costato circa 22 miliardi di dollari.

Insieme ad Orion
viaggerà anche ArgoMoon,
l’unico satellite europeo
a bordo della missione,
progettato e assemblato
dall’azienda torinese Argotec.

 CULTURA & SOCIETA’
 CULTURA & SOCIETA’

<>Dmitry Aleshkovskiy

Russia, muore Mikhail Gorbaciov a 91 anni
E’ morto all’età di 91 anni
Mikhail Gorbaciov,
l’ultimo segretario generale
del Partito Comunista dell’URSS
prima del suo crollo
nel 1991.

Gorbaciov si è spento in ospedale
dopo una lunga malattia,
e verrà seppellito
nel cimitero Novodevichy a Mosca.

Il segretario verrà ricordato
per il suo ruolo
nel processo di riforme “Perestrojka”,
cioè ricostruzione,
il quale risultò in un primo dialogo
tra l’Oriente e l’Occidente
dopo decenni di Guerra Fredda.

Degno di nota
è anche il suo impegno
per la riduzione dell’arsenale nucleare
firmato con il presidente americano Reagan,
che contribuì alla sua nomina
per il Nobel per la pace
nel 1990.

Il governo di Gorbaciov
fu segnato anche da alcune disgrazie.
Tra di esse,
il silenzio iniziale
in occasione della catastrofe di Chernobyl,
e la soppressione di movimenti indipendentisti
in Lituania.

 SPORT
 SPORT

Mondiali di pallavolo: Italia agli ottavi
La nazionale italiana maschile di pallavolo
si è qualificata agli ottavi di finale
con un turno d’anticipo
dopo aver battuto la Turchia
per 3-0.

Gli azzurri avevano iniziato bene
la loro avventura mondiale
sconfiggendo il Canada all’esordio
senza perdere un solo set.

Con la Turchia l’Italia ha replicato
la buona partita d’esordio
ed è risultata ancora più convincente,
vincendo nettamente i 3 set
e senza mai dare ai turchi
la possibilità di riaprire la partita.

Bene Lavia che ha realizzato 14 punti
così come Romanò e Michieletto
con 13 e 12 rispettivamente.

La terza e ultima partita
con la Cina,
nonché i risultati degli altri gironi,
saranno determinanti
per scoprire l’avversaria
agli ottavi.
Listen online as you read:

 ITALIA
 ITALIA

Foreign fighter italiano morto in Ucraina
Il foreign fighter Benjamin Giorgio Galli,
di origini italo-olandesi,
è morto in Ucraina
a causa di una bomba a grappolo.

Il ragazzo di 27 anni
si era unito
alla legione straniera ucraina
nella guerra contro la Russia.

A dare conferma della sua morte
è stata la madre
che si trova a Kiev con il marito,
in attesa di recuperare la salma del figlio
e riportarla in Olanda
dove lui risiedeva.

La madre ha dichiarato che il figlio
“era soddisfatto della sua scelta.
Sapeva di poter morire
ma si sentiva nel posto giusto”.

Il padre ha dichiarato che prossimamente
verrà organizzata una messa
in ricordo del figlio
in provincia di Varese,
dove era nato e cresciuto.

Galli è il secondo
foreign fighter italiano
morto in Ucraina
dall’inizio del conflitto.

ESTERI
ESTERI

 Presidential Executive Office of Russia, Kremlin.ru

Russia, Putin mobilita le riserve durante discorso alla nazione
In un discorso televisivo alla nazione,
il presidente russo Vladimir Putin
ha annunciato una mobilitazione parziale
dei militari
con previa esperienza nell’esercito nazionale,
escludendo quindi i militari di leva.

Putin ha giustificato
il richiamo di 300.000 riservisti
accennando alla necessità
di controllare
i “territori liberati” in Ucraina,
e alludendo alla parziale “liberazione”
del Donbass.

Il presidente ha continuato
dicendo che l’offensiva in Ucraina
è stata “inevitabile”,
e che il supporto
offerto a loro dall’Occidente
è volto a “indebolire,
dividere e distruggere la Russia”.

Infine, senza un’ombra di ironia,
Putin ha dichiarato
che chiunque minacci
“l’integrità territoriale russa”
verrà respinto
con “tutti i mezzi disponibili”,
alludendo dunque
alle armi nucleari.

 ITALIA
 ITALIA

 Bbruno
Nessuna responsabilità civile di Autostrade per l’Italia per il crollo del ponte a Genova
Le due società che costruiscono
e controllano la rete autostradale italiana,
e ne gestiscono la manutenzione,
Autostrade per l’Italia (Aspi)
e Società progettazioni edili autostradali (Spea),
non saranno responsabili civili
nel processo per il crollo
del ponte Morandi a Genova.

Lo ha stabilito una recente udienza,
grazie al parere favorevole
dei pubblici ministeri.
Soltanto i singoli imputati
pagheranno i risarcimenti previsti.

Il processo è cominciato il 7 luglio:
si sono costituite parti civili
persone fisiche, associazioni, enti,
aziende che chiedono un risarcimento.

Molte delle famiglie delle vittime
sono già state risarcite
da Autostrade per l’Italia e Spea
per la responsabilità amministrativa.
Le due società hanno patteggiato,
versando in totale
circa 30 milioni di euro.

I singoli imputati nel processo civile
sono invece 59,
tra dirigenti,
funzionari e tecnici.

Le accuse sono:
omicidio colposo plurimo,
omicidio stradale, crollo doloso,
omissione d’atti d’ufficio,
attentato alla sicurezza dei trasporti,
falso e omissione dolosa
di dispositivi di sicurezza
sui luoghi di lavoro.

Nel grave incidente
del 14 agosto 2018
sono morte 43 persone.

ESTERI
ESTERI

 midorisyu

Tokyo, uomo si dà fuoco davanti a residenza premier
A Tokyo un uomo
si è dato fuoco
davanti alla residenza
del primo ministro Fumio Kishida.

L’uomo si sarebbe cosparso di benzina
per poi bruciarsi
in segno di protesta.
Secondo le ricostruzioni, infatti,
prima del gesto estremo
avrebbe detto alla polizia
di essere contrario
ai funerali di stato
per l’ex premier Shinzo Abe.

Vicino al luogo del gesto
è anche stata trovata una lettera
che esprimeva la stessa opinione:
“Mi oppongo fermamente”.

L’uomo è riuscito a sopravvivere
e ha dichiarato
di aver agito spontaneamente.

Non è ancora stato identificato
ma sembra che si tratti
di una persona di circa 70 anni.

Non è il primo caso,
anche se si tratta sicuramente
del più estremo,
di opposizione ai funerali di stato
per Abe:
secondo un sondaggio
più del 60% dei cittadini
sarebbe infatti contrario
e ne chiederebbe l’annullamento.

 ITALIA
 ITALIA

 World Economic Forum

Draghi eletto statista dell’anno
Il premier Draghi ha ricevuto il premio
come statista dell’anno
dall’Appeal of Conscience Foundation
nel primo dei 4 giorni
che trascorrerà a New York,
dove parlerà all’assemblea generale
delle Nazioni Unite.

Ha tenuto il suo discorso di ringraziamento
durante il gala
all’Appeal of Conscience Foundation,
in apertura del quale,
una cantante lirica
ha intonato l’inno di Mameli.

Henry Kissinger,
ex segretario di stato americano,
lo ha celebrato
come un leader “visionario”
e “risolutore di problemi”.

Rilevante anche la motivazione del premio,
assegnato per “la lunga leadership poliedrica
nella finanza e nel pubblico servizio
di cui hanno beneficiato l’Italia e l’Unione europea,
e che ha aiutato
la cooperazione internazionale”.

ECONOMIA
ECONOMIA

 Hloom Templates

Cresce la ricchezza globale, e i ricchi diventano più ricchi
Uno studio pubblicato
dal Credit Suisse Research Institute
ha rivelato che nel corso del 2021
la ricchezza a livello globale
è cresciuta sostanzialmente
rispetto all’anno precedente.

Il Global Wealth Report ha evidenziato
un aumento del 9,8%
rispetto all’anno precedente.
Nonostante ciò,
la ricchezza continua a concentrarsi
nelle mani dei più ricchi.
Infatti, l’1% della popolazione più benestante
detiene il 45,6% dei patrimoni privati,
e il numero di milionari è cresciuto
fino a raggiungere 62,5 milioni.

Il maggiore incremento di ricchezza
è stato registrato in quest’ordine
da India, Francia,
Stati Uniti, Italia e Canada.

Le previsioni per i prossimi anni
sono meno rosee
per via di tensioni geopolitiche,
inflazione,
e un innalzamento dei tassi d’interesse,
i quali potrebbero aggravare
la disuguaglianza economica
anche nei paesi più ricchi.

 CULTURA & SOCIETA’
 CULTURA & SOCIETA’

 Maximilian Bühn

Timothée Chalamet sulla copertina di Vogue UK
La copertina di Vogue U.K.
sta per ospitare,
per la prima volta negli ultimi 106 anni,
un volto maschile:
quello dell’attore Timothée Chalamet.
Finora sulla copertina della rivista britannica
sono apparsi degli uomini,
ma sempre accompagnati
da figure femminili.

L’attore, già noto
nel mondo del cinema e della moda
per il suo stile molto personale e originale,
poserà da solo
per la rivista britannica.
La sua bellezza,
oltre alla sua bravura,
sono le caratteristiche più spiccate
di questo ragazzo
che ha raggiunto già molti traguardi
a soli 26 anni.

Le ultime apparizioni dell’attore
sono state sul red carpet
della Mostra del Cinema di Venezia,
dove aveva sfoggiato
un look davvero molto interessante,
per alcuni versi androgino.
E forse è proprio questo
il segreto del suo successo,
anche nel mondo della moda maschile e femminile.
Sicuramente il suo stile
e le sue performance
rompono tutti gli schemi
e le imposizioni di genere.

Il caporedattore di Vogue,
Edward Enninful,
ha scelto Chalamet
per il numero di ottobre,
e lo scatto è stato realizzato
da Steven Meisel:
nella foto di copertina l’attore indossa
una collana di perle,
mentre nelle altre foto
all’interno della rivista
lo vedremo con una parrucca rosa
e dei pantaloni di pelle.
Forse un tentativo dell’attore
di avvicinarsi anche al mondo della moda
come modello?

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
Donations pay our writers and editorial staff. You could help, too!

Donate in British pounds
Donate in American dollars
Donate in Australian dollars
Donate in euros

Donate in British pounds
British pounds
Donate in American dollars
American dollars
Donate in Australian dollars
Australian dollars
Donate in euros
euros
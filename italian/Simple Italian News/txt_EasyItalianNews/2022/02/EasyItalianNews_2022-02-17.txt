Listen online as you read:

ESTERI
ESTERI

 Vitaly V. Kuzmin
Crisi in Ucraina, a che punto siamo?
A conclusione dell’incontro tra Putin
e il cancelliere tedesco Olaf Scholz,
il Cremlino ha annunciato la disponibilità
a ritirare alcune truppe russe e bielorusse
ai confini dell’Ucraina,
formalmente impegnate
in esercitazioni militari in Bielorussia,
molto vicino ai confini ucraini.

Secondo Washington
le forze russe che si trovano attualmente
vicino ai confini dell’Ucraina
sono oltre 130 mila.

Alcuni osservatori riferiscono
che la Cina,
il più importante alleato internazionale della Russia,
abbia chiesto alla Russia
di aspettare la fine delle Olimpiadi
per invadere l’Ucraina,
per non compromettere
la buona riuscita della competizione.

La vice segretaria statunitense agli Esteri,
Wendy Shelman,
ha detto esplicitamente:
“Se diamo via libera a Putin,
stiamo anche consegnando Taiwan
a Xi Jinping”.

Nei giorni scorsi Biden,
al telefono con il presidente ucraino
Volodymyr Zelensky,
ha riaffermato l’impegno degli Usa
a garantire la sovranità
e l’integrità territoriale ucraine
e, in caso di aggressione,
gli Usa e i suoi alleati
“risponderanno rapidamente
e in modo deciso”.

La Casa Bianca spinge gli alleati europei
a colpire l’export russo di gas,
in caso di invasione.
Ma diversi Paesi,
come Germania e Italia,
non sarebbero in grado di reggere
un blackout energetico russo.

ESTERI
ESTERI

 Gillfoto
Canada, affonda un peschereccio spagnolo
E’ di 4 morti e 17 dispersi
il bilancio del naufragio
del peschereccio spagnolo Villa de Pitanxo,
partito dalla Spagna
e affondato in acque canadesi,
di fronte a Terranova.

Si tratta di uno dei più gravi naufragi
degli ultimi anni
per la marina spagnola.

I membri dell’equipaggio
erano in 24,
due in più rispetto alle previsioni
a causa di cambi dell’ultimo momento.
A bordo c’erano 16 spagnoli,
5 peruviani e 3 ghanesi.

Il peschereccio sarebbe affondato
intorno alle 6 del mattino italiane.
I satelliti hanno perso il segnale;
molto probabilmente il “blue box”,
un dispositivo di identificazione del peschereccio,
è andato fuori uso.

Tre delle 4 zattere di salvataggio
sono state individuate
alcune ore dopo,
2 di esse completamente vuote
e una trasportava solo 3 superstiti.

ESTERI
ESTERI

 Secom Bahia
Brasile, inondazioni a nord di Rio de Janeiro
Le forti piogge
cadute in Brasile
nelle ultime ore
hanno causato gravi danni
a Petrópolis
nello stato di Rio de Janeiro.

Le vittime sono almeno 23.
Le piogge torrenziali
hanno provocato
frane e inondazioni,
allagando il centro storico
e lasciando il paese distrutto.

Secondo il dipartimento
dei vigili del fuoco
sono caduti oltre 25cm di pioggia
in 3 ore;
una quantità superiore alle stime
per l’intero mese di febbraio.

I pompieri e le squadre
di ricerca e di soccorso
sono intervenuti immediatamente
per cercare di individuare
e salvare eventuali superstiti.

Il presidente Bolsonaro,
attualmente in Russia
per una trasferta ufficiale,
ha assicurato
di aver mobilitato la sua squadra
per fornire aiuto immediato.
“Tornerò venerdì,
Dio consoli i parenti delle vittime”,
ha commentato su Twitter.

 ITALIA
 ITALIA

 Archeologo
Discute la tesi in macchina e si laurea con il massimo dei voti
La discussione della tesi di laurea
è uno dei momenti più importanti
nella vita di uno studente italiano.
Qualsiasi imprevisto
viene accuratamente evitato,
nei limiti del possibile.

Quello che è successo a Elisa Santacroce
lo scorso 7 febbraio,
non poteva proprio essere evitato.
Durante il percorso
verso l’università di Genova,
sull’autostrada,
c’è stato un maxi incidente
causato dal maltempo,
che ha letteralmente paralizzato il traffico.

Il suo professore, però,
ha avuto un’idea
che si è rivelata geniale:
quella di permettere alla studentessa
di discutere la tesi al telefono.
La discussione, per quanto insolita,
è andata molto bene,
ed Elisa si è laureata
con il massimo dei voti.

Nonostante il suo desiderio
fosse quello di presentare il suo lavoro
di fronte a una commissione,
Elisa Santacroce adesso
è dottore in Servizio sociale,
e passerà alla storia
come la studentessa
che si è laureata in autostrada.

ECONOMIA
ECONOMIA

 Daniel Oberhaus
Elon Musk dona 6 miliardi di dollari in beneficenza
Elon Musk,
l’uomo più ricco al mondo,
ha donato in beneficenza
5 milioni di azioni
della sua azienda automobilistica,
Tesla,
per un valore
di 5,75 miliardi di dollari.

La donazione è avvenuta
tra il 19 e il 29 novembre 2021,
ma ancora non è pubblico
il nome dell’ente di beneficienza.

Musk, rispondendo su twitter
a David Beasley,
direttore esecutivo
del World Food Programme,
il programma alimentare mondiale
delle Nazioni Unite,
aveva scritto:
“Se, come sostenete,
6 miliardi di dollari
risolveranno la fame nel mondo,
venderò le azioni Tesla proprio ora”.

Ma secondo i dati
del Chronicle of Philanthropy,
l’imprenditore sudafricano
è stato il secondo più grande donatore
lo scorso anno,
subito dopo il fondatore di Microsoft
Bill Gates.

 SPORT
 SPORT

 Stefan Brending
Argento per Sofia Goggia alle Olimpiadi
Una splendida doppietta azzurra
sul podio della gara
di discesa libera femminile
alle Olimpiadi di Pechino.

Sofia Goggia ha infatti conquistato
la medaglia d’argento
dietro alla svizzera Suter.

Per la Goggia un risultato straordinario
considerando l’infortunio patito
appena tre settimane fa
che aveva reso incerta
la sua partecipazione ai giochi.

L’azzurra con tenacia
è riuscita a recuperare
e a volare a Pechino.

Per Goggia è la seconda
medaglia olimpica consecutiva in discesa
dopo l’oro in Corea.

A completare il podio di giornata
è stata un’altra atleta italiana,
Nadia Delago,
che ha conquistato così
la prima medaglia olimpica in carriera.
Da segnalare anche l’ottimo
quinto posto di Elena Curtoni.

sport.sky.it

sport.sky.it
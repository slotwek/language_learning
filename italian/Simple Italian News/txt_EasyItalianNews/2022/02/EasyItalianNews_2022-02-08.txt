Listen online as you read:

ESTERI
ESTERI

Marocco, muore il bambino caduto nel pozzo
E’ morto il piccolo Ryan,
il bambino di 5 anni
caduto in un pozzo
a Bab Berrad, in Marocco.

In un comunicato,
il gabinetto della casa reale
ha comunicato che il bimbo
è morto per le ferite
riportate durante la caduta.

I soccorritori hanno estratto il corpo
dal pozzo
dopo oltre 100 ore.
Sono entrati scavando un tunnel
con 6 escavatori
e sono avanzati all’interno
seguiti dai medici.

Secondo i tecnici
il bambino era a una profondità
di 32 metri
in un punto in cui il pozzo,
è largo 20-30 cm.

Dopo la notizia
della morte di Ryan,
il re del Marocco, Mohammed VI,
ha telefonato alla famiglia
per porgere le proprie condoglianze.

ESTERI
ESTERI

 Fibonacci Blue
Afroamericano ucciso da agenti, nuove proteste a Minneapolis
Un ragazzo afroamericano di 22 anni
è stato ucciso dalla polizia
di Minneapolis
nel corso di una “no-knock warrant”,
ovvero una di quelle perquisizioni
eseguite senza alcun preavviso.

Nel video della bodycam dell’agente
si vede il giovane
steso sul divano
con addosso una coperta,
assopito davanti alla televisione.

Non appena il ragazzo,
sorpreso dall’irruzione,
tenta di alzarsi
viene raggiunto
da 3 colpi di pistola
che lo uccidono sul colpo.

L’accaduto ha scatenato
numerose proteste
e una manifestazione
che ha radunato migliaia di persone.

Ad aggravare la situazione
ci sarebbe un grave errore
della polizia:
il giovane ucciso,
Amir Locke,
non era infatti il destinatario
della perquisizione.

Dopo la rivelazione di questo particolare
molti hanno chiesto le dimissioni
del capo della polizia
e hanno attaccato duramente
il sindaco della città,
accusandolo di non aver fermato
le controverse perquisizioni
“no-knock warrant”.

Durante la manifestazione
il padre della vittima
ha definito “un’esecuzione”
l’omicidio del figlio.

ESTERI
ESTERI

100 mila pesci morti nel Golfo di Biscaglia
Un’“isola” di pesci morti
di circa 3 kmq galleggia
al largo della costa occidentale francese.

Decine di migliaia di melù,
sottospecie di merluzzi,
sono stati scaricati
da un peschereccio.

Parigi ha ordinato un’inchiesta
sulla strage nel Golfo di Biscaglia.
Oltre 100 mila carcasse di pesci
sono state ributtate in mare
dal maxi peschereccio olandese FV Margiris,
il secondo più grande del mondo,
sembra, a causa della rottura
di una delle reti dell’imbarcazione.

La scoperta l’ha fatta
la ong Sea Shepherd,
che ha pubblicato le immagini.
La Pelagic Freezer-Trawler Association (PFA),
l’associazione del settore
dell’armatore della nave
battente bandiera lituana,
ha detto che l’incidente
è un evento “molto raro”.

Ma secondo Sea Shepherd Francia
il peschereccio forse ha deciso
di liberarsi di una parte dei pesci
pescati involontariamente
perché poco redditizi ai fini commerciali,
ributtandoli in mare
per non compromettere
le quote di pesca assegnate.

Questa pratica è vietata
dalle norme dell’Unione Europea.
“Ho chiesto un’indagine amministrativa”,
ha detto la ministra del Mare francese
Annick Girardin,
che ha definito “scioccanti”
le immagini pubblicate
da Sea Shepherd.

guidominciotti.blog.ilsole24ore.com

guidominciotti.blog.ilsole24ore.com

 ITALIA
 ITALIA

 Martin Fjellanger
Mahmood e Blanco vincono Sanremo
La 72esima edizione
del Festival di Sanremo
è stata vinta
dal duo Mahmood-Blanco
con la canzone ‘Brividi’.

I due artisti hanno preceduto
Elisa e Gianni Morandi,
e hanno confermato
i pronostici della vigilia
che li vedevano favoriti.

Per Mahmood si tratta
della seconda vittoria
in altrettante partecipazioni
alla gara canora,
mentre il giovanissimo Blanco
era al Festival per la prima volta.

Premio della critica
a Massimo Ranieri
mentre Morandi si è aggiudicato
il premio della sala stampa.
Elisa ha portato a casa il premio
per il miglior arrangiamento,
e Fabrizio Moro quello
per il miglior testo.

Grazie alla vittoria del Festival,
Mahmood e Blanco
rappresenteranno l’Italia
alla prossima edizione dell’Eurovision.

ESTERI
ESTERI

Eroi dei fumetti sui passaporti belgi
Dal 7 febbraio 2022
si rinnova il design
dei passaporti del Belgio.
Rimarranno uguali per validità,
prezzo e utilizzo,
ma compariranno nelle sue pagine
immagini delle avventure
di Tintin o dei puffi.

Questo nuovo design
vuole essere un omaggio
alla cultura del paese,
patria di alcune delle strisce a fumetti
più amate al mondo.

Sophie Wilmès,
la ministra degli esteri
di Bruxelles,
ha dichiarato che questi passaporti
sono anche più sicuri
proprio grazie alle nuove tecniche
di protezione e personalizzazione.

Oltre ad essere riconoscibili
per il loro design originale,
verranno evitate anche
numerose truffe
da parte dei contraffattori.

 SPORT
 SPORT

 Stefan Brending
Federica Brignone vince l’argento alle Olimpiadi di Pechino
Federica Brignone ha vinto
la medaglia d’argento
nello slalom gigante
alle Olimpiadi di Pechino 2022.

Solo quattro anni fa
la stessa Federica Brignone
aveva raggiunto il podio
arrivando terza a Pyeongchang.

Questa è la quarta medaglia dell’Italia
fino ad ora
in questa edizione dei giochi.

La medaglia d’oro è stata vinta
dalla svedese Sara Hector,
con un vantaggio
di soli 28 centesimi.

Il bronzo è stato vinto
dalla svizzera Lara Gut-Behrami.

Brignone è la sciatrice
più vincente di sempre
tra le italiane,
con 19 centri in Coppa.

Il presidente del Coni Giovanni Malagò
dichiara che tutto lo sport italiano
le è riconoscente.
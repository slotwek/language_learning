Listen online as you read:

ESTERI
ESTERI

Ottawa assediata dai camionisti no-vax contro l’obbligo vaccinale
La capitale canadese Ottawa
è stata assediata
da camion di autotrasportatori no-vax
contrari all’obbligo vaccinale.

Negli ultimi giorni
sono scesi in piazza
oltre 50mila manifestanti,
di cui 10mila solo i camionisti.

Justin Trudeau,
il primo ministro canadese,
ha dovuto abbandonare casa sua a Ottawa
insieme alla sua famiglia
per motivi di sicurezza,
raggiungendo un posto segreto.

I camionisti hanno come obiettivo
quello di fare revocare
la legge entrata in vigore
il 15 gennaio
per cui tutti i trasportatori
che entrano in Canada,
ad esempio dagli Stati Uniti,
devono essere vaccinati.

La protesta è iniziata
come una manifestazione pacifica,
ma con il proseguire dei giorni
non sono mancati gli scontri
con le forze dell’ordine
e gli episodi di vandalismo.

 ITALIA
 ITALIA

Rai.it/UfficioStampa
Numeri da record per la prima serata del Festival di San Remo
Martedì 1 febbraio c’è stata la prima serata
della 72esima edizione
del Festival di San Remo,
il noto festival
della canzone italiana.

Sono stati in 10.911.000
gli spettatori che hanno seguito
la competizione canora
su Rai 1,
la quale ha ottenuto infatti
il 54% di share.

Amedeus conduce il festival
per il terzo anno di seguito,
ma quest’anno ha ottenuto
i dati migliori.
Nel 2021 la prima serata
aveva fatto il 46,4% di share,
mentre nel 2020 il 52,2%.

Si sono esibiti
i primi dodici cantanti in gara,
ed è stata stilata
la prima classifica provvisoria
decisa sulla base del voto
della sala stampa.

L’attrice Ornella Muti
ha accompagnato Amadeus
nella conduzione.

ESTERI
ESTERI

Foto della Terra scattate da un missile nordcoreano
La Kcna, l’agenzia di stampa
della Corea del Nord,
ha diffuso fotografie della Terra
ripresa dallo spazio.

Il governo di Pyongyang
afferma che gli scatti
sono stati fatti dal missile balistico
a raggio intermedio “Hwasong-12”,
il più potente mai lanciato.

Il lancio e le foto della Terra
potrebbero essere
una strategia di propaganda
per mettere in buona luce
la Corea del Nord
e i suoi progressi militari.

Il lancio del missile è infatti avvenuto
a poche settimane dall’inizio
delle Olimpiadi invernali in Cina,
uno degli eventi
più importanti del 2022.
In Corea del Sud, inoltre,
a marzo ci saranno le elezioni politiche.

Il missile ha volato
a una distanza di circa 800 km
raggiungendo un’altitudine di 2000 km
prima di atterrare nelle acque
al largo del Giappone.
A piena potenza,
il missile può coprire
fino a 4000 km di distanza.

I missili “Hwasong-12”
possono essere equipaggiati
con testate nucleari,
che la Corea del Nord
continua a sperimentare,
nonostante le sanzioni
della comunità internazionale.
Dall’inizio del 2022
sono già sette i lanci missilistici
partiti dalla Corea del Nord.

ESTERI
ESTERI

 Northwesterner1

Il New York Times compra Wordle
Il New York Times ha comprato
per circa un milione di dollari
il gioco online Wordle
diventato molto popolare in questi mesi.

Il gioco è stato inventato da un ingegnere
per la sua fidanzata,
per farla divertire
durante la pandemia.

A mezzanotte di ogni giorno
esce un nuovo rompicapo
e le persone hanno 6 tentativi
per indovinare la parola di 5 lettere.

Per il momento il New York Times
ha dichiarato che si potrà
continuare a giocare gratuitamente,
ma il fatto che abbiano detto “per ora”
fa temere i milioni di fan
che successivamente il gioco
diventi a pagamento.

AMBIENTE
AMBIENTE

Liam Mendes
Rihanna dona 15 milioni di dollari per l’ambiente
La famosa pop star Rihanna
sta facendo davvero tanto
per combattere il cambiamento climatico.
Donerà, infatti,
ben 15 milioni di dollari
a diverse organizzazioni presenti
negli Stati Uniti e nei Caraibi,
impegnate nella lotta
per la giustizia climatica.

Attraverso la sua fondazione,
Clara Lionel Foundation appunto,
verrà fatto un grande lavoro
per meglio affrontare i disastri climatici,
ormai sempre maggiori e catastrofici,
e che purtroppo hanno un impatto differente
a seconda delle zone
in cui si verificano:
per esempio nelle nazioni insulari
spesso il peso economico
è davvero insostenibile.

I milioni saranno donati
sotto forma di sovvenzioni
a ben 18 organizzazioni,
guidati da donne, giovani,
neri, indigeni, LGBTQIA+.
In un comunicato stampa
Rihanna avrebbe comunicato
anche i nomi delle organizzazioni
che verranno aiutate
dalla sua generosità e sensibilità.

Concretamente, i progetti si occuperanno
di rafforzare le infrastrutture
scolastiche e sanitarie,
pianificare lo sviluppo
delle piccole realtà nei Caraibi,
posti molto a rischio
per eventi meteorologici estremi.

I Caraibi sono il paese di origine della star,
per questo lei ci tiene molto
che diventi una delle prime zone al mondo
a resistere ai cambiamenti climatici.

 CULTURA & SOCIETA’
 CULTURA & SOCIETA’

 RootOfAllLight

Capodanno cinese, è l’anno della Tigre
Il primo febbraio
si è festeggiato il capodanno cinese,
che ha dato inizio
all’anno della tigre.

Il capodanno è la festa più importante
della Cina
e la sua data cambia ogni anno,
cadendo tra il 21 gennaio
e il 20 febbraio.

In occasione dei festeggiamenti
sono previsti
7 giorni di vacanza,
anche se le celebrazioni
durano in totale 16 giorni.

Molte tradizioni
accompagnano la festività:
il cenone con la famiglia,
le decorazioni, tutte di colore rosso,
e le buste rosse
da regalare ai minorenni
e agli anziani in pensione.

Ad ogni anno
corrisponde un animale
dello zodiaco cinese,
che si alterna
a cicli di 12 anni.

Tutti i nati negli anni
1926, 1938, 1950,
1962, 1974, 1986,
1998, 2010,
saranno quindi
del segno della tigre.

In occasione del capodanno,
le vendite di oggetti a tema tigre
sono aumentate di 85 volte;
Sui social l’hashtag “#yearofthetiger”
ha collezionato milioni di interazioni.
Listen online as you read:

ESTERI
ESTERI

 Ra Boe
Nave andata in fiamme in Grecia
Nella notte tra giovedì 17
e venerdì 18 febbraio
è scoppiato un incendio
a bordo di un traghetto
Euroferry Olympia
con bandiera italiana,
che collegava
la città di Igoumenitsa in Grecia
con Brindisi.

La nave aveva a bordo
237 passeggeri
e 51 membri dell’equipaggio.
Fortunatamente è stata evacuata
quasi completamente all’alba,
al momento sono 14
le persone che risultano disperse.

La guardia costiera greca,
preparando i soccorsi,
si è subito messa in contatto
con il Comando generale
delle capitanerie di porto a Roma,
per coordinare l’intervento:
i guardacoste italiani
hanno messo a disposizione
mezzi navali e aerei,
che però non sono stati necessari.

Quello che è accaduto questa notte
ricorda un incendio avvenuto
tra il 27 e il 28 dicembre 2014,
quando il traghetto “Norman Atlantic”
che viaggiava da Igoumenitsa
ad Ancona
con 499 persone a bordo,
prese fuoco al largo delle coste albanesi.

 ITALIA
 ITALIA

Protesta degli studenti in 40 città italiane
Gli studenti delle scuole superiori
sono tornati a manifestare
contro l’alternanza scuola-lavoro
in più di 40 città.

Si tratta della terza giornata di protesta
in poche settimane,
dopo quella del 28 gennaio
per la morte di Lorenzo Parelli,
lo studente 18enne
rimasto schiacciato
da una trave d’acciaio
durante uno stage
organizzato dalla scuola
in un’azienda in provincia di Udine,
e del 4 febbraio
contro le nuove modalità
del prossimo esame di Maturità.

Gli studenti chiedono,
oltre all’abolizione
dell’alternanza scuola-lavoro
le dimissioni
del ministro dell’Istruzione Bianchi
e del ministro dell’Interno Lamorgese.

A Napoli 3 studenti
si sono versati addosso vernice rossa
davanti alla sede regionale
del Pd della Campania;
a Milano il corteo
esibiva striscioni con scritto:
“contro questo modello di scuola ”
e “l’alternanza è solo sfruttamento”.

A Torino alcuni studenti
hanno forzato il cancello di ingresso
della sede di Confindustria,
ma sono stati respinti:
sette i feriti tra le forze dell’ordine
durante l’assalto.

ESTERI
ESTERI

 Sadegh Nikgostar
Sei paesi africani produrranno i loro vaccini
Sei paesi africani,
Egitto, Kenya, Nigeria,
Senegal, Sudafrica e Tunisia,
sono stati selezionati dall’Oms
(Organizzazione mondiale della sanità)
come destinatari della tecnologia
dell’hub globale
dei vaccini a mRNA.

Le conoscenze e le tecnologie
dell’hub globale
permetteranno infatti
ai paesi selezionati
di produrre il proprio vaccino
direttamente sul territorio.

Ai paesi selezionati
verrà inoltre fornito
il supporto finanziario,
la formazione del personale
e il controllo qualità
per l’ottenimento delle licenze.

L’hub, istituito con il supporto
di Covax,
ha già prodotto i primi risultati:
Afrigen sta già sperimentando
il suo vaccino,
che dovrebbe essere approvato
nel 2024.

Il direttore generale dell’Oms,
Tedros Adhanom Ghebreyesus,
al vertice Ue-Africa
ha dichiarato:
“Prevediamo che i benefici
di questa iniziativa
si estenderanno
ben oltre il Covid-19,
creando una piattaforma
per i vaccini
contro altre malattie
tra cui la malaria
e la tubercolosi”.

ESTERI
ESTERI

 Ben P L
Morto il pilota americano che lanciava caramelle ai bambini
Gail Halvorsen,
l’ex pilota americano passato alla storia
per aver lanciato caramelle
ai bambini di Berlino
durante l’embargo
imposto dall’Unione Sovietica,
è morto a 101 anni.

E’ stato soprannominato
il “bombardiere delle caramelle”
e fu il primo pilota
a far piovere paracaduti
pieni di cioccolata,
caramelle e dolci
sui bambini di Berlino,
ispirando molti altri piloti
a fare come lui.

In un’intervista il pilota dichiarò:
“Anche se volavo giorno e notte,
con il ghiaccio e con la neve,
ero felice quando vedevo
le espressioni dei bambini
che aspettavano i paracadute”.

Tra il 1948 e il 1949,
alla fine della seconda guerra mondiale,
gli americani e gli alleati
organizzarono un’operazione
chiamata “il ponte di Berlino”
per portare rifornimenti
agli abitanti di Berlino ovest.

 ITALIA
 ITALIA

 Uomovariabile
Festa a Scampia per il ritorno di Miss Italia
La neo-eletta Miss Italia
si chiama Zeudi Di Palma,
ha venti anni,
ed è originaria di Napoli.

Una bellezza mediterranea
che ha conquistato il titolo
per l’anno 2021.
Nella sua vita lavora come modella,
ma studia anche Sociologia
all’università.

Il suo quartiere, Scampia,
ha celebrato il suo ritorno a casa
dopo l’incoronazione
con il rumore e l’entusiasmo
di cui solo questa città è capace.

Ad accoglierla uno striscione
con una scritta: “Hai vinto!”,
oltre a tutti gli amici
e abitanti del quartiere
che hanno voluto omaggiare
la ragazza e sua madre.

Presenti anche le rappresentanze
dell’associazione “La lampada di Scampia”,
fondata proprio dalla madre di Zeudi
per aiutare e proteggere
i ragazzi a rischio.
Anche Zeudi è molto impegnata
e coinvolta
negli obiettivi dell’associazione.

Nei prossimi giorni ci saranno anche
incontri più importanti e istituzionali,
come con il sindaco della città,
Gaetano Manfredi.
Insomma orgoglio,
non solo del suo quartiere,
ma di tutto il capoluogo campano.

napoli.repubblica.it

napoli.repubblica.it

 SALUTE
 SALUTE

Il vino non fa male. La nuova normativa dell’europarlamento sulle etichette
“Il Parlamento europeo salva
quasi diecimila anni di storia del vino”.
Ettore Prandini,
presidente della Coldiretti,
ha così elogiato il lavoro di squadra
dei parlamentari italiani
a difesa di un settore
che vale 12 miliardi di fatturato
dei quali 7,1 miliardi di export,
e offre occupazione
a 1,3 milioni di persone.

Il “Cancer plan” della Commissione europea
rischiava di danneggiare pesantemente
il settore vinicolo
con una campagna “terroristica”
sui rischi per la salute,
legati al “consumo” di vino.

Ma alla fine il Parlamento europeo
ha approvato gli emendamenti presentati.
È stata così accolta la differenza
tra consumo “nocivo” e “moderato”
di bevande alcoliche,
specificando che il consumo in sé
non è fattore di rischio per il cancro.
Quindi in etichetta
non verranno indicati allarmi salutistici.

Gian Marco Centinaio,
sottosegretario alle Politiche agricole
alimentari e forestali,
ha dichiarato:
“Il vino è cultura, socialità,
racconta e rende unici i nostri territori,
fa parte della nostra storia
e della dieta mediterranea.
La salute non si tutela
demonizzando un settore o un singolo prodotto
legato alla cultura
e allo stile di vita dell’Italia
così come di altri Paesi europei”.
È stata una vittoria del buon senso.

 SPORT
 SPORT

Champions League: Inter-Liverpool 0-2
Nell’andata degli ottavi
di Champions League
l’Inter di Simone Inzaghi
ha perso in casa per 2-0
contro il Liverpool.

Nel primo tempo c’è stato
un sostanziale equilibrio
tra le due squadre:
è stata dell’Inter
l’occasione più ghiotta
con la traversa di Calhanoglu.

Nella ripresa è l’Inter
a fare la partita
e Klopp corre ai ripari
facendo diversi cambi.
I cambi si rivelano vincenti
perché al 75’
Firmino porta in vantaggio i Reds
con un gran colpo di testa
da calcio d’angolo.

Dieci minuti dopo il Liverpool
trova il raddoppio
grazie a Salah
e a una disattenzione
della difesa nerazzurra.

Si complica quindi il cammino
della squadra italiana
che deve andare a vincere
con 3 gol di scarto
ad Anfield.
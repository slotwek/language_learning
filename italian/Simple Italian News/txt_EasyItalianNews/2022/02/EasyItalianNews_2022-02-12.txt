Listen online as you read:

 ITALIA
 ITALIA

Le prime misure per la riapertura dell’Italia
Dopo due anni
dall’inizio della pandemia
l’Italia raggiunge i primi traguardi
per un ritorno alla normalità.

A fine marzo scadrà
lo stato di emergenza
e questo porterà
ad un allentamento generale
delle restrizioni.

Dal 10 febbraio è stato tolto
l’obbligo di portare
la mascherina all’aperto,
e dal 31 marzo sarà tolto l’obbligo
anche in ambienti chiusi.

Un altro passaggio fondamentale
è quello per cui dal 10 marzo
è possibile andare a fare visita
ai propri cari
ricoverati in ospedale.

Sempre questa settimana
riapriranno anche le discoteche,
ma sempre con l’obbligo
di mantenere la capienza massima
al 50%.

Mario Draghi ha dichiarato
che dal 15 giugno
finirà anche l’obbligo di vaccinazione
per gli over 50.

ESTERI
ESTERI

Biden invita i cittadini americani a lasciare subito l’Ucraina
Il presidente degli Stati Uniti Joe Biden
in un’intervista con la Nbc
ha invitato tutti i cittadini americani
a lasciare l’Ucraina.

Parlando della minaccia russa
ha affermato
che trattandosi di uno
degli eserciti più grandi al mondo,
le cose potrebbero degenerare velocemente.

Il presidente ha ribadito
che non invierà
truppe a terra in Ucraina,
neanche per evacuare
i cittadini americani,
in quanto ciò potrebbe scatenare
una vera e propria guerra mondiale.

Anche il ministero degli Esteri canadese
ha fatto la stessa raccomandazione
ai cittadini canadesi,
in quanto una possibile azione militare russa
potrebbe interrompere
servizi e viaggi futuri
in tutto il paese.

L’ambasciata russa a Kiev
sta valutando
la partenza temporanea
di tutto il personale non essenziale.

AMBIENTE
AMBIENTE

La tutela dell’ambiente diventa materia costituzionale
L’Italia, primo Paese al mondo,
da tempo ha già introdotto nelle scuole
le materie legate all’ambiente;
ha appena presieduto il G20
e co-presieduto la COP26,
l’incontro sui cambiamenti climatici.

Adesso fa un ulteriore,
importantissimo passo in avanti.
La Costituzione italiana,
agli articoli 9 e 41,
“accoglie e tutela l’ambiente,
la biodiversità,
gli ecosistemi e gli animali,
come principi fondamentali”
proprio come il paesaggio,
il patrimonio storico ed artistico nazionali,
“anche nell’interesse
delle generazioni future”.

In particolare, l’articolo 41,
è stato modificato:
è la parte dedicata
ai “diritti e doveri dei cittadini”,
dove si parla dei “rapporti economici”.
La Carta costituzionale dice
che l’iniziativa economica
non può danneggiare la salute,
la sicurezza, la libertà
e la dignità umane.
Da oggi, subito dopo la salute,
è stato inserito anche “l’ambiente”.

Greenpeace festeggia con entusiasmo
questo passaggio storico,
che va verso la “vera transizione ecologica,
la tutela della biodiversità
di almeno il 30% del territorio,
mare compreso.

Il diritto delle generazioni future
citate nel nuovo articolo 9,
a vivere in un mondo migliore
ottiene finalmente
un riconoscimento istituzionale.

 CULTURA & SOCIETA’
 CULTURA & SOCIETA’

 Bruno Luglio
Billie Eilish aiuta una fan durante un concerto
Billie Elish, nota pop star,
è di nuovo in tour
con il suo
“Happier Than Ever World Tour”.

Durante il concerto
dello scorso 5 febbraio
in Georgia,
alla State Farm Arena di Atlanta, però,
c’è stato un imprevisto.
Durante l’esibizione dell’artista,
una ragazza del pubblico
ha avuto una crisi respiratoria.

Il tempismo di Billie Eilish a questo punto
è stato prezioso
poiché ha interrotto il concerto,
per fare in modo
che le fosse prestato soccorso.
Infatti si è rivolta al suo staff
per chiedere un inalatore,
poi se potevano procurarsene uno;
l’inalatore fortunatamente è arrivato,
la cantante ha chiesto
a questo punto alla folla
di lasciare spazio ai soccorsi.

Solo quando la situazione è rientrata,
e la ragazza si è ripresa,
Billie Eilish ha ricominciato a cantare.

Quello che la pop star ha fatto,
è stato sicuramente dimostrare
una grande attenzione
verso il suo pubblico,
e non essere una semplice performer.

 CULTURA & SOCIETA’
 CULTURA & SOCIETA’

 Raph_PH
Sting vende il catalogo musicale a Universal
Sting, frontman e bassista
dei Police,
ha venduto il suo intero catalogo musicale
a Universal Music.

Gordon Sumner,
vero nome di Sting,
ha dichiarato:
“Mi è sembrato naturale
unire tutto in una stessa casa
dove l’opera della mia carriera
sarà valutata e rispettata”.

Il 70enne ha ceduto i diritti
di canzoni come “Roxanne”
e “Every Breath You Take”,
che nel 2019
erano ancora nella top
dei brani più ascoltati.

Non si conosce la cifra esatta
ottenuta da Sting,
ma si stima che si aggiri
intorno ai 300 milioni di dollari.

A rendere nota la notizia
è stata la stessa Universal
in un comunicato:
“Abbiamo acquistato
il catalogo musicale
della carriera di Sting.
Questo accordo storico
comprende la totalità
delle opere soliste di Sting
e quelle con i Police”.

Prima di Sting
anche altri artisti
hanno scelto di vendere
il catalogo completo
delle loro canzoni
come Bob Dylan,
Paul Simon e Bruce Springsteen.

 SPORT
 SPORT

 Валерий Дед
La Juventus in semifinale di Coppa Italia
La Juventus ha vinto
i quarti di Coppa Italia
qualificandosi così
per le semifinali
dopo aver battuto il Sassuolo
per 2-1.

I bianconeri sono subito passati in vantaggio
dopo appena 3 minuti
con un gol di Dybala.
Il Sassuolo non ha però mollato
e dopo un quarto d’ora
è riuscito a trovare
il gol del pareggio
con Traore.

Nel secondo tempo occasioni
da entrambe le parti,
e quando la partita sembrava
destinata ai supplementari
Vlahovic ha trovato il gol del 2-1
grazie anche alla deviazione decisiva
di un difensore del Sassuolo.

La Juventus affronterà ora la Fiorentina
per un posto in finale.
Nell’altra semifinale invece
ci sarà il derby di Milano
tra Inter e Milan.
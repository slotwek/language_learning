Listen online as you read:

ESTERI
ESTERI

 Mvs.gov.ua
Ucraina, giornalista francese ucciso a Severodonetsk
Un giornalista francese,
Frédéric Leclerc-Imhoff,
è rimasto ucciso
dall’esplosione di una bomba russa
nel Donbass.

Il giornalista, un 32enne
che lavorava per Bfm-Tv ,
si trovava a bordo di un blindato
per documentare
l’evacuazione dei civili.

Leclerc-Imhoff
è stato ferito mortalmente al collo
dai frammenti di una bomba
che hanno colpito il mezzo
sui cui viaggiava.

La notizia è stata diffusa
dal governatore di Lugansk,
Sergej Gaidai.

Anche il sito dell’emittente francese
ha pubblicato un messaggio
per commemorare il reporter:
“È con immenso dolore
che Bfm-Tv e Altice Media Group
annunciano la scomparsa
di uno di noi”.

I separatisti filorussi,
gli autori del bombardamento,
hanno negato di aver colpito
un mezzo della stampa;
un ufficiale della milizia di Lugansk
sostiene invece che Leclerc-Imhoff
fosse un mercenario
e che stesse trasportando armi
da consegnare alle truppe nemiche.

 ITALIA
 ITALIA

 ARCHIsavio
Nominati i nuovi Cavalieri della Repubblica italiana
Come ogni anno,
il Presidente della Repubblica
Sergio Mattarella ha insignito
della nomina di Cavaliere del Lavoro
25 nuovi cittadini italiani.

I nuovi Cavalieri del Lavoro
sono persone che lavorano
in settori di diverso genere
e che provengono
da tutte le regioni di Italia.

Quest’anno ci sono anche quattro donne
tra le persone premiate:
Rosi Zuliani Sgaravatti,
amministratore unico di Sgaravatti Geo;
Margherita Fuchs von Mannstein,
presidente e amministratore delegato della Birra Forst;
Chiara Soldati,
ceo dell’azienda vitivinicola La Scolca;
Olga Urbani,
presidente della Urbani tartufi.

Persone a capo di imprese
che si occupano di alimentazione,
di paesaggistica, di intrattenimento
e tante altri settori
per cui l’Italia è famosa
nel resto del mondo.
Molte di queste aziende
hanno fatto la storia dell’industria italiana,
e hanno anche più di 100 anni.

Si tratta di tante imprese italiane,
che creano posti di lavoro
e mantengono la produzione
nei confini nazionali:
sicuramente questo premio per loro
è un grande riconoscimento di impegno.
Alcuni nomi:
Luca De Meo, ceo del Gruppo Renault;
Giacomo Gnutti, attivo nel settore turistico;
Francesco Maria Giorgino Baggi Sisini,
editore e direttore de ‘la Settimana Enigmistica’;
Sergio Balbinot, presidente di Allianz.

ECONOMIA
ECONOMIA

Italia, aumenta il prezzo delle colazioni
E’ stato battezzato il “caro colazione”
l’ultimo effetto dell’inflazione
che ha messo a dura prova
le abitudini mattutine degli italiani.

All’aumento dei prezzi
delle forniture energetiche
a livello mondiale,
si aggiunge il rincaro delle materie prime.
Secondo Assoutenti,
il prezzo del caffè per tazzina
avrebbe subito un rincaro del 37,6%,
arrivando spesso a 1,50 euro.

Purtroppo l’aumento dei prezzi
non ha interessato solo il caffè,
ma anche latte,
zucchero e cacao.
Di conseguenza,
anche il costo delle paste
consumate al bancone
è aumentato.

L’aumento dei costi per i bar
viene cosi scaricato sui consumatori,
soprattutto in centro città
e nelle piazze principali,
dove sono stati registrati
gli incrementi più significativi.

Secondo alcuni ristoratori,
il rincaro dei locali centrali
sarebbe giustificato
dal maggiore effetto delle restrizioni turistiche
e dello smart working.

torino.corriere.it

torino.corriere.it

ESTERI
ESTERI

L’isola dei senza colore nell’Oceano Pacifico
Esiste un’isola nell’Oceano Pacifico
che è chiamata “l’isola dei senza colore”,
perché il 10% della sua popolazione
presenta una rara condizione
detta acromatopsia completa.

Si tratta di un’isola
dell’atollo di Pingelap,
negli Stati Federati di Micronesia.

Questi individui non sono in grado
di distinguere i colori,
a eccezione del nero,
bianco e grigio.

Questo raro fenomeno
è dovuto a un tifone
che colpì l’isola nel 1775,
decimando la popolazione
e risparmiando solo venti persone,
tra cui il re.

Pare che proprio il re
avesse questo difetto genetico
e secondo le ricerche genetiche
effettuate sulla popolazione,
si è potuto ipotizzare
che fu poi trasmesso ai figli
e alle generazioni successive
arrivando fino ad oggi.

Normalmente è affetta
da questa forma di cecità
una persona ogni 33mila.
Ma su questa isola
oltre alle persone affette
un terzo della popolazione
è portatore sano del gene.

SCIENZA
SCIENZA

Scoperta una “super Terra” orbitante intorno alla stella Ross 508
Una “super Terra”,
grande quattro volte il nostro pianeta,
è stata scoperta vicino alla sua stella,
chiamata Ross 508.
È un mix tra i giganti gassosi
simili a Urano e Nettuno,
e i pianeti rocciosi
simili alla Terra e Venere.

La sua presenza è stata rilevata
dai micro movimenti che la stella compie,
attratta dalla gravitazione del pianeta
che gli orbita intorno.

È il primo esopianeta,
cioè un pianeta extrasolare,
scoperto dal telescopio Subaru alle Hawaii,
dell’Osservatorio Astronomico
Nazionale del Giappone (Naoj).

Ross 508 è situata a soli
36,5 anni luce di distanza,
è una nana rossa,
molto più piccola e debole del nostro Sole.

Il pianeta appena scoperto, Ross 508 b,
orbita intorno alla sua stella
ogni 10,75 giorni,
ma non vi sono forme di vita.

Il metodo utilizzato per scoprirlo
si basa sulla velocità radiale,
il metodo Doppler.
Quando l’astro si sposta leggermente
verso il nostro pianeta,
la luce stellare che ci raggiunge è più blu,
mentre quando si allontana,
la luce è più rossa.

In futuro, grazie a questa tecnica,
si potranno scoprire molti esopianeti
in orbita attorno a stelle deboli.

 SPORT
 SPORT

Campionato italiano di volo in parapendio
Tra il 6 e l’11 giugno
nei pressi del Monte Avena sopra Feltre,
vicino a Belluno,
si terrà l’Italian Paragliding Open 2022,
cioè il campionato italiano
di volo in parapendio.

In questa zona
si sono già tenuti i mondiali nel 2017.
I piloti si batteranno per la conquista
del titolo di campione d’Italia
maschile e femminile.

Il 3 giugno si terrà
la conferenza stampa di presentazione,
mentre il 4 e il 5 saranno giornate
dedicate ai voli di prova.

Molto dell’evento
dipenderà dal meteo,
che è di vitale importanza
per il volo libero del parapendio.

Inoltre, la nazionale italiana di deltaplano,
attualmente campione in carica
mondiale ed europeo,
affronterà altri avversari
nei cieli sopra il Monte Cucco,
sopra Sigillo,
dal 10 al 23 luglio.

 SPORT
 SPORT

 Nico Vaccari
Trevisan in semifinale a Roland Garros
Martina Trevisan ha centrato
per la prima volta in carriera
la qualificazione alla semifinale
di un torneo Slam,
nello specifico Roland Garros.

L’azzurra ha battuto in tre set
la canadese Fernandez
con il punteggio di 6-2 6-7 6-3.

Per la Trevisan si tratta
della decima vittoria consecutiva.
“La vittoria al torneo di Rabat
mi ha dato fiducia,
è stata una settimana incredibile,
è stata un’emozione”,
queste le parole della Trevisan
al termine della partita.

Ora l’attende la semifinale
contro la statunitense Gauff
anche lei alla prima semifinale Slam.

sport.sky.it

sport.sky.it
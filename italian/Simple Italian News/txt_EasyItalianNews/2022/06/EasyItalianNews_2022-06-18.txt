Listen online as you read:

ESTERI
ESTERI

 President.gov.ua
Draghi, Macron e Scholz a Kiev
Il premier italiano Draghi,
il presidente francese Macron
e il cancelliere tedesco Scholz
si sono recati a sorpresa
in visita ufficiale a Kiev
dove hanno incontrato il presidente Zelensky.

I tre leader europei sono partiti in treno
dalla Polonia di notte,
hanno tenuto un vertice tra loro
e poi con il presidente Zelensky al loro arrivo.
Hanno anche visitato la città di Irpin
per constatare di persona
i danni provocati dalla guerra.

Alla fine hanno tenuto
una conferenza stampa congiunta
dove hanno tirato le somme
di quanto si sono detti.

Il premier Draghi ha sottolineato
come l’Italia sostenga la candidatura dell’Ucraina
a diventare membro dell’UE.

Il cancelliere Scholz ha detto che l’Ucraina
ha accettato il suo invito
a far parte del prossimo G7,
mentre il presidente Macron ha detto
che è l’Ucraina a scegliere le condizioni
per le trattative con Mosca.

 ITALIA
 ITALIA

Po, emergenza siccità
La siccità inizia a colpire duro:
in alcuni territori
non piove da 110 giorni
e in decine di Comuni
di Piemonte e Lombardia
“sono già in azione le autobotti
per il rifornimento di acqua”.

L’Autorità del Fiume Po
del Ministero della transizione ecologica,
ha da tempo lanciato l’allarme.
Per il Po si tratta della peggiore secca
degli ultimi 70 anni.
Le sue acque sono 3 metri
sotto il livello abituale.

“La neve sulle Alpi
è totalmente esaurita
in Piemonte e in Lombardia”.
I ghiacciai e le sorgenti in alta quota
hanno rallentato la crisi idrica
nel mese di maggio,
ma la situazione sta peggiorando
perché la richiesta di acqua
per usi agricoli e industriali crescerà
e non ci sono più riserve disponibili.

In 125 comuni della valle del Po
è stata sospesa l’erogazione
dell’acqua potabile nelle ore notturne.
L’ha chiesto l’associazione
dei gestori degli acquedotti.
I comuni interessati sono
100 in Piemonte
e 25 in provincia di Bergamo.

L’agricoltura è il settore
che rischia i danni maggiori:
la Confederazione italiana agricoltori
ha chiesto lo stato di calamità naturale
perché si prevede un calo
della produzione ortofrutticola
del 30-40%, con punte del 50%
per il mais e la soia.

ESTERI
ESTERI

 Kok Leng Yeo
Nord Corea segnala epidemia nuova malattia intestinale
Una epidemia
di una malattia intestinale acuta
è scoppiata in Corea del Nord.

Secondo fonti interne,
Kim Jong-un ha inviato
un carico di medicine
nella città portuale di Haeju,
dove sarebbe scoppiata l’epidemia.

Per gli esperti
potrebbe trattarsi
di tifo o di colera,
ma non si hanno sufficienti dati
per stimare
il numero di persone coinvolte
né la gravità della malattia.

La nuova emergenza
arriva proprio mentre il paese
si trova ad affrontare
la prima ondata di coronavirus.

In Corea del Nord
è stata infatti dichiarata
una quarantena di massa,
nel tentativo di contenere
e isolare i contagi.

Anche in questo caso
è impossibile fare una stima
della situazione
perché nel paese
mancherebbero i kit
per effettuare i test.

Secondo l’Oms, infatti,
i numeri dichiarati
dalla Corea del Nord
sarebbero molto inferiori
a quelli reali.

 ITALIA
 ITALIA

Incendio a Malagrotta
Un enorme incendio ha colpito,
nella serata del 15 giugno,
la discarica di Malagrotta,
vicino a Roma.

Moltissimi vigili del fuoco
hanno lavorato
per spegnere l’incendio
ma le sostanze liberate nell’aria
rappresentano un pericolo per i cittadini.

E’ stata infatti disposta,
in via precauzionale,
la sospensione delle attività scolastiche
e dei centri estivi,
il divieto di consumo degli alimenti
di origine animale e vegetale
prodotti nell’area individuata,
e sono state sconsigliate
le attività all’aperto.

Il problema adesso sarà
gestire le 5100 tonnellate di rifiuti
che Malagrotta raccoglieva ogni settimana.
Saranno probabilmente smaltite
in vari centri del Lazio.

roma.corriere.it

roma.corriere.it

SCIENZA
SCIENZA

Buco nero divora una terra al secondo
Una nuova analisi
del buco nero più grande
e più vorace mai conosciuto
ha rivelato che ogni secondo
divora una massa
equivalente a quella della Terra
e, nonostante sia già gigantesco,
sta continuando a crescere
molto rapidamente.

Al momento la sua massa
è 3 miliardi di volte
quella del Sole
e 500 volte quella del buco nero supermassiccio
al centro della Via Lattea.

“Ora vogliamo scoprire
cosa lo rende diverso dagli altri”,
dice Christopher Onken,
alla guida del gruppo di ricerca:
“forse due grandi galassie
si sono scontrate,
incanalando tantissimo materiale
nel buco nero
per alimentarlo”.

Gli autori dello studio
ritengono che sia molto improbabile
la scoperta di un altro buco nero
dalla crescita così rapida:
“Abbiamo sostanzialmente
esaurito il cielo
dove oggetti come questo
potrebbero nascondersi”,
commenta Christian Wolf,
uno dei ricercatori
che ha partecipato alla scoperta,
“siamo abbastanza fiduciosi
che questo record
non verrà battuto”.

notiziescientifiche.it

notiziescientifiche.it
 SALUTE
 SALUTE

Italia, in aumento i fumatori
Sarebbero 800mila in più
rispetto al 2019
le persone fumatrici in Italia.
E’ triplicato il consumo
di sigarette e tabacco.
Questi i dati del report
dell’Iss (Istituto Superiore Sanità).

Dal 2019 a oggi i fumatori
sono circa il 25% della popolazione,
una percentuale che non era stata
più registrata dal 2006.

La pandemia avrebbe influenzato
le abitudini al tabagismo degli italiani.
Il fumo sta aumentando anche tra le donne,
e la prevalenza dei fumatori
è al Sud Italia.

Molti dei fumatori userebbero prodotti
a tabacco riscaldato,
perché considerati meno dannosi per la salute
rispetto a quelli tradizionali.
Si fuma anche di più negli ambienti chiusi
aumentando perciò la percentuale
di persone esposte al fumo passivo.

L’impatto del tabacco sul pianeta
non è indifferente,
se si pensa alle varie fasi
che vanno dalla coltivazione,
alla produzione,
alla distribuzione e ai rifiuti.

L’industria del tabacco
cerca di apparire ecosostenibile,
ma anche se commercializzati
come rispettosi dell’ambiente,
i prodotti non sono certo ecosostenibili.

 CULTURA & SOCIETA’
 CULTURA & SOCIETA’

 Arielinson
Morto lo scrittore Abraham Yehoshua
Aveva 85 anni Abraham Yehoshua,
lo scrittore israeliano
morto lo scorso martedì
all’ospedale di Tel Aviv.
Yehoshua era ricoverato
all’ospedale Ichilov.

Lo scrittore era nato a Gerusalemme nel 1936,
e aveva iniziato da giovane
la sua carriera di scrittore,
firmando romanzi e racconti brevi,
per poi dedicarsi alla carriera accademica.
Ha insegnato letteratura
all’università di Haifa,
Yale, Harvard e Princeton.

Insieme ad Amos Oz,
a Yoram Kaniuk e a David Grossman,
Yehoshua è uno degli scrittori
che ha portato la letteratura israeliana
alla fama nel resto del mondo.
Infatti, sarà ricordato
come uno degli autori più famosi
e più tradotti della sua generazione.

Vincitore di premi prestigiosi
come l’Israel Prize,
massimo riconoscimento letterario israeliano
e del premio letterario francese prix Médicis,
è stato menzionato anche diverse volte
per la candidatura
al premio Nobel per la letteratura.

Tra i libri più famosi
si ricordano: L’amante,
La sposa liberata, Ritorno dall’India;
nei suoi romanzi ha raccontato
le vicende degli ebrei della Diaspora nei secoli passati,
ma anche la sua personale e familiare esperienza
della vita in Israele.
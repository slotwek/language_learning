Listen online as you read:

ESTERI
ESTERI

 Wolfmann
Norvegia: sparatoria in un locale gay
Un uomo a Oslo,
in Norvegia,
ha sparato in due locali gay
uccidendo due persone
e ferendone altre 21,
di cui una decina
in gravi condizioni.

La polizia ha fermato il responsabile:
un uomo di 42 anni norvegese
di origine iraniana,
e lo ha arrestato
con le accuse di “omicidio,
tentato omicidio e terrorismo”.

In seguito all’attentato
la sfilata del Pride
prevista per il giorno seguente
e che per la prima volta
sarebbe stata trasmessa in diretta tv,
è stata annullata.

Molte persone si sono recate
sul luogo della sparatoria
per depositare mazzi di fiori.
Anche il primo ministro
e il principe ereditario con la moglie
si sono recati sul luogo.

 ITALIA
 ITALIA

 Laublu
Decreto siccità, il Nord verso la “zona rossa”
È in arrivo il “Decreto siccità”
per definire la “zona rossa”
in gran parte della Pianura Padana.

Piemonte, Lombardia, Veneto
ed Emilia-Romagna
sono le quattro regioni del Nord
maggiormente colpite
dall’emergenza idrica.
L’allarme rosso riguarda soprattutto
agricoltura e allevamenti.

Intanto la Protezione civile
ha emesso l’allerta gialla
per il rischio di temporali.
La pioggia però non basterà
a uscire dall’emergenza.

Sono centinaia i Comuni
che hanno emesso ordinanze
per limitare l’uso dell’acqua potabile
alle necessità igieniche e domestiche,
e decine di altri Comuni
hanno sospeso l’erogazione dell’acqua
durante le ore notturne.

Il Decreto del Governo
modifica la norma che prevede
una capacità minima vitale di acqua
all’interno dei fiumi.
Esso abbassa tale quantità
fino a portarla, in alcuni casi,
anche a un valore pari a zero.

Secondo il Decreto
le fontane pubbliche e alcuni usi urbani,
come il lavaggio dei veicoli,
l’irrigazione dei giardini,
le limitazioni dell’irrigazione
delle colture annuali,
potrebbero essere sospesi.

Il consumo dell’acqua a scopi agricoli
è quello che mette più a rischio
l’emergenza idrica:
per l’agricoltura potrebbe essere deciso
lo stato di “eccezionale avversità atmosferica”
se il danno provocato dalla siccità
supererà il 30% della produzione.

ESTERI
ESTERI

 South African Tourism
Sudafrica, 22 persone trovate morte in un night: ignote le cause
22 giovani
sono stati ritrovati morti
all’interno di un night
in Sudafrica.

In un locale notturno
di East London
sono infatti stati ritrovati
i corpi di numerosi ragazzi,
tutti di età compresa
tra 18 e 20 anni.

Le cause della morte
sono ancora sconosciute.
Secondo gli investigatori
potrebbe trattarsi
di una esposizione
a una sostanza tossica,
mentre altre fonti
parlano di una fuga in massa
dovuta a un evento
ancora sconosciuto.

I corpi, però,
sono stati ritrovati
senza segni di violenza o ferite;
alcuni si erano accasciati
sugli stessi tavoli del locale.

Un’altra ipotesi
sulla causa dei decessi
è infatti quella dell’ingestione
di bevande contaminate.

Il presidente sudafricano
si è detto preoccupato
per l’accaduto
e ha inviato le condoglianze
alle famiglie dei defunti.

ESTERI
ESTERI

Cina impone divieti agli influencer
Il mondo di internet
è ormai saturo di influencer:
ragazzi e ragazze di tutto il mondo
che dovrebbero influenzare
le scelte commerciali
di chi li segue.

Dei veri e propri venditori,
che prestano la propria immagine
per promuovere cosmetici, scarpe,
abbigliamento e ogni tipo di accessorio
più o meno utile
alla vita di ogni giorno.

Ma ultimamente gli influencer
danno anche voce alle proprie opinioni,
si schierano a favore o contro
decisioni politiche e sociali.
Insomma il loro ruolo
di influenzatori di massa
sta aumentando il raggio di azione.

Intanto il governo cinese ha pubblicato
una lunga serie di linee guida
per influencer e streamer su internet.
Per poter parlare di alcuni argomenti,
come legge, medicina e finanza,
bisogna essere qualificati.
Ma le qualifiche
non sono state specificate.

31 regole che guideranno
gli interventi sui social:
gli streamer e gli influencer
non potranno criticare
il comunismo di stampo cinese,
e non potranno nemmeno
mostrare uno stile di vita stravagante,
è vietato infatti mostrare
lo spreco di cibo.

50mila agenti controlleranno il web tutti i giorni
per verificare che le linee guida
vengano rispettate.
La vita per gli influencer cinesi
sarà davvero diversa
nel prossimo futuro.

 CULTURA & SOCIETA’
 CULTURA & SOCIETA’

Il Duomo di Milano, il nuovo tour virtuale di Google
Anche il Duomo di Milano è entrato
nel progetto di Google Arts & Culture.
Si potrà visitare il simbolo della città
in modo virtuale,
in ogni sua parte,
grazie alla tecnologia di Street View.

Non solo un semplice tour,
ma anche numerose attività
per adulti e per bambini.

Una sezione molto importante del progetto
è quella dedicata alle vetrate del Duomo:
la storia della cristianità raccontata
da una lunga serie di immagini,
antiche di centinaia di anni.

Quando si visita di persona il Duomo,
però, non è facile notare tutti i dettagli
di queste vetrate,
data la loro posizione molto in alto
all’interno della chiesa.

Impossibile ammirarle da vicino,
ma grazie a Google
adesso sarà possibile per i curiosi
osservare tutti i dettagli
attraverso il computer o altro dispositivo.

Questa magnifica impresa
è stata realizzata
grazie alla collaborazione di Google
con la Veneranda Fabbrica del Duomo,
l’organizzazione che si occupa
di supervisionare il monumento
da circa 600 anni!
Il risultato ottenuto è costato
la bellezza di tre anni di lavoro.

milano.repubblica.it
style.corriere.it
milano.repubblica.it

style.corriere.it
DAL MANAGEMENT TEAM di Easy Italian News:
sentite Congratulazioni
a Sofia (responsabile formatting)
per la laurea ottenuta
all’università di Glasgow,

e a Thomas (responsabile audio)
per aver completato
l’esame di maturità,
DAL MANAGEMENT TEAM di Easy Italian News:

Sofia

Thomas

entrambi lunedì 27 giugno,
BRAVI!!!
Listen online as you read:

 ITALIA
 ITALIA

Bimba rapita nel Catanese: la madre confessa l’omicidio
Nel catanese,
una donna ha denunciato
il rapimento della figlia
da parte di un gruppo
di uomini armati.

Dopo aver avvisato la famiglia,
si è quindi recata dai carabinieri
per denunciare l’accaduto.
La versione della donna, tuttavia,
non ha convinto gli investigatori:
secondo lei, infatti,
il rapimento poteva essere collegato
ad alcune minacce
ricevute anni prima
dal marito con precedenti penali.

I carabinieri, non convinti,
hanno quindi sottoposto
la madre della bambina rapita
a un lungo interrogatorio,
finché questa non ha confessato:
la donna ha ucciso la figlia
e ha nascosto il corpo
dentro alcuni sacchi neri
che ha poi sepolto
in un campo abbandonato.

Il movente non è ancora chiaro
e la madre appare
confusa e stordita.
Secondo gli investigatori,
avrebbe agito per gelosia:
la donna non sopportava
che la figlia si affezionasse
alla nuova compagna del padre,
adesso in una relazione
con un’altra donna.

L’avvocato della madre
ha richiesto una valutazione
da parte di uno psichiatra per la donna,
che adesso è accusata di omicidio
e del reato di false informazioni
a pubblico ministero.

ESTERI
ESTERI

Sudan, nave affonda con 15.800 pecore a bordo
Il 12 giugno nel porto di Suakin
in Sudan, sul Mar Rosso,
è affondata
una nave mercantile
che trasportava circa 15.800 pecore.

Quasi tutti gli animali sono morti,
mentre l’intero equipaggio
è sopravvissuto.
Le pecore viaggiavano
verso l’Arabia Saudita.

Un portuale sudanese
ha rivelato che sulla nave,
la Badr 1,
erano stati caricati
dai 7 agli 8 mila animali in più
rispetto alla portata massima.

Probabilmente la causa dell’affondamento
si deve proprio al sovraccarico.

La nave ha impiegato molte ore
prima di affondare
e forse molte pecore
avrebbero potuto essere salvate.
Ma ne sono state recuperate
e soccorse soltanto 700,
molte di queste
in pessime condizioni di salute
e con scarse speranze di sopravvivere.

Non si escludono danni ambientali
a causa delle migliaia
di carcasse di animali
nelle acque del porto.

Quanto ai danni economici,
Saleh Selim,
rappresentante degli allevatori
per l’associazione degli esportatori,
ha stimato che la perdita
è di circa 3,6 milioni di euro.

guidominciotti.blog.ilsole24ore.com

guidominciotti.blog.ilsole24ore.com
 ITALIA
 ITALIA

Ucciso in una rissa con una coltellata al petto
Dimitry Simone Stucchi,
giovane 21enne
ucciso con una pugnalata al cuore
nel settembre del 2021,
non morì a causa di una rissa.

I nuovi dettagli che ora emergono
rivelano che la sua morte è dovuta
a un regolamento di conti
tra due bande milanesi
per un giro di spaccio di droga.

Le voci puntavano
su due fratelli di origine egiziana,
di 17 e 15 anni all’epoca dei fatti.
Ma l’indizio decisivo
a carico di Mohamed Kroud,
oggi maggiorenne,
sono le impronte di “Momo”
sul manico del coltello,
mischiate a tracce di dna della vittima.

La scintilla, tra i due gruppi,
sarebbe nata
da un panetto di hashish
da 100 grammi
venduto e pagato in parte
con banconote false.

Ora 24 persone
sono state arrestate
per concorso in omicidio,
rissa aggravata, lesioni personali,
detenzione illecita di sostanza stupefacente,
tentata estorsione in concorso
e porto di armi od oggetti atti a offendere.

milano.corriere.it

milano.corriere.it

SCIENZA
SCIENZA

Pompei, prima mappa del Dna di un suo abitante
Una ricerca condotta
dall’Università danese di Copenaghen
e dall’Università di Roma Tor Vergata,
ha rivelato per la prima volta il Dna
di uno degli abitanti di Pompei,
rimasto travolto dall’eruzione del Vesuvio
avvenuta nel 79 d.C.

Il sorprendente risultato della ricerca
è stato pubblicato sulla rivista Scientific Reports.
Allo studio hanno collaborato anche
ricercatori dell’Università del Salento a Lecce,
l’università della California a Irvine,
e la brasiliana Università federale
di Minas Gerais a Belo Horizonte.

Lo scheletro su cui è stata fatta
l’analisi del Dna
si è scoperto appartenere
a un uomo fra i 35 e 40 anni,
che soffriva di una malattia simile alla tubercolosi
e che probabilmente era originario
dell’Italia centrale.

Lo stato di conservazione di questo scheletro
era ottimo perché forse
non è venuto a contatto
con temperature troppo alte,
e quindi l’uomo sarebbe deceduto
a causa della cenere vulcanica
che lo avrebbe soffocato.

Le informazioni genetiche
non permettono, però,
di descrivere l’uomo fisicamente;
aiutano a comprendere
i livelli di diversità genetica
presenti all’epoca in Italia.

 CULTURA & SOCIETA’
 CULTURA & SOCIETA’

 Raph_PH
Mick Jagger positivo al covid
Contagio da covid per Mick Jagger,
cantante dei Rolling Stones.

La band è nel pieno del Sixty tour
che si sta svolgendo
in queste settimane
in Europa.

Jagger, che a fine luglio
compirà 79 anni,
sta bene,
ma ha manifestato alcuni sintomi
all’arrivo nella città di Amsterdam,
in cui si sarebbe dovuto tenere il concerto.

La band, tramite i suoi social,
ha comunicato l’annullamento del concerto,
rimandandolo a data da destinarsi.

I Rolling Stones si sono detti
molto dispiaciuti,
ma hanno sottolineato
che la salute del pubblico,
dei musicisti e delle maestranze
è una priorità.

 CULTURA & SOCIETA’
 CULTURA & SOCIETA’

 Tato Grasso
Un viale intitolato a Letizia Battaglia
Alla Zisa, famoso quartiere di Palermo,
è stato inaugurato un viale
con il nome di Letizia Battaglia,
famosa fotografa palermitana
scomparsa lo scorso aprile
all’età di 87 anni.

Molta commozione tra i presenti,
data la grande risonanza
del lavoro di Letizia
negli ultimi 30 anni.

La scelta del viale,
che in realtà non era ancora stato denominato,
è molto rappresentativa del lavoro
che Letizia ha svolto per la sua città,
perché è la strada che porta ai Cantieri Culturali,
un luogo molto caro alla fotografa
e che l’ha ospitata per la sua camera ardente.

Oltre al viale,
poco distante verrà realizzato
anche un murale in suo onore.

Letizia Battaglia è stata una fotografa,
fotoreporter e anche politica:
la sua mentalità anticonformista e molto aperta
le ha consentito di rompere alcuni tabù
e diventare una grande professionista,
nonché artista.
Il suo segno distintivo
era una macchina fotografica
sempre appesa al collo.

Sicuramente il nome di Letizia
aiuterà questo luogo
a far crescere la sensibilità
verso la cultura:
i Cantieri Culturali sono una struttura
che comprende spazi espositivi per la formazione,
per eventi teatrali,
musicali, cinematografici
e iniziative culturali di ogni genere.
Si spera che verranno riempiti continuamente
da nuovi artisti,
visto che quest’area è conosciuta
come quella a più alta densità di creatività in Italia.
Complimenti alla città di Palermo
per questa scelta.

 SPORT
 SPORT

Nations League: Germania-Italia 5-2
Per l’Italia si chiude
con una pesante sconfitta
il ciclo di partite della Nations League.

L’Italia di Mancini
dopo 3 buone partite
è incappata in una sera da dimenticare:
sono ben 5 infatti i gol
subiti dalla Germania.

I tedeschi sono passati in vantaggio
dopo appena dieci minuti
e hanno trovato il raddoppio su rigore
allo scadere del primo tempo.

All’inizio della ripresa con i cambi
l’Italia prova a scuotersi
ma è ancora la Germania a trovare il gol
dopo 6 minuti.
Poi, in due minuti l’Italia subisce
il quarto e il quinto,
complice un rinvio sbagliato di Donnarumma.

Nel finale i due gol di Gnonto e Bastoni
rendono meno pesante la sconfitta
ma non cancellano la pessima serata
in particolare del reparto difensivo.
Listen online as you read:

ESTERI
ESTERI

 Lorie Shaull
Giudice in tribunale del Texas sospende il divieto d’aborto
Anche in Texas,
dopo Louisiana e Utah,
un giudice ha bloccato temporaneamente
il nuovo divieto di aborto
tornato in vigore
dopo la sentenza
della Corte Suprema degli Stati Uniti.

La denuncia è stata sporta
dal Center for Reproductive Rights,
associazione che ha difeso
l’unica clinica abortista
in Mississippi.
Gli avvocati di questa associazione
hanno dichiarato
che grazie a questo giudice
gli aborti fino a sei settimane dal concepimento
potranno avvenire
anche se sotto stretto regolamento
e solo in determinate cliniche.

E’ prevista una nuova udienza
per il 12 luglio.

Ci sono 13 stati, tra cui il Texas,
che hanno istituito
prima della sentenza della Corte Suprema,
le cosiddette leggi “trigger”,
in modo da cercare
di rallentare o fermare
i nuovi divieti.

 ITALIA
 ITALIA

 Roberto Ferrari
Grande incendio a Roma
Una giornata “durissima”
per la zona di Roma e dintorni
che lunedì 27 giugno
è stata teatro
di nove incendi di grandi dimensioni.

Il più grande è divampato
nel quartiere Massimina,
vicino a un grande campo nomadi sull’Aurelia,
dove sono rimaste intossicate 35 persone,
compresi quattro poliziotti.

Le fiamme e il fumo erano visibili
a chilometri di distanza,
hanno raggiunto alcune abitazioni
e un’area campeggio,
dove diverse bombole di gpl
sono esplose,
distruggendo circa 140 camper.

Il rogo ha attecchito
su cumuli di rifiuti,
pneumatici e plastica.
Molte persone sono state evacuate.
Numerose abitazioni,
auto e coltivazioni
sono state danneggiate
e molti animali sono morti.

Gli incendi sono scoppiati
anche nell’area Nord-Ovest della città,
vicino al grande parco urbano
di Villa Doria Pamphilj.

In aiuto dei vigili del fuoco della capitale
sono arrivate squadre da Umbria,
Abruzzo, Toscana e Campania.

L’emergenza si è chiusa
nel cuore della notte
grazie al lavoro incessante dei pompieri,
che hanno domato fiamme molto alte,
alimentate dal vento
e dalla caldissima aria estiva.

roma.corriere.it

roma.corriere.it

ESTERI
ESTERI

 Greg0611
Tentativo di evasione si trasforma in tragedia
52 detenuti sono morti
a causa di un incendio
scoppiato durante una rivolta
nel carcere di Tuluà,
a ovest di Bogotà.
Altri 30 detenuti
sono rimasti feriti
e sono stati portati
in ospedale.

Il generale a capo
dell’agenzia carceraria del paese,
Tito Castellanos,
ha dichiarato
che è stata avviata un’indagine
per cosa è accaduto,
ma ha anticipato
che l’incendio è scoppiato
quando i detenuti,
di loro iniziativa,
hanno dato fuoco ad alcuni materassi
per ostacolare le guardie.

Le carceri colombiane
hanno un grave problema
di sovraffollamento:
ci sono 81 mila posti,
ma le persone presenti
sono circa 97 mila,
secondo i dati ufficiali.

SCIENZA
SCIENZA

Luna: lanciato il satellite Capstone
Il 28 giugno alle 11.55 italiane
è partito il satellite Capstone.
Il satellite è partito
con un ritardo di diversi mesi
dovuto prima alla pandemia
e poi ad alcune verifiche tecniche.

Si tratta di un “oggetto”
di piccole dimensioni,
del peso di circa 25 kg,
lanciato con un razzo Elektron
della compagnia Rocket Lab.

Tra circa 4 mesi di viaggio,
il 13 novembre,
raggiungerà l’orbita lunare
dove sarà operativo per circa 6 mesi.

L’obiettivo è quello di esplorare
l’orbita prevista per il Lunar Gateway,
la futura stazione lunare
che fungerà da “ponte”
per gli astronauti in viaggio
tra la terra e la luna
nell’ambito del programma Artemis.

 CULTURA & SOCIETA’
 CULTURA & SOCIETA’

 Keenan
Crollata la tettoia del palco del concerto di Elisa
Il concerto di Elisa,
che doveva tenersi il 28 giugno,
è stato annullato
per il crollo della tettoia
del palcoscenico.

E’ successo a Bassano del Grappa,
dove avrebbe dovuto
tenersi il concerto.

La tettoia,
che era già stata montata
sopra il palcoscenico,
si è inclinata di 45 gradi
ed è crollata sul palco.

Due addetti al montaggio
sono rimasti feriti,
ma le loro condizioni
non sarebbero gravi.

Sul posto sono intervenuti
i vigili del fuoco
che hanno transennato l’area
per poter mettere in sicurezza
la struttura del palcoscenico.

Il concerto ovviamente
è stato annullato.
I possessori dei biglietti
sono stati avvisati
con questo messaggio:
“A causa del cedimento
del palco,
il concerto è stato rinviato
al 3 agosto 2022.
I biglietti restano validi”.

 CULTURA & SOCIETA’
 CULTURA & SOCIETA’

Vienna di nuovo la città più vivibile del mondo
Si riconferma al primo posto
nel sondaggio di “The Economist”
come città più vivibile del mondo:
stiamo parlando di Vienna,
che sull’indice di vivibilità globale
dell’anno 2022
è la città in cui si vive meglio.

La capitale austriaca
è al primo posto
in questa classifica
per la terza volta,
strappando quest’anno il titolo
alla capitale neozelandese.

Vienna ha vinto per la sua qualità
delle infrastrutture,
l’assistenza sanitaria,
l’offerta culturale
e la stabilità economica.

Le altre città europee che compaiono
nei primi 10 posti sono:
Copenaghen, Zurigo,
Ginevra, Francoforte e Amsterdam.

Scivolano più in basso le grandi capitali
come Parigi e Bruxelles,
mentre l’unica città italiana
tra le prime 50 è Milano,
che supera New York.

Purtroppo Kiev
non è stata inclusa quest’anno
a causa dell’invasione russa
di fine febbraio.
Le città russe di Mosca e San Pietroburgo
sono scivolate in fondo alla classifica
a causa delle sanzioni economiche occidentali,
che comportano delle restrizioni
alla cultura e all’ambiente.

 SPORT
 SPORT

Altra medaglia per Paltrinieri
Dopo lo straordinario oro
con record europeo
nei 1500 metri in vasca,
Gregorio Paltrinieri ha conquistato
altre due medaglie
ai mondiali di nuoto,
questa volta in acque libere.

L’Italia ha infatti conquistato
la medaglia di bronzo
nella staffetta 4×1500 mista
con il quartetto composto
da Paltrinieri, Acerenza,
Taddeucci e Gabbrielleschi.
A vincere la gara è stata la Germania
mentre sul secondo gradino
è salita la Francia.

Nella gara individuale di 5 km
Paltrinieri ha poi conquistato
una splendida medaglia d’argento
dietro al tedesco Wellbrock
e davanti all’ucraino Romanchuk.

Quarto posto per l’altro italiano
Domenico Acerenza.
Per Paltrinieri c’è ancora una gara,
la 10 km,
dove provare a vincere
un’altra medaglia.
Listen online as you read:

ESTERI
ESTERI

Macron non ha la maggioranza
La prima pagina del ‘Parisien’
titola “ingovernabile”,
definendo così la situazione
di un parlamento estremamente diviso.

Marcon infatti,
ha ottenuto 245 seggi,
ben al di sotto dei 289 necessari
per ottenere la maggioranza assoluta
all’Assemblée Nationale.

Marine Le Pen ha conquistato
80 seggi,
raggiungendo quindi 89 seggi
con una svolta storica.

Élisabeth Borne,
presidente del consiglio,
ha commentato che la situazione,
senza precedenti,
rappresenta un rischio per il paese.
Per la prima volta in 20 anni,
un presidente non è riuscito a raggiungere
la maggioranza assoluta.

La grande vincitrice
è sicuramente la Le Pen,
che ha dichiarato
di essere molto emozionata
e di voler costruire
“un’opposizione responsabile,
rispettosa delle istituzioni
e sempre costruttiva”.

ESTERI
ESTERI

La Germania annuncia misure d’emergenza dopo il taglio del gas russo
La Germania ha annunciato
misure d’emergenza
per far fronte al taglio
delle forniture di gas russo.

Le misure adottate
includono il potenziamento
e l’utilizzo
delle centrali a carbone,
nonostante l’impegno
di eliminarle entro il 2030.

Il ministero dell’Economia
ha comunicato in una nota:
“Per ridurre il consumo di gas
è necessario utilizzarne meno
per generare elettricità.
Invece, le centrali elettriche
a carbone
dovranno essere utilizzate di più”.

Il pacchetto di misure
prevede anche
un sistema di vendita del gas
alle industrie
con le modalità di un’asta.

In questo modo,
secondo il governo tedesco,
le grandi aziende
e le industrie
saranno spinte
verso un minore consumo
e una maggiore attenzione
agli sprechi.

Il ministro dell’Economia ecologica,
Robert Habeck,
ha commentato:
“La sicurezza dell’approvvigionamento
è garantita,
ma la situazione è grave”.

 ITALIA
 ITALIA

Allarme minori: in Italia scompaiono 30 bambini al giorno
Il Telefono Azzurro lo scorso maggio
ha dichiarato delle cifre preoccupanti
riguardo alla sparizione di minori in Italia.

Il Governo ha pubblicato questi dati:
nei primi mesi del 2022
sono scomparsi più di 3mila minori,
di cui 2mila stranieri.
Purtroppo, solo il 70% dei bambini italiani
viene poi ritrovato,
mentre per quelli stranieri
la percentuale si riduce drasticamente al 30%.

Le cause di questo fenomeno
sono di diversa natura:
spesso si tratta di bambini e adolescenti
vittime di disagi famigliari,
l’uso di droga, il cyberbullismo,
gli adescamenti sul web, il revenge porn.

Il Telefono Azzurro quest’anno
si sta occupando anche dei bambini ucraini
che, a causa delle guerra,
sono costretti a scappare
e rischiano di diventare vittime
di tratta e sfruttamento.

Finora il Telefono Azzurro
ha gestito 29 bambini
grazie al numero unico europeo
  per le emergenze.
In Italia, in caso di minore scomparso,
si possono usare i numeri:
112, il numero unico europeo 116000,
l’app YouPol della polizia.

La tempestività in queste circostanze
è fondamentale.

ESTERI
ESTERI

 Snapperjack
Julian Assange, il governo britannico approva l’estradizione negli Usa
“Un giorno buio
per la libertà di stampa”.
Così WikiLeaks ha commentato
la notizia dell’estradizione
di Julian Assange negli USA
ordinata il 17 giugno.

Lo ha deciso la ministra
dell’Interno britannica, Priti Patel:
il giornalista e attivista
rischia di scontare
nelle carceri americane
una pesantissima condanna,
fino a 175 anni.

Dalla piattaforma online di WikiLeaks
Assange aveva pubblicato
documenti secretati
del governo americano
provando numerosi crimini di guerra
commessi dall’esercito di Washington
negli anni delle missioni militari
in Iraq e Afghanistan.

L’attivista australiano e i suoi avvocati
hanno 14 giorni di tempo
per presentare ricorso
contro tale decisione.

La legale di Assange,
ora sua moglie,
la sudafricana Stella Moris,
ha dichiarato:
“Julian non ha fatto nulla di sbagliato
è un giornalista ed editore
punito per aver fatto il suo dovere”.

Assange è a rischio di suicidio,
secondo una dettagliata perizia medica.
Il fondatore di WikiLeaks
è rinchiuso dall’11 aprile del 2019
nel carcere speciale
di Belmarsh di Londra:
il trattamento a lui riservato
è stato chiaramente definito
dal relatore generale dell’Onu
come una vera e propria tortura.

 ITALIA
 ITALIA

Arriva l’anticiclone africano: caldo torrido e afa
Fino a quaranta gradi
già a partire dalla mattina
e notti tropicali:
questo è ciò che ci aspetta
nei prossimi giorni
con l’arrivo dell’ondata più calda
dell’anticiclone africano
che punta direttamente verso l’Italia.

Anzi, spiegano i meteorologi,
il nostro paese sarà il cuore
di questa alta pressione.
Le temperature potranno
superare i 35 gradi centigradi,
con picchi intorno
ai 38-40 gradi al Centro-Sud.

Il caldo sarà afoso
con temperature oltre la norma
anche di notte,
con i momenti solitamente più freschi
in gran parte oltre i 20 gradi.

Insomma, non ci sarà
solo l’eccessivo caldo
a preoccupare,
ma anche una reiterata
assenza delle piogge
che contribuirà ad aggravare ulteriormente
il grave problema della siccità
che sta attanagliando
molte zone d’Italia.

 SPORT
 SPORT

Europei di scherma: tripletta azzurra nel fioretto maschile
È un’ottima Italia quella vista
agli Europei di scherma
in Turchia:
grandi soddisfazioni
sono arrivate in particolare
dal fioretto maschile.

Gli azzurri hanno infatti occupato
tutti e tre i gradini
del podio.

Garozzo si è laureato campione d’Europa
per la seconda volta in carriera.
In finale ha battuto l’azzurro Marini,
al primo europeo tra i senior.
Medaglia di bronzo per Avola
che in finale ha battuto
il francese Chastanet.

Nella stessa giornata
sono giunte altre due medaglie
dalla spada femminile:
argento e bronzo vinte
da Fiamingo e Navarria.

In totale l’Italia
ha collezionato otto medaglie
fino a questo momento.
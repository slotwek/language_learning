Listen online as you read:

ESTERI
ESTERI

 Aurelien Guichard
Giubileo UK, regina assente alla messa a Saint Paul
La regina Elisabetta
a causa di un malessere,
non ha partecipato alla messa a Saint Paul
organizzata per celebrare
i suoi 70 anni di regno.

La giornata del giubileo di platino
è stata molto impegnativa
per la sovrana.
E’ comparsa come previsto
al balcone di Buckingham Palace
al termine della parata
dei Trooping the colour,
che ha celebrato un traguardo
mai raggiunto prima
da nessun sovrano.

La parata è stata presieduta
dal primogenito Carlo a cavallo,
insieme a suo figlio William
e alla principessa Anna,
secondogenita di Sua Maestà.

Poi i reali “in servizio attivo”
si sono spostati sul balcone
per affiancare la regina.

ESTERI
ESTERI

Sparatoria a Tulsa, 4 morti
A Tulsa, in Oklahoma,
un uomo è entrato
nell’ospedale St. Francis
e ha aperto il fuoco
con un fucile automatico.

Il killer ha ucciso 4 persone
e ne ha ferite altre 10.

Secondo gli investigatori,
l’obiettivo del killer
era il chirurgo
che lo aveva precedentemente operato.

Sembra che l’aggressore,
un afroamericano
fra i 35 e i 40 anni,
soffrisse di dolori cronici,
iniziati proprio dopo l’operazione.

Il killer è riuscito nel suo intento
di uccidere il chirurgo
che lo aveva operato,
il dottor Preston Phillips.
La polizia ha ritrovato una lettera,
scritta dall’aggressore,
dove questo spiegava
i motivi del suo gesto.

Gli agenti sono arrivati tempestivamente
sul posto,
ma il killer si è tolto la vita
prima di poter essere arrestato.

 ITALIA
 ITALIA

Max Pixel
Stop ai figli delle detenute in carcere
Niente più carcere
per i bambini piccoli,
figli di madri detenute.

La Camera dei Deputati
ha approvato il Progetto di Legge (Pdl)
che propone il modello delle “case famiglia”
in alternativa alla detenzione
per le madri e i loro figli
di età inferiore ai sei anni.

La proposta è presentata
a “tutela del rapporto
tra detenute madri e figli minori”.
A presentarla è stato
il deputato Dem Paolo Siani
lunedì 30 maggio.

Se anche il Senato della Repubblica
approverà il progetto di legge,
le mamme con un figlio fino a sei anni
verranno sistemate
in “case famiglia protette”,
così che il bambino
non dovrà più vivere in carcere,
potrà crescere in un ambiente più sano
e avere rapporti migliori con la madre:
“Lo sviluppo del cervello di un bimbo,
si legge nel testo della legge,
è più veloce nei primi due anni di vita
e molto influenzato
dall’ambiente in cui vive”.

La madre da parte sua sarà
probabilmente più disponibile
a “cambiare e a redimersi”.

La legge Siani
introduce anche il divieto
di custodia cautelare in carcere
anche per le donne incinte.

ESTERI
ESTERI

Cina, esportazione di organi da detenuti vivi evidenziata in uno studio
Uno studio accademico
pubblicato lo scorso aprile
dall’American Journal of Transplantation
ha analizzato documenti
datati tra il 1980 e il 2015,
che confermano la diffusa pratica in Cina
di estrazione di organi
da detenuti ancora in vita.

A livello internazionale,
l’espianto di organi è solo permesso
dopo una dichiarazione di morte
oppure di morte cerebrale.

Lo studio ha trovato conferma
di esportazioni avvenute
prima del decesso del detenuto
in ben 71 casi,
avvenuti in 35 ospedali diversi
di 33 città
sparse in ben 15 province cinesi
e nel corso dei 35 anni
presi in considerazione.

Secondo gli autori,
Jacob Lavee e Matthew Robertson,
in alcuni casi l’espianto
avrebbe persino provocato la morte
del detenuto.

La diffusione dei casi individuati
indicherebbe la frequenza della pratica,
la cui denuncia internazionale,
secondo gli autori,
sarebbe ostacolata dai legami cinesi
con l’Organizzazione Mondiale della Sanità.

ESTERI
ESTERI

Il possesso di droghe pesanti verrà depenalizzato in British Columbia
Nella provincia canadese della British Columbia,
verrà decriminalizzato
il possesso di piccole quantità
di droghe pesanti
tra le quali eroina,
cocaina ed ecstasy.

La notizia è stata annunciata
dal governo federale
e la normativa entrerà in vigore dal 2023.
Tuttavia è una decisione temporanea
in quanto durerà solo tre anni.

Lo scopo sarebbe quello di togliere
lo stigma legato alle dipendenze
inducendo più persone
a chiedere aiuto.

I maggiorenni dal prossimo anno
potranno possedere fino a 2,5 grammi
di queste droghe
senza essere incriminati.

La misura è stata presa
dopo un vorticoso aumento
delle morti per overdose.
Le morti in questa provincia
sono aumentate del 125%
rispetto a soli sei anni fa.

Sheila Malcolmson,
ministra della Salute mentale
della British Columbia,
ha riferito che spesso le morti
sono state causate
da una mancanza di assistenza,
dovuta proprio alla paura dell’arresto.

AMBIENTE
AMBIENTE

 Tirthakanji
Everest, partita di calcio sul tetto del mondo
Alla fine della stagione più popolare
per scalare la vetta dell’Everest,
alcune guide locali
hanno festeggiato
organizzando un’improvvisa
partita a pallone
che ha stabilito un record
data la sua altissima quota.

Il video registrato dalle guide
segue qualche passaggio
scambiato sul South Col,
a quasi 8000 metri di quota.
Il South Col è uno spazio pianeggiante
tra la vetta del Lhotse,
la quarta montagna più alta del mondo,
e quella dell’Everest.

Nonostante l’ilarità
che l’evento ha suscitato sui social,
dove un utente ha commentato
“pensa se la palla rotola giù…”,
è doveroso ricordare
che il South Col si sta sciogliendo
a causa dell’emergenza climatica.

Infatti, negli ultimi 25 anni,
ha perso circa 54 metri di spessore.
La velocità con cui la montagna
si sta sciogliendo
sarebbe 80 volte superiore
al suo tempo di formazione.

 SPORT
 SPORT

 Evka W
Finalissima 2022: l’Argentina batte l’Italia
L’Argentina si è aggiudicata
la Finalissima 2022,
la partita che vedeva affrontarsi
la vincitrice della Coppa America
e quella degli Europei.

Argentina e Italia
si sono affrontate a Wembley,
e l’albiceleste ha vinto
con un netto 3-0.

La prima mezz’ora di gioco
ha visto un certo equilibrio,
ma poi Messi è salito in cattedra
e ha dato a Lautaro
l’assist per il primo gol.
Verso la fine del primo tempo
il raddoppio firmato da Di Maria.

Nella ripresa il ct Mancini
ha provato a scuotere la squadra
con i cambi,
ma la situazione è solo peggiorata
con l’Argentina che ha dominato
il secondo tempo.
Allo scadere dei minuti regolamentari
il terzo gol di Dybala.

Questa è stata l’ultima partita
in nazionale
di Giorgio Chiellini.
Listen online as you read:

ESTERI
ESTERI

 TeaMeister

Germania, sventato attacco al Parlamento
Durante un raid della polizia
annunciato dai procuratori federali,
25 persone sono state arrestate
in Germania
con l’accusa di aver pianificato
un attacco al Parlamento tedesco.

Le persone fermate dalle autorità,
appartengono al “gruppo terroristico”
di estrema destra
“Cittadini del Reich”,
Reichsbuerger in tedesco.

Questo movimento
conta circa 20mila sostenitori,
e in passato è stato collegato
all’uccisione di un poliziotto
in Baviera.

Secondo le autorità,
il gruppo avrebbe “fatto
preparativi concreti
per entrare con la forza
nel Parlamento tedesco
con un piccolo gruppo armato”,
arrivando anche ad assegnare ruoli
della nuova struttura di potere.

I “Cittadini del Reich”
sono pangermanici antisemiti
che sostengono la necessità
di tornare all’Impero del 1871
e di sottrarre la Germania
all’influenza delle potenze straniere.
I membri del gruppo
si rifiutano di pagare le tasse
e autoproducono i propri documenti,
secondo le autorità
il “militante tipo”
sarebbe “uomo, 50 anni,
socialmente e finanziariamente svantaggiato”.

ESTERI
ESTERI

 TurnOnTheNight

Cina, allentate le misure di contenimento Covid-19
In seguito alle proteste
contro la politica “zero-Covid”
del governo cinese,
sono state allentate
le misure di sicurezza
per il contenimento del Covid-19.

D’ora in poi,
chiunque risulti positivo al virus
potrà isolarsi in casa propria,
e le regole d’isolamento
non riguarderanno più
interi quartieri o città,
ma soltanto edifici o piani specifici
al loro interno.

Inoltre, è stata ridotta la frequenza
con cui sarà necessario
sottoporsi a test antigenici,
e le scuole dove
non sono stati segnalati casi positivi
potranno finalmente tornare
a svolgere le lezioni in presenza.

La decisione è stata presa
in seguito a mesi di proteste
in molte delle città
più grandi del paese,
ed è stata giustificata
anche dal grave impatto economico
che le misure hanno avuto
nel corso dello scorso anno.
Infatti, le esportazioni del gigante asiatico
sono calate del 9%
rispetto al 2021,
mentre le importazioni
hanno subito un crollo
del 10,9%.

ESTERI
ESTERI

 The Official CTBTO Photostream

Indonesia, ok alla legge che vieta il sesso fuori dal matrimonio
Il parlamento indonesiano
ha approvato una legge
che vieta il sesso
fuori dal matrimonio.

Questa legge particolarmente restrittiva
si aggiunge ad altre importanti modifiche
del codice penale.

Il sesso fuori dal matrimonio
sarà punito con un anno di carcere
e la sanzione sarà applicabile
anche ai visitatori stranieri.

Il mese scorso
una task force parlamentare
aveva finalizzato il disegno di legge
che è stato poi approvato all’unanimità.
Dopo la ratifica,
sarà necessaria la firma del presidente,
e l’applicazione del nuovo codice penale
avrà bisogno di circa 3 anni.

Sarà inoltre vietata
la promozione della contraccezione
e la blasfemia,
oltre alla reintroduzione del divieto
di offendere un presidente
e un vicepresidente,
reati questi che possono essere puniti
con 3 anni di carcere.

AMBIENTE
AMBIENTE

 Diego Delso

Giornata mondiale del suolo: l’Italia perde 2mq al secondo
In Italia si perdono
due metri quadri di suolo al secondo
a causa della cementificazione.

Nel 2021 la media è stata
di 19 ettari al giorno,
il valore più alto
degli ultimi 10 anni.

Il WWF ha lanciato l’allarme
nella Giornata mondiale del suolo,
il 5 dicembre.
21.500 chilometri quadrati
di suolo italiano
sono cementificati:
gli edifici occupano
5.400 chilometri quadrati,
una superficie pari alla Liguria.

La cementificazione
rende il suolo impermeabile
alle centinaia di milioni
di metri cubi di acqua piovana
che restano sulle superficie,
bloccate da asfalto e cemento.
È questa la maggiore causa
del dissesto idrogeologico
che dal 2000 al 2019
ha causato 438 morti.

“L’Italia è un paese fragile”
perché oltre 16% del suo territorio
è a rischio idrogeologico,
sostiene il WWF,
“e sono sei milioni le persone
che vivono in aree
a potenziale rischio”.

La continua perdita del suolo
distrugge e frammenta gli habitat naturali,
con effetti significativi
anche sulle specie vegetali e animali.
“In un pugno di terra
ci sono più organismi viventi
di quante persone sulla Terra”,
il che assicura la fertilità dei suoli,
la loro capacità di assorbire carbonio,
la crescita delle piante alimentari
e quindi la preservazione della salute umana.

 CULTURA & SOCIETA’
 CULTURA & SOCIETA’

Estonia, moneta da 2 euro per i rifugiati ucraini
Una nuova moneta da 2 euro
è entrata in circolazione in Estonia,
come gesto di solidarietà
nei confronti della popolazione ucraina.

Quasi un anno fa, infatti,
Mosca ha scatenato una guerra
contro Kiev;
una guerra che secondo le previsioni russe
sarebbe dovuta durare pochi mesi,
ma che invece si sta prolungando,
in quanto la popolazione dell’Ucraina
non vuole arrendersi.

La moneta quindi rappresenta
un gesto di supporto verso un Paese
devastato dalla guerra,
dato che una parte delle monete coniate
sono state vendute in confezioni
da 18 euro,
per devolvere il ricavato
alla Banca Centrale ucraina.

La moneta è stata disegnata
da Daria Titova,
una studentessa dell’Accademia delle Belle Arti
ma anche una rifugiata originaria di Kharkiv,
e raffigura una giovane donna
che protegge un uccellino tra le mani,
con una spiga di grano sullo sfondo.

Secondo una dichiarazione
della premier estone Kaja Kallas,
la moneta rappresenta un promemoria
della lotta per la libertà dell’Ucraina
e del suo futuro nell’Unione Europea.

europa.today.it

europa.today.it
 CULTURA & SOCIETA’
 CULTURA & SOCIETA’

 Alan Light

Morta l’attrice americana Kirstie Alley
E’ morta, a 71 anni,
l’attrice americana Kirstie Alley.

La Alley era diventata famosa
per la sua partecipazione
nella serie tv “Cheers”
(in Italia “Cin Cin”),
che le fece vincere un Emmy
come miglior attrice
nel 1991
e un Golden Globe.

Successivamente recitò
insieme a John Travolta
nel film “Senti chi parla”
(“Look Who’s Talking”)
e nei 2 sequel.

Era presente anche
nel film “Star Trek 2”,
del 1982,
e in alcune puntante di “Love Boat”.

L’annuncio della sua morte
è stato diffuso
tramite gli account social
dell’attrice.

I due figli hanno scritto:
“Siamo rattristati di informarvi
che la nostra incredibile,
fiera e amorevole mamma
ci ha lasciati
dopo una battaglia
con il cancro,
scoperto solo di recente”.

 SPORT
 SPORT

 Кирилл Венедиктов

Mondiale: Brasile ai quarti
Tutto facile per il Brasile
agli ottavi del Mondiale in Qatar:
i sudamericani hanno infatti
battuto nettamente la Corea del Sud
con il punteggio di 4-1.

La rete del vantaggio è arrivata
dopo appena 7’
grazie al bel gol di Vinicius Jr.
Dopo 5 minuti Neymar su rigore
ha firmato il raddoppio.

Prima dello scadere del primo tempo
sono arrivate altre due reti
prima con Richarlison
e poi con Paquetà.

La Corea si è vista poco:
il gol della bandiera è arrivato
al 30’ del secondo tempo
con un gran tiro da lontano
di Paik Seung-Ho.

Al termine della partita
il Brasile ha mostrato uno striscione
di sostegno a Pelè.
Ad attendere la selezione verde oro
c’è ora la Croazia.
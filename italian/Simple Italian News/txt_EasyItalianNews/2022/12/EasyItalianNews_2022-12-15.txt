Listen online as you read:

 ITALIA
 ITALIA

 Ronnie Macdonald

Eurofighter precipita al largo di Trapani
Un caccia Eurofighter Typhoon
dell’Aeronautica italiana
è precipitato
mentre faceva ritorno
all’aeroporto di Trapani Birgi.

Il velivolo è rimasto
completamente distrutto
nello schianto,
avvenuto a 5 miglia
dalla base aerea.

Prima dell’impatto,
il pilota del caccia,
Fabio Antonio Altruda
di 33 anni,
è riuscito a lanciarsi
fuori dall’abitacolo
con il seggiolino eiettabile,
ma di lui
si erano inizialmente perse le tracce.

Nelle ore successive
sono quindi partite le ricerche
del pilota disperso
che, purtroppo,
è stato ritrovato senza vita
a notevole distanza.

Sulle cause dell’incidente
è stata aperta un’inchiesta
da parte dell’Aeronautica militare.

Molti messaggi di cordoglio
sono arrivati
alla famiglia del pilota
da parte della stessa Aeronautica
e di alcuni esponenti politici italiani.

ESTERI
ESTERI

Scontri Cina-India sul confine himalayano
Per la prima volta in due anni,
si è verificato uno scontro
tra l’esercito cinese
e quello indiano
in corrispondenza
della contesa zona himalayana
di Tawang.

Lo scontro si è verificato il 9 dicembre
nella regione indiana
dell’Arunachal Pradesh,
e avrebbe soltanto causato
alcuni ferite lievi
a militari di entrambe le parti.

Il ministro degli Esteri cinese
Wang Wenbin
ha confermato
la stabilità della situazione,
e ha dichiarato di essere disponibile
a mantenere un dialogo aperto
tramite canali diplomatici.

Tuttavia Rajnath Singh,
il ministro della Difesa indiano,
ha accusato l’esercito cinese
di aver cercato di attraversare il confine
per “cambiare lo status quo”.

La situazione era rimasta
pressoché stabile
dal 2022,
quando tensioni territoriali
erano sfociate in un combattimento
in cui persero la vita
almeno 20 soldati indiani
e quattro cinesi.

ESTERI
ESTERI

 JD Lasica
Musk smantella il comitato per la sicurezza del social
Twitter ha smantellato improvvisamente
il Trust and Safety Council,
cioè il comitato
per la sicurezza dei social.

La notizia è stata riportata
dal Washington Post
che lo ha descritto come
“l’ultimo segnale che Musk
sta distruggendo anni di lavoro
e istituzioni
che avevano lo scopo di rendere il social
più sicuro e vivibile”.

I membri del comitato
hanno ricevuto un’email
il cui oggetto era “Grazie”,
che li informava dell’eliminazione
del comitato.

L’email è stata ricevuta
un’ora prima della riunione
tra i membri del comitato
e i dirigenti di Twitter
per discutere dei recenti sviluppi.

In meno di due mesi,
ha aggiunto il Washington Post,
Musk ha licenziato
molti elementi chiave dell’azienda.

ECONOMIA
ECONOMIA

Stipendi italiani sempre più bassi
Un record negativo per l’Italia:
secondo il rapporto
dell’Organizzazione internazionale del lavoro,
i salari mensili italiani
sarebbero più bassi del 12%
rispetto al 2008.

Secondo questi dati,
anche il potere di acquisto sarebbe calato;
conseguenza dell’impatto dell’inflazione
e del Covid-19.

Nel rapporto figurano,
oltre all’Italia,
anche paesi come Giappone e Regno Unito,
in cui i salari sarebbero diminuiti
rispettivamente del 2% e del 4%.

Altri paesi
come Australia e Corea del Sud
hanno fatto registrare
una crescita dei salari.

La crisi economica in atto,
legata in parte alla guerra in Ucraina,
starebbe riducendo il potere di acquisto
della classe media.
Il costo delle vita cresce
in modo inversamente proporzionale ai salari,
che invece sono scesi
a livello globale dello 0,9%
solo nella prima metà del 2022.

Una nuova crisi
che si aggiunge alla precedente
registrata durante il Covid-19,
e che inizialmente aveva colpito
solo le famiglie a basso reddito.
Queste famiglie sono quelle
che utilizzano gran parte
delle proprie entrate
in beni e servizi essenziali,
i quali subiscono
continui aumenti di prezzo.

SCIENZA
SCIENZA

 Rswilcox

Fusione nucleare, a un passo dalla svolta energetica?
L’energia da fusione nucleare
prodotta negli Stati Uniti
è stata ottenuta
nella National Ignition Facility
in California.
Sono stati prodotti
circa 25 megajoule di energia
utilizzando un impulso laser
di poco più di 20 megajoule.

Il risultato è importante
perché per la prima volta
è stata generata una quantità di energia
superiore a quella usata
per ottenere la reazione.

Il risultato ottenuto al NIF
è un importante progresso,
ma il bilancio energetico positivo
non è riferito all’energia necessaria
per produrre gli impulsi laser.
Questi sono ancora
estremamente inefficienti,
quindi soltanto una piccola percentuale
dell’energia totale utilizzata
per far funzionare il sistema
finisce poi negli impulsi laser.
Il bilancio energetico totale
continua quindi a essere negativo.

Secondo i più pessimisti
un’efficiente fusione nucleare
non è possibile,
mentre i più ottimisti
credono nella ricerca
e nei grandi finanziamenti
che essa riceve.

Comunque ci vorranno ancora molti decenni
prima di avere centrali a fusione,
un tempo troppo lungo
per risolvere l’urgente crisi climatica
dovuta al riscaldamento globale,
strettamente legata ai combustibili fossili
che liberano grandi quantità
di gas serra nell’atmosfera.

 CULTURA & SOCIETA’
 CULTURA & SOCIETA’

 Min Kyung-bin

BTS, Jin comincia il servizio militare
Uno dei componenti
del celebre gruppo musicale sudcoreano BTS,
Kim Seok-jin,
è stato il primo dei sette
a dover abbandonare la band
per completare
il servizio militare obbligatorio.

Nella Corea del Sud,
tutti i cittadini maschi
devono compiere tra i 18 e i 21 mesi
di addestramento militare,
a seconda della base scelta.

Mentre Jin tentava di sottrarre
la testa nuovamente rasata
agli occhi delle telecamere,
i compagni di gruppo
lo hanno accompagnato
alla base militare
durante una cerimonia d’addio.

Jin sarà stazionato a Yeoncheon,
nei pressi del confine
con la Corea del Nord.

Purtroppo, al suo ritorno,
Jin non ritroverà
la band intatta,
poiché lo stesso destino
spetterà anche agli altri membri
nel corso dei prossimi mesi.

La situazione costringe la band
a rimanere in standby
fino al 2025,
data in cui altri gruppi
potrebbero essere emersi
e diventare veri rivali.

 CULTURA & SOCIETA’
 CULTURA & SOCIETA’

 jdeeringdavis
Nomination Golden Globes
Sono state annunciate le nomination
della edizione numero 80
dei Golden Globes,
in programma a Los Angeles
il 10 gennaio 2023.

Tra i film spiccano le 8 candidature
per il film ‘Gli spiriti dell’isola’
tra cui miglior film, regia
e attore protagonista
per Colin Farrell.

‘Everthing everywhere all at once’
ha ottenuto 6 nomination,
mentre ‘Babylon’ e ‘The Fabelmans’
ne hanno ottenute 5.

Per la miglior canzone originale
nomination per 3 popstar
come Taylor Swift,
Lady Gaga e Rihanna.

A livello televisivo
è la comedy ‘Abbot Elementary’
ad avere ottenuto più candidature:
ben 5.
Diverse nomination
anche per la nuova stagione di ‘The Crown’
e per la miniserie sul serial killer
‘Jeffrey Dahmer’.
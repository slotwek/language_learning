Listen online as you read:

ESTERI
ESTERI

 Dennis Jarvis

Brasile, sventato attentato dei sostenitori di Bolsonaro
Un attentato dinamitardo
è stato sventato
pochi giorni prima
della cerimonia di insediamento
del presidente eletto
Luiz Inácio Lula da Silva,
prevista per il primo gennaio.

Una carica di dinamite
è stata scoperta
all’interno di un camion cisterna
pieno di carburante.
Il mezzo era diretto
nei pressi dell’aeroporto di Brasilia.

È stato l’autista a trovare la bomba
e ad aver avvertito la polizia,
che è intervenuta subito
per disinnescare l’esplosivo.
L’uomo era all’oscuro
del piano terroristico,
che prevedeva altre quattro bombe
per colpire la rete elettrica
e scatenare il panico.

La polizia federale
ha arrestato il responsabile,
George Washington de Oliveira Sousa,
54 anni,
militante di estrema destra,
convinto sostenitore di Jair Bolsonaro.

È stato lui stesso
a svelare il suo piano,
organizzato da un gruppo di attivisti
delle Forze armate.
Lo scopo era “creare il caos”,
far “proclamare lo stato di emergenza
in tutto il paese
fino a provocare
l’intervento dell’esercito”
per impedire l’insediamento di Lula
e “l’instaurazione del comunismo in Brasile”.

Il Brasile ha scelto Lula
per la terza volta.
La scoperta del piano ha allarmato
lo staff del neo eletto presidente.
Si temono nuovi attentati
perché i fan di Bolsonaro
non si arrendono.

ESTERI
ESTERI

 dahu1

Valanga travolge 10 alpinisti in Austria
In Austria, a Lech
nella regione occidentale Vorarlberg,
una valanga ha seppellito
10 alpinisti.

Le autorità avevano avvisato
dell’alta allerta nella zona
per tutto il weekend di natale.

La valanga ha avuto luogo
a 2.700 metri di altezza,
nel comprensorio sciistico
di Lech Zurz
verso le 15.00 di pomeriggio
del 25 dicembre.

Le operazioni di soccorso
sono durate molte ore,
inizialmente sono state salvate
le prime 8 persone,
e durante la notte
anche gli altri due alpinisti.

Quest’ultimi sono gravemente feriti
e sono stati subito portati in ospedale.
Le altre vittime invece
riportano ferite lievi.

Circa 200 persone,
insieme ad elicotteri e cani,
hanno aiutato nella ricerca.
Le autorità locali hanno annunciato
che non ci dovrebbero essere
altri dispersi.

ESTERI
ESTERI

 Sclarkson

India, deputato russo muore di presunto suicidio
E’ stato trovato morto
dopo essere apparentemente caduto
dal terzo piano del suo hotel,
il parlamentare russo
Pavel Antov,
esponente del partito Russia Unita.

Antov si trovava
nello stato indiano dell’Odisha
con un gruppo di altri tre turisti russi,
uno dei quali
era morto misteriosamente
due giorni prima
per un presunto attacco cardiaco.

Il politico era a capo
di una prominente impresa di salumi,
e si pensa fosse
uno dei politici russi più ricchi.

Lo scorso giugno,
quest’ultimo aveva criticato
la guerra di Putin in Ucraina
definendo gli attacchi su Kiev “terroristici”.
Tuttavia, Antov
aveva presto ritrattato
il suo commento,
e annunciato il suo appoggio a Putin.

Il console russo in India,
assieme alle autorità indiane,
hanno ipotizzato
che Antov si sia suicidato
a causa della morte dell’amico,
e il caso è stato immediatamente chiuso.

 ITALIA
 ITALIA

Italia, nel 2022 raddoppiano le minacce ai giornalisti
Un rapporto pubblicato
da Ossigeno per l’Informazione,
una ONLUS
per la protezione di giornalisti
e della libertà di stampa,
ha lanciato l’allarme
per l’incremento delle minacce
ricevute da giornalisti in Italia
nel 2022.

Secondo quanto rilevato,
durante i primi nove mesi dell’anno
i casi di minacce riportate
sono stati 564,
mentre nello stesso periodo del 2021
la cifra era di 288.

Allo stesso tempo,
le denunce per intimidazione
poste alle forze dell’ordine
sono diminuite,
indicando una possibile mancanza di fiducia
nelle istituzioni giudiziarie.

Purtroppo si riporta
anche un incremento
del numero di querele
e cause per diffamazione
rivolte alla stampa
per prevenire o offuscare
la pubblicazione di una notizia.

Il presidente della ONLUS
ha commentato:
“Le intimidazioni
e le minacce ai giornalisti
sono innegabilmente una malattia
che indebolisce la libertà di informazione
e danneggia la partecipazione dei cittadini
alla vita pubblica.”

ESTERI
ESTERI

 Fars Media Corporation, Mahdi Zare

Iran: aereo con la famiglia di Ali Daei fatto atterrare
L’Iran ha fatto deviare
un aereo di linea
partito da Teheran
e diretto a Dubai
sul quale viaggiavano la moglie e la figlia
del calciatore Ali Daei,
per evitare che lasciassero il paese.

Secondo un’agenzia di stampa iraniana
la moglie non potrebbe lasciare il paese
perché lei e il marito “hanno sostenuto
gruppi anti rivoluzionari e rivoltosi,
e invitato allo sciopero”.
Non è ancora chiaro se il divieto
fosse formale o meno.

Le autorità hanno dichiarato
che la moglie e la figlia di Daei
non sono state arrestate
e sono libere di tornare a Teheran.
Secondo l’ex calciatore,
la moglie e la figlia erano dirette a Dubai
per una breve vacanza
e non stavano fuggendo.
Lui era rimasto in Iran.

Ali Daei è un ex calciatore
molto popolare in Iran,
e ha appoggiato da mesi
le proteste nel paese
subendo diverse ripercussioni
tra cui la chiusura
di un negozio e di un ristorante
di sua proprietà.

SCIENZA
SCIENZA

Giappone: pagati per dormire
Il lavoro dei “sogni” adesso esiste,
nel senso letterale del termine,
basta andare in Giappone.

Calbee, un’azienda di distribuzione
di farmaci da banco,
ha pubblicato di recente
un annuncio di lavoro
abbastanza stravagante.

Nonostante la sua stranezza,
l’annuncio corrisponde a verità:
l’azienda di fatto sta cercando
persone che verranno pagate per dormire;
alla base del lavoro c’è uno studio
per un nuovo medicinale
che servirà a migliorare
la qualità del sonno.

Un progetto che nasce dopo la pandemia,
in quanto in molte persone
ha provocato problemi di insonnia
e disturbi del sonno in generale;
alla base di questi disturbi ci sono:
lo stile di vita, lo stress,
le chiusure e le restrizioni degli ultimi anni.

I requisiti necessari
per potersi candidare al lavoro
non ci sono!
Chiunque può presentarsi per dormire,
e alla fine sarà pagato
per la prestazione.
A proposito, la retribuzione
è di 50.000 yen (circa 350 euro),
e se al termine del sonno si dimostrerà
che la qualità di questo è migliorata,
ci sarà un ulteriore bonus.

Durante il programma,
un ricercatore dell’università di Tsukabasa
si occuperà di monitorare
il funzionamento delle onde cerebrali
delle persone che dormono.
Lo studio, inoltre,
sarà condotto direttamente all’interno
delle abitazioni delle persone
che parteciperanno al programma.

AMBIENTE
AMBIENTE

Bologna, le api controllano la qualità dell’aria
L’aeroporto Marconi di Bologna
ha promosso un’iniziativa,
con la collaborazione
del Dipartimento di Scienze e tecnologie agro-alimentari
dell’Università di Bologna,
di Ergo Consulting
(società spin-off dell’Alma Mater)
e di Conapi – Mielizia
(Consorzio nazionale apicoltori).

Si tratta di un progetto di biomonitoraggio,
iniziato già lo scorso aprile,
grazie al quale 100 mila api
sarebbero state ingaggiate
per contribuire al costante controllo
della qualità dell’aria,
in un raggio di 7 chilometri
attorno all’aeroporto.

Il progetto è già attivo
in altri aeroporti europei
e sperimentato in Italia
a Milano Malpensa.
Le api farebbero da supporto
alle tecnologie dei dati sulla qualità,
elaborate dall’azienda Arpae.

Le api sarebbero collocate
in quattro punti strategici
dell’aera dell’aeroporto.
La produzione del miele nelle arnie
consentirebbe di estrapolare
l’informazione ambientale,
indispensabile per rilevare gli inquinanti.

Questi insetti sono davvero fondamentali
nel nostro ecosistema,
infatti il progetto ha come scopo
anche quello di sensibilizzare
i lavoratori e i passeggeri.
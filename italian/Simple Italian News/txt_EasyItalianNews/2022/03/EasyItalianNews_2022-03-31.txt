Listen online as you read:

 ITALIA
 ITALIA

In arrivo le piogge in Italia dopo mesi di siccità
Questa settimana i meteorologi
annunciano l’apertura
della “Porta dell’Atlantico”.

Cosa vuol dire?
Che non ci saranno più ostacoli
per le perturbazioni
in discesa dall’oceano,
le quali finalmente arrivano in Italia,
portando pioggia in molte regioni.

Dopo oltre 100 giorni di siccità,
in un inverno da record,
le precipitazioni riguarderanno
il Centro Nord e le Alpi,
dove nevicherà come non accadeva
ormai da tanto tempo.

Inizialmente le precipitazioni
non saranno rilevanti nel Nordest,
ma nei primi giorni di aprile
aria gelida polare arriverà
direttamente dal Nord Europa.
E questa porterà nevicate
a quote collinari e tanto maltempo.

Al Centro-Sud l’aria fredda
si scontrerà con l’aria nordafricana
e causerà temporali e grandinate.
Si alzeranno anche i venti,
e le temperature massime
scenderanno di 10 gradi.

Finirà la siccità?
Tutto dipende dalla durata
ed estensione delle precipitazioni.
Secondo le previsioni,
le piogge dureranno almeno qualche giorno,
una vera e propria “boccata d’ossigeno”.
Ma è ancora troppo presto
per “cantare vittoria”
perché il deficit idrico
è davvero notevole
e dovrà piovere a lungo
perché si possa superare la crisi.

 ITALIA
 ITALIA

 Borchert, Erich
Dal Po in secca riemergono relitti tedeschi della Seconda Guerra Mondiale
Il 25 marzo a Sermide,
in provincia di Mantova,
è stato scovato e recuperato
un semicingolato tedesco.

Era stato buttato
nel fiume Po
il 23 aprile 1945
dai tedeschi in ritirata
per evitare che finisse
nelle mani dell’esercito americano.

All’epoca era stata scattata una foto
da un aereo da ricognizione inglese
mentre veniva abbandonato
ma, nonostante le ripetute ricerche,
nessuno lo aveva più trovato.

Il mezzo è stato scoperto
dal direttore del Museo
della Seconda guerra mondiale del fiume Po,
Simone Guidorzi.
Venerdì scorso ha deciso
di andare a cercarlo
approfittando del fatto
che il Po è in secca,
e ha visto delle lamiere
che spuntavano dalla sabbia.

“Stiamo tentando di recuperalo
vista l’opportunità
praticamente unica”.

parma.repubblica.it

parma.repubblica.it
 ITALIA
 ITALIA

Uomo uccide amica e la fa a pezzi
A Borno, nel bresciano,
Carol Moltesi è stata uccisa
e fatta a pezzi
dal vicino di casa.

I resti della donna
erano stati ritrovati
circa una settimana fa,
due mesi dopo l’omicidio.

L’omicida aveva cercato
di occultare il cadavere
tagliandolo a pezzi
e dandogli fuoco,
tuttavia la donna è stata identificata
dai tatuaggi.

A confessare l’omicidio della donna
è stato un uomo di 43 anni,
vicino di casa della Moltesi
ed ex della donna,
il quale la avrebbe uccisa
al termine di un litigio
per poi cercare di disfarsi del corpo.

L’uomo, per occultare le sue tracce,
continuava a pagare l’affitto della donna
e a usare il suo cellulare
per rispondere ai messaggi
che le arrivavano.

 CULTURA & SOCIETA’
 CULTURA & SOCIETA’

Caffè espresso, non sarà patrimonio Unesco. Bocciata la candidatura
L’Unesco ha bocciato
la candidatura italiana
che puntava a rendere il caffè
patrimonio dell’umanità.

La candidatura era stata presentata
dal Mipaaf,
il Ministero delle politiche agricole,
ambientali e forestali,
a gennaio.

Il titolo del progetto era:
“Il caffè espresso italiano
tra cultura, rito,
socialità e letteratura
nelle comunità emblematiche
da Venezia a Napoli”.

La commissione nazionale dell’Unesco
(Organizzazione delle Nazioni Unite
per l’Educazione, la Scienza e la Cultura)
ha bocciato la candidatura,
ma ha riferito
di “aver molto apprezzato”
la proposta e il progetto.

Al suo posto
è stata preferita la candidatura,
sempre italiana,
“L’arte italiana dell’Opera lirica”,
che verrà presentata
al comitato intergovernativo
nel 2023.

 CULTURA & SOCIETA’
 CULTURA & SOCIETA’

 Maynard Hogg
Giappone, comincia la celebrazione dell’Hanami
Con la celebre fioritura
dei ciliegi rosa,
in Giappone comincia
la stagione dell’Hanami.

Hanami significa “osservare i fiori”,
ed è un evento coincidente
con la fioritura dei ciliegi
che prevede la celebrazione
della loro bellezza.

La tradizione dell’Hanami
risale a più di un millennio fa,
ed è legata al simbolismo dell’albero,
che rappresenterebbe il collegamento
fra il mondo dei vivi e l’aldilà.
Il fiore del ciliegio,
vista la brevità della sua esistenza,
è per i giapponesi il simbolo della fragilità,
ma anche della bellezza dell’esistenza.

Sulla costa nord dell’isola giapponese,
Hanami comincia circa a inizio aprile,
e nell’isola di Hokkaidō, a sud,
termina verso fine maggio.

Durante questo periodo,
è tradizione organizzare picnic e passeggiate
in diverse località caratterizzate
dai distintivi arbusti giapponesi.
E’ inoltre possibile gustare
una vasta varietà di alimenti
preparati con i fiori di ciliegio,
tra i quali tè, torte e salatini.

wisesociety.it

wisesociety.it
 SPORT
 SPORT

 Biser Todorov
Mancini continuerà ad essere il CT della nazionale italiana
L’Italia del calcio salterà
anche i prossimi mondiali.
Dopo l’incredibile trionfo
agli Europei meno di un anno fa,
la Nazionale azzurra
non si guadagna un posto
nella competizione mondiale.

Come sia potuto succedere
se lo chiedono ancora in molti,
sicuramente se lo chiede anche
il suo allenatore Roberto Mancini.

Appena conclusa la disastrosa partita
contro la Macedonia del Nord,
hanno iniziato a circolare le voci
di una possibile ritirata o sostituzione immediata
del Commissario Tecnico.

Lo stesso Mancini
avrebbe abbandonato subito,
in quanto non se la sentiva più di continuare
poiché responsabile
della disfatta della sua squadra.

Tutto lo staff del CT lo ha supportato,
e sembra che il presidente federale Gabriele Gravina
sia riuscito a fargli cambiare idea.

Nonostante la delusione continui a vedersi
sul volto di Mancini,
lui resta a guidare la Nazionale,
ma con presupposti diversi:
riorganizzazione dei settori giovanili,
maggiore potere sui club.
Insomma, c’è bisogno di nuove strategie
e nuovi obiettivi da raggiungere
per rilanciare il calcio italiano.
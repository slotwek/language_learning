Listen online as you read:

ESTERI
ESTERI

 byeangel
Cina, si schianta Boeing 737
In Cina un Boeing 737
di China Eastern Airlines
con 132 passeggeri
si è schiantato
nella provincia meridionale del Guangxi,
vicino alla città di Wuzhou.

L’aereo ha provocato
un vasto incendio
poiché è caduto in una zona montuosa
coperta da foreste
nella contea di Teng.

Il Boeing 737 bimotore
a corridoio singolo
è uno degli aerei più diffusi al mondo
per voli di corto e medio raggio.

Delle persone a bordo,
123 sono i passeggeri
e 9 i membri dell’equipaggio.
L’aereo viaggiava
a una velocità di crociera
di 845 chilometri all’ora
e a un’altitudine di 8.869 metri,
ed è “improvvisamente precipitato”.

Il presidente Xi Jinping,
“sconvolto” per l’incidente,
ha fatto tutti gli sforzi possibili
“per organizzare la ricerca e il salvataggio,
gestire adeguatamente le conseguenze,
rafforzare le indagini
sui potenziali rischi per la sicurezza
nell’aviazione civile
e garantire l’assoluta sicurezza
delle operazioni di aviazione”.

ESTERI
ESTERI

 Vadim Ghirda
Notte di bombardamenti in Ucraina
Ennesima notte di bombardamenti
in Ucraina.
A Kiev è stato colpito
il centro commerciale Retroville,
dove si registrano 8 morti.

A Odessa due navi russe
hanno aperto il fuoco
sul porto della città,
distruggendo anche alcune case,
prima di venire allontanate
dalla risposta ucraina.

“Kiev risponda entro le 5 del mattino
(le tre ora italiana)”,
è stata la richiesta di Mosca
all’ultimatum che prevedeva
che i militari ucraini
lasciassero la città in due ore:
dalle 9 alle 11,
ma la richiesta è stata respinta
dagli ucraini:
l’arcivescovo di Kiev
parla di vero genocidio in atto
nella città portuale ucraina.

Il sindaco di Kiev
ha annunciato un nuovo coprifuoco
di 35 ore nella capitale e nella regione:
durerà fino alle 7:00
di mercoledì 23 marzo.

ESTERI
ESTERI

 Selcenc
Belgio, auto contro la folla
Un’auto è piombata tra la folla
durante i festeggiamenti per il carnevale
a Strépy-Bracquegnies,
in Belgio,
intorno alle 5 del mattino di domenica.

Il grave bilancio è di 6 morti,
12 feriti gravi
e diversi feriti leggeri,
secondo le notizie fornite
dall’emittente belga RTBF.
Sul luogo dell’incidente
erano al momento presenti
circa 150/200 persone.

Durante la conferenza stampa,
le autorità hanno dichiarato
che ci sono 2 persone fermate.

Secondo il sindaco della città,
che si trova a 30 km da Bruxelles,
l’auto si è scagliata contro la folla
e ha proseguito il suo percorso,
ma è stata poi intercettata.

Attualmente la pista del terrorismo
non è quella privilegiata,
ma tutte le strade sono aperte.

 ITALIA
 ITALIA

Tra Firenze e Bologna apre la galleria a tre corsie più lunga d’Europa
Lungo l’autostrada A1,
tra Barberino del Mugello
e Firenze Nord,
il 19 marzo è stato aperto
un nuovo tratto di 17,5 km,
che estende la Variante di Valico.

L’Autostrada del Sole
è la più lunga d’Italia.
Inaugurata il 4 ottobre 1964,
l’A1 collega Milano a Napoli
passando per Bologna,
Firenze e Roma,
per una lunghezza complessiva
di 760 km.

Il progetto della sua estensione
è costato un miliardo di euro
e ha l’obiettivo
di alleggerire il traffico.
Il nuovo tratto dell’autostrada
è a tre corsie e contiene
la “galleria più lunga d’Europa”,
per un totale di 7,5 km.

In media durante le ore di punta
su questo tratto autostradale
passano oltre 100 veicoli al minuto.
Il nuovo tratto ridurrà di 1,5 milioni
le ore di traffico all’anno,
con un risparmio del 30%
dei tempi di percorrenza.

Inoltre l’estensione porterà
un beneficio ambientale,
cioè la diminuzione di emissioni di CO2:
circa 2000 tonnellate
in meno all’anno.

Alla sua realizzazione
hanno lavorato ogni giorno
in media 500 donne e uomini,
per un totale
di 6 milioni di ore lavorate.

firenze.repubblica.it
corrierefiorentino.corriere.it
firenze.repubblica.it

corrierefiorentino.corriere.it
 SPORT
 SPORT

 Bob Ramsak
Marcell Jacobs vince l’oro nei 60 metri ai Mondiali indoor
Marcell Jacobs ha vinto
la medaglia d’oro
nei 60 metri dei mondiali
di atletica leggera indoor.

Jacobs ha sconfitto
i due rivali,
gli americani Christian Coleman
e Marvin Bracy,
arrivati rispettivamente
secondo e terzo,
dopo un incredibile recupero.

Nonostante sia partito
dietro Coleman, infatti,
Jacobs è riuscito a superarlo
e a tagliare il traguardo,
con un vantaggio
di soli 3 millesimi.

L’azzurro, già campione olimpico
dei 100 metri
e della 4×100,
ha anche stabilito
un nuovo record europeo: 6″41.

Durante l’intervista,
Jacobs ha confessato
di puntare a vincere
le 3 gare più importanti
della categoria:
Mondiali indoor,
Mondiali ed Europei.

Dopo la vittoria
sono arrivate le congratulazioni
da parte di personaggi dello spettacolo
e del mondo politico.

 SPORT
 SPORT

Trionfo Ferrari in Bahrain
La prima gara della stagione di Formula 1,
in Bahrain,
ha visto il trionfo della Ferrari
che ha realizzato una doppietta
vincendo il gran premio
con Leclerc
e conquistando il secondo posto
con Sainz.

Il weekend delle rosse
era partito con la pole position
conquistata da Leclerc
davanti a Verstappen e Sainz.

Leclerc e Verstappen in gara
hanno dato vita
a un appassionante duello
ma il pilota Red Bull si è ritirato
per un problema tecnico
quando era secondo
e mancavano pochi giri al termine.

Lewis Hamilton è salito
sul terzo gradino del podio
dopo che Perez è andato in testa coda
all’ultimo giro.
Erano due anni che la Ferrari
non vinceva un gran premio.
“È un inizio da sogno”
ha dichiarato Leclerc.
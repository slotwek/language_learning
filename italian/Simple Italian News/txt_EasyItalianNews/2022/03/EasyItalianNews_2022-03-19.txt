Listen online as you read:

 ITALIA
 ITALIA

 Città di Parma
Stop allo stato di emergenza da fine marzo
Il paese è pronto
a tornare definitivamente alla normalità
attraverso una serie di misure
previste dal nuovo decreto del governo,
che comprendono diverse tappe
fino alla fine di questo 2022.

1 aprile – L’Italia non sarà più
in stato di emergenza Covid
e termina l’obbligo Super Green Pass.

1 maggio – Termina l’obbligo
del Green Pass quasi ovunque.
Sempre dal primo maggio
via l’obbligo delle mascherine
in tutti i luoghi al chiuso,
anche a scuola.

15 giugno – Terminano tutti
gli obblighi vaccinali.

30 giugno – Terminano le modalità
di smart working nell’ambito privato.

31 dicembre – L’obbligo vaccinale
resta in vigore fino a fine anno
per il personale sanitario e Rsa.

‘L’obiettivo del governo
è il ritorno alla normalità,
è il recupero della socialità’.

ESTERI
ESTERI

Honduras: ok estradizione in Usa per ex presidente Hernández
L’Honduras ha accettato
la richiesta degli Stati Uniti
relativa all’estradizione
dell’ex presidente Hernández.

Il presidente è stato accusato,
negli Stati Uniti,
di traffico di stupefacenti
e porto illegale di armi.

Hernández avrebbe infatti ricevuto
tonnellate di cocaina
che sarebbero state destinate
al mercato statunitense.

Secondo le fonti giudiziarie,
tra il 2002 e il 2004
l’associazione a delinquere
avrebbe trasportato
oltre 500mila chilogrammi di cocaina
dal paese sudamericano agli Stati Uniti.

Si stima che tale attività
abbia fatto guadagnare
all’ex presidente honduregno
milioni di dollari,
attraverso tangenti pagate
da organizzazioni di diversi paesi.

Hernández è stato presidente dell’Honduras
dal 27 gennaio 2014
al 27 gennaio 2022.

 ITALIA
 ITALIA

Jet militare precipita vicino a Lecco
Un jet militare è precipitato
vicino a Lecco:
l’aereo avrebbe preso fuoco
prima di schiantarsi al suolo
mentre i due piloti all’interno
si sono eiettati fuori dall’abitacolo.

Uno dei due piloti è morto,
mentre l’altro è rimasto gravemente ferito,
dato che si sono lanciati
vicino a una parete rocciosa.

I due stavano effettuando
un volo di addestramento:
uno dei due era un pilota
addestratore esperto.
Il velivolo stava facendo
un volo di collaudo post produzione.

L’aereo aveva diverse ore
di volo alle spalle
e non ha segnalato avarie.

L’aeronautica militare
e la società Leonardo,
che era responsabile del volo,
hanno deciso di aprire un’inchiesta
per accertarsi delle cause
dello schianto.

ECONOMIA
ECONOMIA
Pagamenti account-to account, l’alternativa a carte e bonifici
Si chiama pagamento
account-to-account, o “a2a”.
Non è diffuso quanto Paypal,
Nexi oppure le carte Visa
e MasterCard,
ma si sta diffondendo
in tutta Europa,
soltanto però per pochi circuiti bancari.

In Italia c’è MyBank,
al quale partecipano
già più di 200 banche.

La tecnologia esiste da tempo,
ma negli ultimi 2/3 anni
c’è stato un aumento delle adesioni:
le aziende e le banche “a2a”
sono passate dal 20% nel 2019
al 50% di oggi.
Entro il 2030 – si prevede –
sarà utilizzato nel 15% dei pagamenti
in tutta Europa.

Il pagamento “a2a”
si basa sull’online banking.
Con “a2a” i pagamenti partono
dal proprio conto bancario
e vanno a quello del beneficiario.
Questo metodo è rapido e sicuro
e c’è una maggiore protezione
dei dati personali.

Quando si vuole pagare,
si seleziona l’applicazione
che si appoggia al proprio
istituto di credito bancario.
Si inseriscono poi i codici di accesso
alla banca online,
si verifica e si autorizza la transazione,
e in pochissimi secondi
sia l’utente che il creditore
visualizzano la ricevuta
di avvenuto pagamento.

 CULTURA & SOCIETA’
 CULTURA & SOCIETA’

 Città di Parma

Fedez in lacrime su Instagram: sono malato
Federico Leonardo Lucia,
in arte Fedez,
ha annunciato
con un lungo video su Instagram
di essere malato.

Il rapper ha comunicato
di avere “un problema di salute
che è stato diagnosticato
con grande tempismo”.

Ha proseguito, commosso,
senza rivelare altri dettagli
sulle sue condizioni.
“Ora non sono abbastanza lucido
per andare oltre,
ma sono pronto ad affrontare
questa nuova avventura
che la vita mi ha presentato”
ha concluso.

Anche la moglie del cantante,
Chiara Ferragni,
influencer con oltre
26 milioni di followers,
ha postato un messaggio
a sostegno del marito.
La Ferragni ha infatti invitato
tutti i fan della coppia
a sostenerlo.

Moltissimi messaggi di supporto
sono arrivati
da personaggi dello spettacolo
e non solo.

 CULTURA & SOCIETA’
 CULTURA & SOCIETA’

 Alessandro Vecchi

Pesaro sarà la capitale italiana della cultura 2024
Pesaro rappresenterà la cultura italiana nel 2024.
L’elezione è avvenuta
gli scorsi giorni a Roma,
durante l’annuale cerimonia
presieduta dal Ministro della Cultura
Dario Franceschini.
Tra le altre candidate
c’erano Ascoli Piceno,
Siracusa, Viareggio,
Grosseto, ecc.

Finora il titolo di città della cultura
è stato assegnato a Cagliari,
Lecce, Perugia,
Ravenna e Siena nel 2015;
Mantova nel 2016;
Pistoia nel 2017, Palermo nel 2018,
Parma nel 2020 e nel 2021.
Procida è l’attuale Capitale Italiana della Cultura,
mentre Bergamo e Brescia
lo saranno nel 2023.

Subito dopo la proclamazione,
il sindaco di Pesaro Matteo Ricci
ci ha tenuto a dedicare il premio
alla città ucraina di Karkiev
che, come Pesaro,
è la Città della Musica Unesco.

Il progetto culturale presentato
valorizza il territorio
e favorisce l’integrazione e l’innovazione;
si tratta di una proposta
che ha trovato il giusto equilibrio
tra natura, cultura e tecnologia:
elementi che possono favorire
lo sviluppo socio-economico
della città e della regione circostante.
Listen online as you read:

ESTERI
ESTERI

IanManka
Usa, spari in un supermercato a Buffalo
A Buffalo, negli Stati Uniti,
10 persone sono state uccise
da un giovane suprematista bianco
che ha aperto il fuoco
all’interno di un supermercato
in un quartiere abitato
prevalentemente da afroamericani.

Il killer, Payton Gendron,
è uno studente di 18 anni
che si è recato a Buffalo
da Pomona.

Gendron ha iniziato a sparare
nel parcheggio del supermercato,
uccidendo le prime vittime,
quindi è entrato nel negozio
e ha aperto nuovamente il fuoco
contro i clienti all’interno.

10 persone sono rimaste uccise
e altre 2 gravemente ferite.

Il killer ha trasmesso l’attentato in diretta,
attraverso una videocamera
installata sul suo casco.

Poche ore prima, invece,
aveva condiviso su internet
un manifesto suprematista
di 106 pagine
in cui si diceva preoccupato
per la “diminuzione
della popolazione bianca”.

Quando la polizia ha circondato il supermercato,
Gendron è uscito disarmato
e si è inginocchiato
senza opporre resistenza.
Attualmente si trova detenuto
in attesa del processo,
per il quale si è dichiarato
“non colpevole”.

ESTERI
ESTERI

Aero Icarus
Yemen: decolla primo volo commerciale in sei anni
E’ il primo volo commerciale
che parte dallo Yemen
dopo sei anni.
A bordo 126 passeggeri,
tra cui pazienti ospedalieri
bisognosi di cure all’estero
e i loro parenti.

Una buona notizia
in un paese raso al suolo
da 7 anni guerra senza fine,
e dove le notizie riportano
un aumento dei bombardamenti
e delle vittime.

Negli ultimi mesi del 2021
le vittime civili
sono aumentate del 60%.
Tra il 6 e il 13 gennaio
sono stati uccisi 29 civili,
tra cui 3 bambini,
e 23 sono rimasti feriti.

120 mila persone
sono senza acqua potabile,
perché sono stati bombardati
gli impianti idrici.

“Dal 2015, almeno 10 mila bambini
sono stati uccisi o feriti
a causa della guerra”
ha dichiarato a Ginevra
il portavoce dell’Unicef,
James Elder dopo una missione,
“E’ una media di quattro bambini al giorno,
ma attenzione:
si tratta soltanto dei casi
che le Nazioni Unite hanno potuto verificare”.

Gli esperti Onu denunciano
l’uso di bambini soldato nel conflitto,
reclutati in scuole,
campi estivi e moschee,
e raccomandano di imporre sanzioni
contro chi lo fa.

 ITALIA
 ITALIA

Approvata la Legge Salvamare
Finalmente il Senato
ha approvato in via definitiva,
con 198 sì, nessun contrario
e 17 astenuti,
una legge presentata nel 2018
per preservare i mari italiani.

La legge, che si chiama appunto ‘Salvamare’,
era stata presentata
dall’allora ministro dell’Ambiente Sergio Costa,
del Movimento 5 Stelle.

Grazie a questo nuovo provvedimento,
i pescatori che recuperano la plastica
dai mari italiani,
potranno portarla in porto
e consegnarla alle autorità portuali
che la smaltiranno
nelle apposite isole ecologiche.
Verrà così poi riciclata.

Questo prima non era possibile,
in quanto i pescatori erano costretti
a buttare di nuovo in mare
la plastica raccolta.
In caso contrario,
potevano essere denunciati penalmente
per trasporto illegale di rifiuti.

La norma sarà estesa
anche a laghi e fiumi.
L’ex ministro Costa ha spiegato
che grazie a questa legge
saranno possibili campagne di sensibilizzazione,
informazione,
per coinvolgere attivamente i cittadini.

L’Educazione Ambientale è un tema
che va affrontato anche a scuola,
dove è già prevista
la raccolta differenziata.

 TECNOLOGIA
 TECNOLOGIA

Fotografato il buco nero della Via Lattea, è la prova che esiste
Al centro della nostra galassia,
nella Via Lattea,
c’è un buco nero,
si chiama “Sagittarius A*”
ed è il più vicino che si conosca:
adesso ne esiste la prova,
grazie alle foto scattate
dall’Event Horizon Telescope (Eht)
con il contributo italiano
dell’Istituto Nazionale di Astrofisica (Inaf),
di Fisica Nucleare (Infn)
e delle Università di Napoli e Cagliari.

Il buco nero non è visibile direttamente
perché non emette luce:
si vede uno spesso anello di gas brillante
che circonda una zona centrale scura
chiamata “ombra”.
L’anello luminescente è prodotto
dalla potente gravità del buco nero,
che ha una massa quattro milioni di volte
superiore a quella del Sole
ed è distante dalla Terra 27000 anni luce.

La foto è stata realizzata
da otto radiotelescopi,
tra cui Alma (Atacama Large Millimeter/submillimeter Array),
il più potente del mondo.
Alma possiede 66 antenne
che funzionano all’unisono
come un unico strumento
grande quanto la Terra.

Insieme i radiotelescopi sono stati puntati
verso il cuore della galassia.

Il nucleo del loro sistema
di controllo e di precisione
è stato sviluppato da Microgate,
un’ innovativa azienda di Bolzano,
nel Trentino-Alto Adige.
“È un risultato tanto atteso
perché dimostra la correttezza
delle previsioni contenute
nella teoria della relatività generale di Einstein”,
ha detto il presidente dell’Inaf,
Marco Tavani.

barbaraganz.blog.ilsole24ore.com

barbaraganz.blog.ilsole24ore.com

 CULTURA & SOCIETA’
 CULTURA & SOCIETA’

Melirius
Primato dell’università Sapienza per gli studi classici
L’università italiana torna
a far parlare di sé
per la crescita nelle classifiche mondiali.
Questa volta è la Sapienza
che è al primo posto
nel World University Rankings
per Studi Classici e Storia Antica,
e tra le prime 10 posizioni
per Archeologia.

La classifica è stata stilata
dagli analisti di Quacquarelli Symonds,
il QS Ranking by subject,
in cui si considerano le prestazioni
dei programmi universitari individuali degli atenei,
attraverso le discipline accademiche
raccolte in cinque macroaree.

Nella stessa classifica
troviamo altre università italiane:
l’Università di Bologna, il Politecnico di Milano,
l’Università Statale di Milano, l’Università di Padova,
il Politecnico di Torino, l’Università di Pisa,
l’Università di Cattolica del Sacro Cuore,
la Ca’ Foscari di Venezia
e l’Università Federico II di Napoli.

La rettrice della Sapienza, Antonella Polimeni,
ha dichiarato che l’eccellente risultato
è un premio per l’impegno
di tutte le figure professionali
che fanno parte della comunità,
che ha una grande responsabilità
nella formazione del sapere.

 CULTURA & SOCIETA’
 CULTURA & SOCIETA’

Lviv Media
L’Ucraina vince l’Eurovision
L’Ucraina ha trionfato
all’Eurovision Song Contest
con il brano ‘Stefania’
dei Kalush Orchestra.

Gli ucraini hanno ottenuto
una valanga di voti al televoto
che li ha portati al primo posto:
631 i voti totali
di cui 439 ottenuti dal pubblico a casa.

Al secondo posto si è classificata
la Gran Bretagna con Sam Ryder
che ha ottenuto 466 punti,
e terza la Spagna
con Chanel e 459 punti.

L’Italia, vincitrice dell’edizione 2021,
ha ottenuto la sesta piazza
con Mahmood e Blanco.

Il presidente ucraino Zelensky
ha detto che il paese farà di tutto
per poter ospitare l’anno prossimo
il Song contest,
e si è augurato di poterlo fare
a Mariupol.
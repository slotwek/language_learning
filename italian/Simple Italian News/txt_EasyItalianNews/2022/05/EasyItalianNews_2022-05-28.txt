Listen online as you read:

ESTERI
ESTERI

Uomo armato vicino a una scuola a Toronto
A Toronto, in Canada,
è scattato l’allarme
e il lockdown di tutte le scuole
quando la polizia è stata avvisata
di un giovane ventenne
che si aggirava nelle vicinanze
di un istituto scolastico
con un fucile in mano.

Essendo passati solo due giorni
dalla strage nella Robb Elementary
di Uvalde in Texas,
è subito scattato il panico.

L’uomo indossava un cappello bianco
e un lungo cappotto.

E’ stato riportato
che il ragazzo è stato colpito
e ucciso da due agenti della polizia,
ma non si hanno ulteriori informazioni
sulle dinamiche o su ciò che il ragazzo
fosse intenzionato a fare,
in quanto l’inchiesta
è ancora in corso.

Il capo della polizia,
James Ramer,
ha rassicurato la popolazione
riguardo l’assenza di minacce
per la sicurezza pubblica.

 ITALIA
 ITALIA

 Xosema
Incendio a Stromboli
Un grave incendio è divampato
sull’isola di Stromboli,
una delle perle delle Eolie.

Non è ancora chiara la dinamica,
ma sembrerebbe che l’incendio
sia stato appiccato
durante le riprese di una fiction Rai.
A causa del forte caldo
e del vento, però,
l’incendio si è esteso rapidamente.

Le operazioni di accensione
di un “fuoco finto” sul set
non erano monitorate
da una squadra di pompieri,
e il sindaco dell’isola ha fatto sapere
di non aver rilasciato
nessuna autorizzazione a riguardo.

L’incendio ha richiesto l’intervento
di 2 Canadair
e di squadre di pompieri
accorsi da Milazzo e da Lipari.

Il danno ambientale è enorme,
con ettari di macchia mediterranea
andati in fumo.
E’ stata aperta un’inchiesta.

 ITALIA
 ITALIA

 MaxPixel.net
Vaiolo delle scimmie, sei i casi italiani
Il ministero della Salute italiano
ha emanato una circolare
per fare chiarezza sui contagi
da vaiolo delle scimmie
registrati finora nell’Unione Europea.

Al momento, i casi italiani accertati
sarebbero sei,
mentre altri 68 casi
sono stati individuati
in otto stati europei.

Secondo la circolare,
verrà valutata l’ipotesi del vaccino
per gli operatori sanitari,
ovvero per coloro
che sono ad alto rischio di contatto,
e la quarantena
per alcuni degli individui contagiati.

Al momento non sono stati segnalati
decessi collegati al vaiolo,
i cui sintomi includono invece mal di testa,
febbre, brividi,
mal di gola, malessere,
ed eruzioni cutanee.

Secondo le prime indagini,
la diffusione del virus
avviene tipicamente
tramite un contatto stretto
con una persona infetta,
come ad esempio
per via sessuale.

 CULTURA & SOCIETA’
 CULTURA & SOCIETA’

Centenario della nascita di Enrico Berlinguer
Cent’anni fa, il 25 maggio 1922,
nasceva Enrico Berlinguer,
storico segretario del Partito Comunista Italiano,
dal 1972 fino al 1984,
anno della sua morte.

Fu una morte “eroica”,
come molti la definiscono,
colto da un ictus durante
un comizio elettorale a Padova.

A lui si devono grandi aperture
come il “compromesso storico”,
con cui si avvicinò alle correnti di sinistra
dei partiti più moderati;
la “via italiana al socialismo”
che prese le distanze
dal totalitarismo sovietico;
la “questione morale”, cioè la denuncia
dell’interferenza dei partiti politici
nell’autonomia dello Stato;
e la via all’“austerità”
contro la corruzione e il privilegio.

Berlinguer aveva una visione
che puntava a rivedere
l’ordine economico e sociale
in contrasto con i valori capitalistici.

I suoi funerali sono stati i più imponenti
della storia d’Italia,
dopo quelli di Giovanni Paolo II,
con milioni di cittadini
giunti a portargli l’ultimo saluto.
Ancora oggi Berlinguer è ricordato,
stimato e rispettato
anche dai suoi rivali,
perché è stato un leader
dal grande carisma,
eppure gentile e mite,
estraneo alla spettacolarizzazione
e alle volgarità,
che invece animano
l’attuale scena politica,
non solo nazionale.

ilmanifesto.it

ilmanifesto.it
 SPORT
 SPORT

Mondiali Qatar: arrivano le donne
Dopo ben 92 anni,
finalmente ai prossimi Mondiali di calcio
ci saranno arbitri
e guardalinee donne.

Mancherà di nuovo la nazionale italiana,
in compenso quest’anno ci sarà davvero
una buona ragione per seguire
la competizione sportiva.

Si spera che questa scelta
renda più chiaro il concetto
che il calcio non è assolutamente
uno sport solo maschile.
Come ha dichiarato lo stesso presidente
della commissione arbitri della Fifa,
Pierluigi Collina,
è più importante la qualità che il genere.

Il messaggio arriverà ancora più forte,
dato che il paese ospitante
dei prossimi Mondiali di calcio
applica ancora delle limitazioni dei diritti civili
nei confronti del genere femminile,
e non solo.
Infatti proprio il mese scorso,
il Qatar aveva annunciato
il sequestro delle bandiere arcobaleno ai tifosi.

Le arbitre saranno: Stephanie Frappart,
Salima Mukansanga e Yoshimi Yamashita;
le assistenti invece: Neuza Back,
Karen Díaz Medina e Kathryn Nesbitt.

Adesso bisogna solo aspettare
per vedere quale sarà il trattamento
che queste professioniste riceveranno in campo;
se dovranno indossare il velo
e come gestiranno la pressione
delle aspettative nei loro confronti.

Ma si tratta di donne
con un curriculum esemplare,
con esperienza da vendere
e abituate a combattere
contro stereotipi e pregiudizi.

 CULTURA & SOCIETA’
 CULTURA & SOCIETA’

 Georges Biard
Morto Ray Liotta
L’attore Ray Liotta è morto
all’età di 67 anni.

Liotta è morto
mentre si trovava
nella Repubblica Dominicana
per girare il suo prossimo film.

Secondo una fonte
vicina all’attore,
sarebbe morto nel sonno
per cause ancora da accertare.

Il sito Deadline
è stato il primo
a dare la notizia.

Liotta ha recitato
in molti film di successo,
diretti da grandi registi.

Il suo lavoro più famoso,
per il quale ha ottenuto
una nomination all’Oscar,
è sicuramente ‘Goodfellas’
(in Italia ‘Quei bravi ragazzi’),
dove recitava insieme a Robert De Niro,
Paul Sorvino e Joe Pesci.

Nella sua carriera
ha vinto diversi premi,
uno dei quali
per il suo ultimo film:
‘I molti santi del New Jersey’.

Liotta stava per sposarsi
con la fidanzata Jacy Nittolo,
che si trovava con lui
sul set.

 SPORT
 SPORT

 kingpenguin1029
La Roma vince la Conference League
La Roma di José Mourinho
ha vinto la prima edizione
della Conference League,
dopo aver battuto il Feyenoord in finale
con il punteggio di 1-0.

A decidere la partita
è stato il gol di Zaniolo
alla mezz’ora del primo tempo:
il centrocampista giallorosso
è stato bravo a sfruttare
un errore difensivo.

Gli olandesi però non si sono arresi
e all’inizio della ripresa
si sono fatti molto pericolosi
colpendo un palo e una traversa
con Rui Patricio,
il portiere della Roma,
decisivo nel salvaguardare il risultato.

La Roma dopo 31 anni
torna quindi a vincere un trofeo europeo
e una squadra italiana
è tornata a vincere in Europa
dopo 12 anni.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
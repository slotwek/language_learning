Listen online as you read:

ESTERI
ESTERI

La Corte suprema USA vota per revocare l’aborto
Numerose proteste si sono registrate
davanti alla Corte Suprema
e in molte città americane
a causa della bozza
che la Corte sta preparando
e che ribalterebbe
la sentenza Roe v. Wade
che nel 1973 legalizzò l’aborto.

Si vedono contrapposti
i conservatori,
che da decenni
cercano di eliminare questo diritto,
e i democratici
e le associazioni per i diritti delle donne,
che esprimono la loro indignazione.

La sentenza era attesa per giugno
e il fatto che sia trapelata la bozza
è un fatto clamoroso,
tenendo conto della segretezza
che in genere contraddistingue
i lavori della Corte.

Il presidente Biden
ha reagito con forza
affermando che il diritto di scelta di una donna
è fondamentale.

ESTERI
ESTERI

Balkan Photos

Morto un altro manager di Gazprom, ‘caduto dalla scogliera’
Andrei Krukovsky,
Ceo del resort di Gazprom,
è morto
cadendo da una scogliera.

Krukovsky sarebbe infatti deceduto
dopo essere caduto
da una scogliera a Sochi,
sede delle Olimpiadi invernali
del 2014.

Secondo le ricostruzioni
si tratterebbe di un incidente.

Dopo la caduta dalla scogliera
il manager è infatti morto in ospedale
a causa delle ferite riportate.

La morte di Krukovsky, però,
è solo l’ultimo dei decessi
avvenuti in circostanze misteriose
legati a figure di spicco
del gruppo Gazprom.

Nelle ultime settimane
anche altri dirigenti del gruppo
sono stati ritrovati morti
insieme alle loro famiglie.
Tutti gli episodi
sono stati etichettati
come omicidio-suicidio.

Si tratta del settimo manager russo
morto in circostanze misteriose
negli ultimi 3 mesi,
5 di questi manager
erano legati a Gazprom.

 ITALIA
 ITALIA

Alessandro Ambrosetti
Ragazza uccisa dal fratello
Alice Scagni, una ragazza di 35 anni
di Quinto, Genova,
è stata uccisa dal fratello,
in strada,
con 17 coltellate.

Il fratello Alberto
si è presentato
sotto casa della sorella
e l’ha aspettata per ore.
Quando poi le è uscita di casa
l’ha aggredita e uccisa.

Il marito della ragazza e i vicini,
richiamati dalle urla,
hanno chiamato le forze dell’ordine
che hanno fermato il fratello sul lungomare
con ancora addosso il coltello
e i vestiti sporchi di sangue.

Alla base dell’omicidio
ci sarebbe un movente economico:
Alberto Scagni non aveva un lavoro
e chiedeva soldi alla famiglia.

La ragazza lascia il marito
e un bimbo di un anno.

genova.repubblica.it

genova.repubblica.it

 ITALIA
 ITALIA

“Decreto Aiuti”, in Italia taglio delle imposte sulla benzina fino all’8 luglio
Il 2 maggio il governo
ha approvato nuove misure
a sostegno dei cittadini
per affrontare il caro energia
dovuto alla crisi internazionale.

La manovra riguarda principalmente
il taglio delle accise,
cioè delle tasse, sui carburanti:
diesel, benzina e metano.

Inizialmente il blocco delle imposte
era previsto fino al 21 aprile,
poi è slittato al 2 maggio,
ma ora la proroga
della riduzione delle tasse
sarà valida fino all’8 luglio 2022.

Altra misura inclusa nel “decreto aiuti”
è il rinnovo del bonus sociale,
cioè lo sconto sulle bollette.
Quest’ultimo diventa retroattivo
per i pagamenti già fatti,
che verranno compensati
nelle bollette successive.

Il provvedimento riguarda
anche gli affitti e i trasporti pubblici.
Per le imprese in difficoltà
a causa della crisi in Ucraina
arrivano sostegni economici
e finanziamenti agevolati.

Per sostenere questa manovra
da 14 miliardi di euro
il governo trae le risorse
dalla tassa sugli extraprofitti
delle grandi aziende energetiche.

 TECNOLOGIA
 TECNOLOGIA

Auto a guida autonoma abbatte il muro dei 300 km all’ora
Il Politecnico di Milano
ha trasformato degli algoritmi
in perfetti piloti,
grazie ai quali ha già vinto
l’Autonomous challenge a Las Vegas
lo scorso gennaio.

Negli ultimi giorni PoliMove
ha battuto un record
che resisteva dal 2019:
la vettura guidata totalmente
da intelligenza artificiale
ha raggiunto i 309,3 km/h.

L’esperimento è stato portato a termine
da una grande squadra
composta da:
il professor Matteo Savaresi, team leader,
Filippo Parravicini, Alberto Lucchini,
Andrea Ticozzi, Andrea Marcer
e Cole Frederick.

Una grande soddisfazione
per questa brillante collaborazione italo-statunitense
tra il Politecnico di Milano
e l’University of Alabama,
iniziata a ottobre 2021
in occasione dell’Autonomous Indy Challenge.
In quel caso PoliMove,
una macchina monoposto,
era arrivata terza
per colpa di un guasto meccanico.

Il team è però ancora al lavoro
per superare i vicinissimi test di Atlanta.
Il prossimo obiettivo
è quello di superare
i 300 chilometri all’ora in circuito:
un risultato più ambizioso
e complicato da raggiungere.
Se dovesse succedere,
PoliMove supererebbe il proprio record
ottenuto sul rettilineo a Las Vegas.

milano.repubblica.it
motori.ilmattino.it
milano.repubblica.it

motori.ilmattino.it
 CULTURA & SOCIETA’
 CULTURA & SOCIETA’

rhysadams

Britney Spears sta scrivendo le sue memorie
L’incredibile vita artistica e non
della pop star Britney Spears
finirà in un libro.
Il libro in questione sarà un diario,
un memoir,
come lo ha definito la stessa Spears,
in cui si saprà davvero
come sono andate le cose
dal suo punto di vista.

Negli ultimi mesi
era partita un’iniziativa social
per liberare la cantante
dalla prigionia legale
in cui era stata costretta da un tribunale.
La custodia (soprattutto economica),
era di competenza di suo padre Jamie,
e Britney non aveva la libertà di stare
nemmeno con i suoi figli.

Fino allo scorso novembre,
quando la giudice
della Superior Court di Los Angeles
Brenda Penny
l’ha finalmente liberata
dalla tutela del padre.

Una storia veramente difficile
dal punto di vista umano,
e complicata dal punto di vista legale.

Secondo quello che ha affermato l’artista
attraverso il suo profilo Instagram,
scrivere la sua storia sarebbe terapeutico,
anche se l’impresa non è affatto facile.
Finalmente potrà esprimersi liberamente
sugli eventi passati,
anche se sua madre e sua sorella
avrebbero già venduto
i diritti su un suo diario.

Insomma, questioni familiari
che non si risolveranno presto,
ma nel frattempo Britney Spears
è una donna libera,
che sta organizzando il suo matrimonio.

 CULTURA & SOCIETA’
 CULTURA & SOCIETA’

I primi 50 anni dell’Interrail
Nel lontano 1972
i ragazzi hanno iniziato a muoversi
all’interno del continente europeo
in treno.

Tutto questo era possibile
grazie a un biglietto molto economico,
e grazie al quale
si poteva visitare ogni giorno
una capitale diversa.

Tutti i ragazzi volevano fare l’Interrail,
dato che questo tipo di biglietto
era acquistabile fino all’età di 21 anni.
Il classico viaggio zaino in spalla
e libertà di andare in qualsiasi posto:
questa è sempre stata la filosofia
di quelli che hanno fatto l’Interrail.

Con il pass ferroviario
si potevano visitare in un mese
21 Paesi: Austria, Belgio,
Danimarca, Finlandia,
Gran Bretagna, Grecia, Francia,
Ungheria, Irlanda, Italia, Lussemburgo,
Norvegia, Polonia, Portogallo, Spagna,
Paesi Bassi, Svezia, Svizzera,
Germania dell’Est, Germania dell’Ovest
e Jugoslavia.

I treni erano molto diversi da quelli
a cui siamo abituati oggi,
e anche le distanze
si percorrevano in tempi diversi.

Con gli anni l’Interrail è cambiato
ma continua a essere una valida opzione
per viaggiare:
adesso si possono visitare 33 Paesi
(Turchia, Bulgaria, Repubbliche baltiche)
e non ci sono più restrizioni sull’età.
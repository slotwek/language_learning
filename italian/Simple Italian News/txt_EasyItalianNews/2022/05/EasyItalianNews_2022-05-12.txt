Listen online as you read:

ESTERI
ESTERI

 Israel Defense Forces
Cisgiordania, morta giornalista in scontro armato
Shireen Abu Akleh,
uno dei volti più noti e competenti
dell’emittente televisiva Al Jazeera,
è rimasta uccisa
la mattina dell’11 maggio
in uno scontro a fuoco
durante un raid dell’esercito israeliano
a Jenin.

Secondo Al Jazeera
la sua giornalista
è stata uccisa a “sangue freddo”
dalle forze israeliane.

Tel Aviv rispedisce al mittente le accuse
e parla a sua volta
dell’apertura di un’inchiesta
sulla dinamica dei fatti.

Il presidente palestinese
ha detto di ritenere “il governo israeliano
pienamente responsabile
di questo atroce crimine”.

D’altro canto,
“Il presidente palestinese accusa Israele
senza prove solide”
dice il premier israeliano Naftali Bennett,
evidenziando la possibilità
che siano stati
dei “palestinesi armati
sparando selvaggiamente”
a provocare la tragedia.

ESTERI
ESTERI

 Alex Proimos
Haiti, scontri tra bande criminali
Almeno 148 persone
sono morte negli ultimi giorni
nella regione a nord di Port-au-Prince,
capitale di Haiti,
a causa di un’ondata di violenze
scatenata dalla criminalità locale,
e in particolare da scontri fra bande.

Tra le località più colpite,
con 95 vittime fatali,
vi sono Butte Boyer,
Mrécage, Corridor Djo e Santo 2.
Qui 17 cadaveri sono stati bruciati
e altri 30 sepolti in fosse comuni.

La Rnddh (Rete nazionale
di difesa dei diritti umani haitiana)
ha criticato la debole risposta
delle forze dell’ordine
e sottolineato che le bande criminali
(Mawozo 400 e Chen Mechan)
hanno agito con incredibile violenza,
decapitando persone
e uccidendo a sangue freddo.

Nelle ultime ore,
la polizia nazionale haitiana
ha assicurato di avere ripreso
il controllo del territorio,
anche se la popolazione
mantiene un atteggiamento prudente,
riducendo al minimo gli spostamenti.

 ITALIA
 ITALIA

Anniversario della morte di Peppino Impastato
Sono passati 44 anni dall’attentato mafioso
che ha ucciso il giornalista
e attivista siciliano
Peppino Impastato.

Peppino all’epoca dei fatti,
il 9 maggio 1978,
aveva solo 30 anni.
Viveva con la sua famiglia a Cinisi,
un paese vicino Palermo,
ma era noto
anche fuori dal suo paese di origine
per i suoi attacchi e le sue denunce
contro Cosa Nostra.

Per questo motivo aveva anche rotto
i rapporti con il padre, poiché mafioso.

Insieme a un gruppo di amici
aveva fondato Radio Aut,
un mezzo di comunicazione indipendente
con il quale denunciava gli affari
di Tano Badalamenti
(soprannominato ‘Tano Seduto’).

La sua testimonianza scomoda
è stata messa a tacere
da una vera e propria esecuzione,
infangata da indagini fittizie
che avevano subito portato
alla chiusura del caso.
Secondo la prima indagine, infatti,
Peppino Impastato era stato accusato
di attività terroristiche,
che gli avevano per questo procurato la morte
mentre cercava di organizzare un attentato.

Negli anni successivi,
grazie alle lotte del fratello Giovanni,
ma soprattutto della madre Felicia Bartolotta,
dopo 22 anni di processi rinviati,
finalmente la morte di Peppino Impastato
ha ricevuto giustizia,
con la condanna di Tano Badalamenti
per delitto mafioso.

Nell’anniversario della sua morte
a Cinisi si organizzano ogni anno manifestazioni,
grazie alla collaborazione dell’Associazione
Casa Memoria Felicia e Peppino Impastato.

palermo.repubblica.it

palermo.repubblica.it
ESTERI
ESTERI

 Kenneth Sams
Giallo sui tre turisti morti nel resort alle Bahamas
Due uomini e una donna statunitensi
hanno perso la vita
nel resort di lusso “Sandals Emerald Bay”,
sull’isola di Great Exuma
nelle Bahamas.

Sul misterioso caso
le autorità hanno aperto un’indagine.
Forse si è trattato
di intossicazione o di avvelenamento.
Un’ipotesi è quella
di un guasto all’aria condizionata
che ha causato la fuoriuscita
del gas refrigerante tossico.

Le tre vittime non avevano
nessun segno di violenza
e prima del decesso
avevano avuto nausea e convulsioni,
sintomi appunto di avvelenamento.

A chiamare i soccorsi
è stata la signora Donnis Chiarella
in preda a malori insieme al marito,
che poi è morto.
Il personale dell’hotel è giunto
poco dopo la chiamata,
ma per l’uomo e per un’altra coppia
era ormai troppo tardi.

Donnis invece è stata portata in aereo
in un ospedale di Nassau
e poi trasferita a Kendall, in Florida.
La donna racconta
che si era sentita male
la prima volta il giorno precedente,
ma che poi si era ripresa.

La polizia al momento esclude
un atto intenzionale
come causa delle tre morti,
ma le indagini proseguono.

quifinanza.it

quifinanza.it

ESTERI
ESTERI

 Republic of Korea
Coreo del Sud: giura il nuovo presidente
Yoon Suk-yeol ha prestato giuramento
come nuovo presidente della Corea del Sud
durante una cerimonia solenne
che si è tenuta nella piazza dell’Assemblea nazionale,
a cui hanno partecipato
circa 40mila persone.

Nel suo discorso,
il nuovo presidente ha affermato
di voler aprire un dialogo
con la Corea del Nord,
promettendo un piano di aiuti economici
per migliorare la vita
degli abitanti della Corea del Nord
se questa accetterà la denuclearizzazione.

Yoon si insedia
in un momento di grandi tensioni
e affronta la sfida
di ottenere il supporto di un parlamento
prevalentemente controllato dall’opposizione.

Il neo presidente,
dopo la cerimonia inaugurale,
si è diretto verso la nuova sede presidenziale:
la Blue House.

ESTERI
ESTERI

 Mgimelfarb
La regina Elisabetta salta l’apertura del parlamento
La regina Elisabetta non ha partecipato
all’apertura del parlamento
per pronunciare il tradizionale
Discorso della Regina:
è la prima volta che accade dal 1963.

Da palazzo fanno sapere
che il motivo dell’assenza
è un problema di mobilità.

Al suo posto è andato il principe Carlo
che ha pronunciato il discorso
al posto della madre.

Nel discorso è stato sottolineato
come sia prioritario rafforzare l’economia.
Inoltre è stato detto
che sebbene sia inevitabile
l’aumento dell’inflazione
verranno aiutati i cittadini,
dove possibile.

Un altro tema sono nuovi accordi
con altri paesi dopo la Brexit.
Sindacati e opposizione
hanno criticato il discorso
definendolo “privo di contenuti”.

 CULTURA & SOCIETA’
 CULTURA & SOCIETA’

Parma premia i lavoratori in bicicletta
La bicicletta come mezzo di locomozione,
in molte città d’Italia è possibile.
La pianura padana è una delle zone
in cui si registrano
i più alti tassi di inquinamento,
le cui cause sono soprattutto le polveri sottili.

Per questo motivo, il comune di Parma
per il terzo anno consecutivo
premia chi sceglie la bici
per andare al lavoro.

L’iniziativa prende il nome di ‘Bike to Work’,
e consiste nell’incentivare la popolazione della città
all’uso della bici
con un corrispettivo economico,
oltre agli incentivi
per la riduzione del bike sharing
e dell’abbonamento annuale.

Il corrispettivo economico
corrisponde a 20 centesimi a chilometro,
per arrivare a un massimo di 50 euro al mese.
Attraverso lo slogan
“Se vai in bici fai un bel lavoro!”,
i cittadini parmensi sono invitati
ad aderire a questo utile progetto
di mobilità ciclabile,
tutto ecologico.

Già nel corso delle passate edizioni
le adesioni sono state importanti,
si spera che questa 3° edizione
confermi i numeri registrati negli anni scorsi,
e addirittura li superi!
Oltre a Parma,
altre città dell’Emilia Romagna
hanno preso iniziative simili:
Reggio Emilia, Carpi,
Rimini solo per citarne alcune.

parma.repubblica.it

parma.repubblica.it
Listen online as you read:

ESTERI
ESTERI

Anonymous viola piattaforma video russa ‘RuTube’
Continuano gli attacchi
del gruppo Anonymous
verso la Russia.
Il gruppo ha annunciato
di aver violato la piattaforma video
“Ru Tube”.

Lo ha reso noto il canale informativo
‘Ukraine now’
che ha aggiunto che probabilmente
il servizio non verrà più ripristinato.

Quasi il 75%
dei database e dell’infrastruttura
della versione principale,
il 90% della copia di backup
e il cluster di ripristino del database, infatti,
sono stati gravemente danneggiati.

Ciò significa che probabilmente
Ru Tube è perso per sempre.

Quello contro la piattaforma
è solo l’ultimo
degli attacchi di Anonymous,
che ha danneggiato diversi siti web,
istituzioni e anche canali tv.

Già nelle ore immediatamente successive
all’invasione dell’Ucraina,
il 24 Febbraio,
era toccato al sito del Cremlino.

ESTERI
ESTERI

 (Stephan)
Covid: Corea Nord, Kim ordina lockdown dopo primo caso
Kim Jong-un, leader nordcoreano,
ha ordinato il lockdown
per tutte le città del paese.

L’agenzia di stampa ufficiale Kcna
ha infatti diffuso la notizia
del “primo caso di contagio da covid
dall’inizio della pandemia”.

Il leader supremo
ha quindi ordinato
il lockdown nazionale
per ridurre la diffusione del virus
ed eliminare
ogni possibilità di contagio.

Sono stati imposti
controlli ancora più rigidi
alle frontiere,
e le attività produttive
saranno riorganizzate
in maniera da ridurre
ogni possibile rischio.

E’ la prima volta
dall’inizio della pandemia
che la Corea del Nord
ammette pubblicamente
di aver registrato
dei casi di infezione da covid.

Fino ad ora, infatti,
i canali ufficiali
hanno sempre sostenuto
di essere riusciti ad evitare
che il virus circolasse nel paese.

Secondo l’Oms (Organizzazione Mondiale della Sanità)
questo è altamente improbabile,
ma non ci sono dati
oltre a quelli diffusi
dal governo nordcoreano.

ESTERI
ESTERI

 Juan Carlos Fonseca Mata
Messico, aumenta il numero delle donne scomparse
Essere donna in Messico
non è assolutamente facile.
La situazione è molto delicata,
in bilico tra la violenza di genere
e le continue sparizioni.

Infatti, i troppi casi
di sparizioni e femminicidi
avrebbero portato
le drammatiche statistiche
a numeri davvero alti:
più di 10 donne vengono uccise ogni giorno,
secondo i dati
dello stesso governo messicano.

Secondo un report del Segretariato Esecutivo
del National Public Security System (SESNSP),
gli stati con il maggior numero di femminicidi
nel 2021 sono:
lo Stato del Messico, Jalisco,
Veracruz, Città del Messico
e Nuevo León.

Le donne messicane però
stanno reagendo,
scendendo in piazza
per rivendicare il diritto di vivere
la propria vita.
La goccia che avrebbe fatto traboccare il vaso
sarebbe stata l’ennesima
tragica scomparsa di una ragazza.

Debanhi Escobar, di soli 18 anni,
sarebbe stata trovata morta
in una cisterna di un motel di Nuevo León.

L’impatto mediatico di questa disgrazia
è stato incredibile,
una forte indignazione
dei cittadini messicani,
anche rispetto a tante altre sparizioni
verificatesi in precedenza.
I collettivi femministi
hanno già marciato a Città del Messico
chiedendo giustizia
per tutti i casi di femminicidio.

 CULTURA & SOCIETA’
 CULTURA & SOCIETA’

 Horzhenung Tadiae Sotaod
Marilyn di Andy Warhol vale 195 milioni
195 milioni di dollari
(circa 184 milioni di euro)
è la cifra da capogiro
a cui è stata venduta
una delle opere più famose
di Andy Warhol.

Il celeberrimo ritratto di Marilyn Monroe,
Shot Sage Blue Marilyn,
è il quadro che ritrae l’icona pop
con i capelli gialli,
l’ombretto azzurro
e le labbra rosse.

Ciò che rende questo quadro molto famoso
è la storia incredibile che l’accompagna.
L’opera è stata realizzata nel 1964,
due anni dopo la morte della diva.

È una stampa da 1 metro per 1 metro
che fa parte di una serie di 5 serigrafie,
e che l’artista teneva nel suo studio
di New York, The Factory.

Secondo i più informati,
l’artista Dorothy Podber
era passata dallo studio del maestro
e aveva chiesto se poteva “shoot them”.
In inglese il verbo “shoot” significa “sparare”
ma anche “scattare una foto”,
che è quello che aveva capito Andy Warhol.
Invece la Podber
ha tirato fuori dalla borsa
un revolver che ha scaricato sulle tele.
Solo quella con lo sfondo azzurro si è salvata.

Il pezzo è stato quindi venduto all’asta
per la strabiliante cifra,
e i proventi andranno
alla fondazione di Thomas e Doris Ammann,
che si occupa di assistenza sanitaria e scolastica
per bambini poco fortunati.

 CULTURA & SOCIETA’
 CULTURA & SOCIETA’

 Martin Fjellanger / Eurovision Norway / EuroVisionary
Eurovision Song Contest 2022
Quest’anno la 66esima edizione
dell’Eurovision Song Contest
si tiene a Torino.

Il Paese ospite è per regolamento
quello che vince
l’edizione dell’anno precedente.
Lo scorso anno infatti
sul podio sono saliti i Måneskin.

Il grande palco dell’Eurovision
ha sede nella struttura del Palaolimpico,
che ha una capienza
di 15.657 posti a sedere:
una delle più grandi
arene indoor d’Italia.
Qui si erano svolte anche
le Olimpiadi di Torino 2006.

I tre conduttori sono Alessandro Cattelan,
showman molto amato,
Mika e Laura Pausini,
entrambi interpreti di fama internazionale.
I Paesi in gara sono 40.

Nella finale i semifinalisti
sfidano i “big five”,
cioè Gran Bretagna, Germania,
Francia, Italia e Spagna,
che accedono di diritto
direttamente alla finale
senza passare dalle selezioni intermedie.

Gli italiani in competizione
sono Blanco e Mahmood
che partecipano con il brano “Brividi”,
vincitore di Sanremo 2022.
Ma c’è anche l’italiano Achille Lauro
che in realtà gareggia
per il piccolo Stato di San Marino,
con la canzone “Stripper”.

 SPORT
 SPORT

Sinner batte Fognini e Krajnovic e approda ai quarti a Roma
Jannik Sinner si è qualificato
ai quarti di finale
del master 1000 di Roma
dopo aver battuto Fognini e Krajinovic.

L’altoatesino ha affrontato Fabio Fognini
in un derby tutto italiano,
e ha avuto la meglio in 3 set.
Sinner ha iniziato bene la partita
vincendo 6-2.

Nel secondo set il ligure ha reagito
imponendosi per 6-3
e ha portato la partita al terzo set
dove Sinner ha poi prevalso per 6-3.

Agli ottavi di finale Sinner
ha incontrato il serbo Krajinovic
e ha vinto
con il punteggio di 6-2 7-6.

Sinner raggiunge così
per la prima volta in carriera
i quarti di finale al torneo di Roma,
dove lo attende la sfida con Tsitsipas.

sport.sky.it

sport.sky.it
Listen online as you read:

ESTERI
ESTERI

 Patrick Smith. Flickr Gallery

Tempesta di sabbia in Iraq e Siria, mille i ricoverati
L’Iraq e la Siria
sono stati investiti
da una tempesta di sabbia
che ha colpito soprattutto
la capitale Baghdad
e le regioni occidentali irachene.

Secondo l’agenzia governativa irachena Nina,
sono più di mille
le persone ricoverate
a causa di problemi respiratori
dovuti alla sabbia.
Oltre a questi,
si registrerebbe anche un decesso.

La sabbia,
nelle regioni più colpite,
è riuscita a penetrare
anche dentro le abitazioni
e nelle auto.

La frequenza di questi eventi climatici
è in costante aumento;
l’Iraq è considerato infatti
uno dei paesi maggiormente a rischio
per i cambiamenti climatici
e per desertificazione.

Secondo i media iracheni,
quest’ultima tempesta
sarebbe la quinta
dallo scorso aprile,
quando anche gli aeroporti
rimasero paralizzati
a causa delle condizioni meteo.

 ITALIA
 ITALIA

 Jason McELweenie
Zuckerberg in Italia, un tour da Siena a Torino
Mark Zuckerberg,
il fondatore di Facebook
e amministratore delegato di Meta,
ha passato qualche giorno in Italia
in vacanza con la moglie Priscilla Chan.

La coppia ha partecipato
al matrimonio di un amico in Toscana,
e domenica primo maggio
è stata vista passeggiare
tra le vie del centro di Siena.
Look informale e casual:
lui in ciabatte, pantaloncini,
maglietta bianca e occhiali da sole;
lei in scarpe da ginnastica,
abito lungo sportivo e trench.

Il 2 maggio gli Zuckerberg
sono giunti a Milano,
dove hanno incontrato
alcune aziende del territorio.

Ultima tappa Torino:
visita alla storica cioccolateria Peyrano
e al museo Egizio.
Ci sono arrivati a bordo
di una Fiat 500 elettrica,
accompagnati da John Elkann e famiglia.

Infine hanno pranzato
nel ristorante storico “Del Cambio”,
aperto dal 1757
e meta gastronomica
di personaggi come Cavour, Casanova,
Puccini, Balzac, Nietzsche,
Verdi, Marinetti, D’Annunzio,
Eleonora Duse, Maria Callas
e Audrey Hepburn.
Il pasto è stato molto semplice:
alcuni piccoli antipasti,
insalata alla piemontese, agnolotti e…
succo di mirtillo!

Zuckerberg però non gode
soltanto nella vita reale:
attraverso Meta,
prevede di lanciare già quest’anno
un nuovo visore per la realtà virtuale,
per entrare nei mondi del “metaverso”.

torino.repubblica.it
torino.corriere.it
torino.repubblica.it

torino.corriere.it
 ITALIA
 ITALIA

Mantova: il ritorno delle altalene
Nella città di Mantova,
famosa per le sue bellezze,
era in vigore da ben 37 anni
il divieto per le altalene.

Dal 1985, infatti,
il gioco sarebbe stato vietato
per motivi di sicurezza
da un’ordinanza.

Quindi da allora non si vedono
nei parchi pubblici della città lombarda
le altalene,
mentre sono rimasti gli scivoli
e le altre giostre.

La bizzarra decisione
era stata firmata
dal sindaco dell’epoca
a seguito di incidenti,
ma non si conosce esattamente
quale episodio abbia portato
a questa drastica decisione.

Alcuni cittadini ricorderebbero
uno spiacevole incidente
che avrebbe coinvolto un bambino
colpito alla testa
dal seggiolino dell’altalena in movimento,
ma comunque non si spiegherebbe il divieto.

Il sindaco attuale di Mantova,
Mattia Palazzi,
lo scorso 29 aprile
ha firmato un nuovo ordine
che ha ripristinato l’uso delle altalene
sul suolo pubblico.

La decisione è stata accolta
con molto entusiasmo dalla popolazione,
specialmente da quella più giovane.

milano.repubblica.it

milano.repubblica.it

 TECNOLOGIA
 TECNOLOGIA

La navetta Crew Dragon ammara in Messico
La navetta Crew Dragon
è ammarata nel golfo del Messico
dopo un viaggio di circa 23 ore
per rientrare
dalla stazione spaziale internazionale (ISS).

L’equipaggio è composto
da 4 membri:
il tedesco Matthias Maurer,
dell’Agenzia Spaziale Europea,
e i colleghi della Nasa
Raja Chari, Thomas Marshburn
e Kayla Barron.

Hanno trascorso 6 mesi
a bordo della stazione spaziale.

Prima dell’ingresso nella navetta
è avvenuto il passaggio di consegne
per il comando della ISS
fra Marshburn e il russo Oleg Artemyev.

L’equipaggio della stazione spaziale
è ora composto da 7 membri
tra cui l’italiana Samantha Cristoforetti
dell’Agenzia Spaziale Europea,
partita il 27 aprile
con il ruolo di specialista di missione.

 CULTURA & SOCIETA’
 CULTURA & SOCIETA’

 Museo degli Usi e Costumi della Gente Trentina
Trentino, sul monte Cornon le scritte secolari dei pastori
Sulle pareti del monte Cornon,
una montagna imponente
nella val di Fiemme,
in Trentino,
si nasconde un tesoro
che narra la storia
dei pastori della regione.

Nel corso degli scorsi quattro secoli e mezzo,
la montagna è stata usata
da pastori, pecorai e caprai
per disegnare,
scrivere preghiere,
lasciare indicazioni
e per comunicare con gli altri pastori.

Le scritte ritrovate fino ad oggi
sono quasi 50mila,
e vengono ottenute sciogliendo ocra,
disponibile in una cava locale,
e mescolandola con saliva,
latte o urina.

Secondo gli esperti del luogo,
lo scopo delle scritte
è mutato nel tempo,
e lasciare il proprio segno
più in alto possibile
è diventato un modo
per farsi notare dai colleghi.

Queste opere tuttavia
rimangono a testimonianza
di una tradizione regionale
di notevole importanza storica
per il Trentino.

 CULTURA & SOCIETA’
 CULTURA & SOCIETA’

 RibaX
Il trionfo di Sorrentino ai David di Donatello
Il nuovo film di Sorrentino,
anche se non ha conquistato Hollywood
nella notte degli Oscar,
ha in compenso sbancato
alla serata dei David di Donatello,
tenutasi lo scorso 3 maggio
nel teatro di Cinecittà.

“È stata la mano di Dio”
ha vinto cinque statuette
per le categorie:
miglior film,
miglior regia,
miglior fotografia,
attrice non protagonista,
e la categoria “David giovani”.

Il film è stato da subito apprezzato
dalla critica e dal pubblico,
anche grazie allo spunto autobiografico del regista,
che ha raccontato un pezzo
della sua vita di ragazzo,
quando ancora viveva a Napoli,
e la tragedia
che lo ha travolto da giovane.

Ma il film di Sorrentino
non è stato l’unico film napoletano
a guadagnarsi le ambite statuette.
Anche “Qui rido io”,
film diretto da Mario Martone
e ispirato alla vita del celebre regista
e attore teatrale Eduardo Scarpetta,
ha vinto nelle categorie:
attore non protagonista e costumi.

 SPORT
 SPORT

 Luisao200
Il Real Madrid in finale di Champions League
Il Real Madrid si è qualificato
per la finale di Champions League
dopo aver battuto in rimonta
il Manchester City
con il punteggio di 3-1.

La partita è iniziata
con un sostanziale equilibrio
tra le due squadre,
anche se nel corso del primo tempo
è stato il City ad avere
le occasioni più importanti.

Nell’intervallo
le squadre sono andate a riposo
sul punteggio di 0-0.
Nella ripresa
è il City a condurre il gioco
e infatti la squadra di Guardiola
trova il vantaggio al 73’
con Mahrez.

La partita sembra chiusa
ma Ancelotti azzecca i cambi
e Rodrygo segna due gol
al 90’ e 91’.
Le squadre vanno così ai supplementari.

Nel primo tempo supplementare
Benzema si procura un rigore
che lui stesso realizza
per il nuovo vantaggio Real.

Il City non riesce a reagire
e così è il Real
a qualificarsi per la finale
in programma il 28 maggio a Parigi
contro il Liverpool.
Listen online as you read:

 ITALIA
 ITALIA

Frana a Ischia
Nel comune di Casamicciola,
a Ischia,
a seguito di forti piogge,
si è verificata una frana
che ha provocato morti
e molti danni.

Le vittime accertate al momento sono otto
tra cui una bambina piccola,
un neonato di 21 giorni
e una signora anziana.
Ma ci sono altre 5 persone disperse
e i soccorritori stanno scavando nel fango
alla loro ricerca.
Le operazioni sono rese più complicate
dal forte vento.

Sono 167 le persone sfollate
e almeno 15 case
sono state toccate dalla frana.

Il governo ha decretato lo stato d’emergenza
che durerà un anno,
e stanziato 2 milioni di euro.
Il premier Meloni ha dichiarato
che appena la situazione sarà più tranquilla
e il lavoro dei soccorritori sarà finito,
si recherà sul posto.

ESTERI
ESTERI

 the Daleks

Covid, centinaia di studenti a Pechino manifestano contro restrizioni
In Cina,
centinaia di studenti
si sono radunati per protestare
contro le misure anti-covid
imposte dal governo.

Il malcontento popolare
è stato inasprito
dalla morte di dieci
persone durante un incendio
a Urumqi,
nello Xinjiang.
A causa delle misure di lockdown,
i servizi di soccorso
sarebbero stati rallentati,
e per questo motivo
le vittime avrebbero perso la vita.

Nonostante i rischi
che criticare apertamente il governo
comporta in Cina,
migliaia di manifestanti
hanno mostrato cartelli
e intonato cori
contro le restrizioni
che il governo ha deciso di adottare
nella sua politica “zero covid”.
E’ accaduto
all’università Tsinghua di Pechino,
di fronte alla mensa studentesca.

I video,
poi rimossi dal web,
mostrano gli studenti
che cantano l’inno nazionale
e l’internazionale
mentre reggono
i fogli di carta bianchi
e i fiori bianchi
che sono diventati
il simbolo della protesta.
Le proteste,
che vanno avanti da 3 giorni,
si sono estese anche a Wuhan e Chengdu.

 ITALIA
 ITALIA

 Camelia.boban

Roma, al corteo contro la violenza sulle donne striscioni contro Giorgia Meloni
L’associazione per i diritti delle donne
“Non una di meno”
ha sfilato per le vie di Roma
venerdì 25 novembre
in occasione della giornata
contro la violenza sulle donne.

Gli slogan erano in difesa
del diritto all’aborto,
della libertà di vestire come si vuole
senza il pericolo
di essere aggredite o insultate.

In coda al corteo,
alcuni striscioni riportavano frasi
dai toni più duri
e prendevano di mira Giorgia Meloni:
Uno striscione molto grande
riportava la scritta “Meloni vattene!”.
Mentre i cori intonavano:
“Governo Meloni preparati a tremare,
siamo libere di lottare”.
E ancora: “Meloni fascista
sei la prima della lista”,
“Fascista Meloni,
noi donne ti farem la guerra”.

Alcune manifestanti
sono state fermate e identificate
dalle forze dell’ordine
a causa di questi slogan.
Una di loro ha raccontato alla stampa:
“Siamo state circondate dalla Digos
per il nostro striscione,
ce lo volevano togliere e strappare,
minacciando di portarci in questura.
Rivendichiamo quello che abbiamo scritto.
Il governo Meloni ci attacca,
non dà nulla per il lavoro,
vuole togliere il reddito di cittadinanza
e fa passare il messaggio
che le donne servono soltanto a fare figli
per le fabbriche e per la guerra.
Noi non ci stiamo
e rivendichiamo la libertà di pensiero”.

roma.corriere.it

roma.corriere.it

 ITALIA
 ITALIA

Allerta meteo nel Sud Italia
L’Italia intera
in questi ultimi giorni
è stata colpita da un forte maltempo.
E’ infatti stata emessa
dalla protezione civile
un’allerta meteo
per le regioni del Sud
a causa di possibili nubifragi.

Nelle regioni del Nord Italia, invece,
si stanno verificando
dei notevoli abbassamenti di temperatura.

Il ciclone di bassa pressione
partirà colpendo la Sardegna,
per poi passare in Sicilia
andando a toccare anche Campania,
Basilicata, Calabria e Puglia.
Il rischio idrogeologico è alto
in quanto sono probabili
alluvioni lampo.

Negli ultimi giorni in Sicilia
si sono verificati
dei blackout elettrici
a causa del forte vento.
Il problema è stato risolto
solo grazie al rapido intervento dell’Enel.

Anche nel Nord Italia
è prevista pioggia
ma di intensità molto minore.

 ITALIA
 ITALIA

 Arbalete

Milano, inaugurata Linea M4 della metropolitana
Ha aperto ufficialmente
la linea blu, la M4:
Milano ha così 5 linee metropolitane.
La nuova linea della metropolitana
ha inaugurato le prime sei stazioni,
che collegano l’aeroporto di Linate
a piazzale Dateo.

L’inaugurazione è avvenuta
proprio al capolinea dell’aeroporto di Linate,
alla presenza di tutte le autorità.
L’azienda dei trasporti locale, Atm,
ha poi annunciato che la linea M4
sarebbe stata aperta anche ai cittadini
subito dopo l’inaugurazione.

La M4 è la seconda linea
completamente automatizzata:
un sistema tecnologico
che conserva le caratteristiche
della metropolitana classica,
ma con standard tecnici più elevati;
la guida è senza conducente
e sarà dotata di un sistema
di controllo intelligente del traffico.

Entro giugno 2023
la M4 sarà completata
con altre fermate,
che la porteranno fino a San Babila,
dove incrocerà la linea rossa M1.
La stazione successiva
sarà Sforza Policlinico,
dove è previsto l’interscambio con M3.
Entro il 2024
saranno poi inaugurate 21 stazioni,
che scandiscono i 15 chilometri della linea.

Per il momento,
grazie alla nuova linea M4,
sarà più facile raggiungere il centro città
dall’aeroporto.

milano.repubblica.it

milano.repubblica.it

 CULTURA & SOCIETA’
 CULTURA & SOCIETA’

Muore a 63 anni Irene Cara, star di ‘Fame’ e ‘Flashdance’
Si è spenta
nella sua abitazione in Florida
la cantante e attrice americana
Irene Cara,
pseudonimo di Irene Cara Escalera.

Cara rimarrà nella storia
per le sue celebri interpretazioni
di ‘Fame’ e ‘What a feeling’
nei musical ‘Fame’ e ‘Flashdance’.

Nata nel 1959 nel Bronx,
a New York,
Cara studiò musica,
ballo e recitazione,
e scoprì la fama negli anni ’80
con ‘Fame’.
Grazie a quest’ultimo
si aggiudicò un Golden Globe,
e fu la prima cantante ispanica
a ricevere un Oscar
in quanto autrice
per la miglior canzone originale
con ‘Flashdance’.

L’annuncio è stato dato sui social
dalla sua agente,
che ha chiesto rispetto
per la privacy della famiglia,
e di condividere
pensieri e preghiere.
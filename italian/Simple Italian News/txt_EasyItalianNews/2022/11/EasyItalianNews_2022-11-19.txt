Listen online as you read:

ESTERI
ESTERI

 Stefan Krasowski
Corea del Nord, Seul: lanciato un missile non identificato
La Corea del Nord ha lanciato
un altro missile balistico
verso il mare del Giappone.
A riferirlo è il Comando
di Stato Maggiore Congiunto
di Seul.

E’ di una settimana fa,
il 9 Novembre,
l’ultimo lancio di un altro missile
nella stessa direzione.

Pyongyang contesta l’intesa
raggiunta tra Washington,
Seul e Tokyo,
e minaccia azioni militari più “severe”
se gli USA rafforzeranno
“l’impegno sulla deterrenza estesa
nei confronti degli alleati regionali”.

La deterrenza estesa fa riferimento
alla promessa di Washington
di usare le sue capacità militari,
sia nucleari che convenzionali,
per difendere i suoi alleati:
Corea del Sud e Giappone.

AMBIENTE
AMBIENTE

 U.S. Army Southern European Task Force, Africa

Legambiente, meteo estremo in aumento del 27%
Secondo il rapporto
“Il clima è già cambiato”
pubblicato da Legambiente
in occasione dell’ultimo giorno
di Cop27,
i fenomeni meteorologici estremi
verificatisi in Italia
dall’inizio dell’anno,
superano già del 27%
quelli dell’intero 2021.

Tra i più frequenti
piogge, grandinate ed esondazioni,
che negli ultimi 13 anni
hanno colpito 780 comuni
causando 279 vittime.

A soffrire le conseguenze più drastiche
sono le grandi città,
con frequenti danni
a infrastrutture pubbliche
e a edifici.
Le regioni più colpite
in ordine di gravità
sono Sicilia, Lombardia,
Lazio, Puglia, Emilia-Romagna,
Toscana e Veneto.

Il rapporto si conclude
esortando il governo Meloni
ad approvare il Piano nazionale
di adattamento ai cambiamenti climatici,
fermo dal 2018.

Il testo dimostra inoltre
che indirizzare la spesa pubblica
verso una strategia di prevenzione
piuttosto che alla riparazione dei danni,
“permetterebbe di risparmiare
il 75% delle risorse economiche”.

 ITALIA
 ITALIA

Roma, possibile triplice omicidio in zona tribunale
Tre donne sono state uccise
durante le prime ore
di venerdì 18 novembre
nel quartiere di Prati,
a Roma.

A lanciare il primo allarme
è stato il portiere
di un palazzo in via Riboty,
il quale ha chiamato la polizia
dopo aver trovato
il cadavere di una donna
su uno dei pianerottoli.

Giunte sul luogo,
le forze dell’ordine
hanno trovato il corpo senza vita
di una seconda donna,
anch’essa colpita da coltellate al petto.
Le due vittime
sono entrambe sulla quarantina
di cittadinanza cinese.

Le indagini della scientifica però,
sono state interrotte
nel primo pomeriggio
da un’altra chiamata d’allarme,
giunta da un palazzo
a 600 metri dalla scena del crimine.
In via Durazzo,
una donna 65enne di origine colombiana
è stata trovata morta da un’amica,
anch’essa con ferite al petto
simili a quelle delle vittime di via Riboty.

Secondo le prime ricostruzioni,
tutte e tre le donne
sarebbero state uccise
mentre si prostituivano,
e il modus operandi del killer
fa pensare a un unico sospettato.
Mentre la polizia analizza tabulati telefonici
e telecamere di videosorveglianza,
un intero quartiere rimane sconvolto
dall’inedita violenza dell’avvenuto.

 CULTURA & SOCIETA’
 CULTURA & SOCIETA’

 Andrea Raffin

Kate Winslet paga una bolletta da 17mila sterline per beneficenza
Una bolletta dalla cifra esorbitante,
che avrebbe compromesso la vita
di una bambina malata,
è stata pagata dall’attrice Kate Winslet.
Il totale si aggira intorno
alle 17mila sterline,
più di 19mila euro.

La bambina, Freya, ha 12 anni
e ha gravi disabilità
e diversi problemi di salute
che la costringono all’utilizzo
di un apparecchio di supporto vitale
per 24 ore al giorno.
Le spese energetiche a carico della famiglia,
considerando anche il periodo
di grande rialzo dei prezzi dell’elettricità,
sono arrivate quindi alle stelle.

La madre di Freya, Carolynne Hunter,
ha altri tre figli
e già in precedenza aveva rilasciato
un’intervista all’Associated Press.
All’epoca aveva manifestato la sua preoccupazione,
non solo per la salute della sua bambina,
ma anche per quella di altre famiglie
che versano nella stessa condizione.

Nonostante questa prima denuncia alle autorità,
qualche giorno fa Carolynne
ha lanciato una raccolta fondi su GoFundMe.
Immaginate la sorpresa
nel trovare tra le donazioni,
il nome di Kate Winslet e famiglia.
L’attrice avrebbe in seguito
confermato la donazione.

Kate Winslet è stata sempre molto sensibile
alla beneficenza,
è impegnata in iniziative
come The Global Goals,
ed è portavoce dell’associazione Golden Hat.

 TECNOLOGIA
 TECNOLOGIA

Missione Artemis I sulla Luna, un test per Marte
Sono passati 53 anni
dal primo allunaggio,
un piccolo passo che ha dato il via
all’esplorazione spaziale
con sonde e telescopi,
e che ci sta restituendo
la complessità dell’universo.

Questa volta sarà un’astronauta donna
a calcare il suolo del nostro satellite.
Ma sarà soltanto il primo di molti passi
di una missione più ambiziosa:
raggiungere Marte.

Bill Nelson, numero uno della Nasa,
spiega che la Luna
è il “trampolino” per le missioni
che in futuro porteranno astronauti,
e non manichini,
sulla Luna,
e per la futura esplorazione di Marte.

Intanto questa settimana
il razzo SLS e la capsula Orion
sono partiti verso la rotta lunare.
Si tratta di un test di volo
senza equipaggio:
Orion si spingerà ai limiti
dello spazio profondo,
per preparare l’esplorazione umana
sulla Luna e poi su Marte.
Rimarrà nello spazio
per circa 26 giorni,
prima di tornare sulla Terra
tuffandosi nell’Oceano pacifico.

L’obiettivo della missione Artemis I
è inviare la navetta oltre la Luna
per effettuare un test
dei sistemi di propulsione e di navigazione
che sfruttano l’energia solare.
Se l’esito sarà positivo,
Artemis 2 partirà nel 2024
con quattro astronauti a bordo,
seguita nel 2025-26 dalla missione
che riporterà astronauti e astronaute
sul suolo lunare.

 CULTURA & SOCIETA’
 CULTURA & SOCIETA’

 Georges Biard

Tarantino torna alla tv, firmerà una serie per una piattaforma
Quentin Tarantino ha dichiarato
che dirigerà una serie tv
di 8 episodi
per una piattaforma di streaming.

Lo ha dichiarato
durante la presentazione
del suo ultimo libro “Cinema Speculation”,
che si è tenuta a New York.

La serie dovrebbe uscire
l’anno prossimo
su una piattaforma
ancora da rivelare.

Non ci sono ancora dettagli
sulla natura della produzione
né su chi verrà coinvolto.

La serie rappresenterà
la decima produzione del regista
che, in passato,
aveva dichiarato
di voler lasciare la regia
dopo il suo decimo film.

Non è ancora chiaro
se sarà questa
la sua “decima opera”
e quindi la sua ultima creazione.

Tarantino, comunque,
non è completamente estraneo
al mondo delle serie tv,
avendo partecipato
alla creazione o alla direzione
di alcune serie
come CSI o E.R.

 SPORT
 SPORT

 Biser Todorov
L’Italia batte l’Albania in amichevole
Pur non essendosi qualificata
ai prossimi mondiali di calcio in Qatar,
in programma dal 20 novembre
al 18 dicembre,
l’Italia allenata da Mancini
si è riunita per giocare
un paio di partite amichevoli.

Nella prima di queste due partite
gli azzurri hanno battuto l’Albania
con il punteggio di 3-1.
È stata l’Albania
a trovare per prima il vantaggio
grazie a una rete
segnata da Ismajli di testa
sugli sviluppi di un calcio d’angolo.

L’Italia trova comunque quasi subito
il gol del pareggio con Di Lorenzo,
e poi ci pensa Grifo
a portare gli azzurri sul 2-1.
Sul finire del primo tempo
Tonali è costretto a uscire in barella
dopo una brutta caduta
con botta alla testa.

Nella ripresa l’Albania sfiora il raddoppio
in due occasioni
prendendo anche una traversa,
ma nel momento più difficile per l’Italia
Grifo porta gli azzurri sul 3-1
realizzando una personale doppietta.

Nella partita da segnalare
l’esordio in nazionale del 16enne Pafundi,
più giovane italiano da 100 anni a oggi
a esordire con la maglia della nazionale.
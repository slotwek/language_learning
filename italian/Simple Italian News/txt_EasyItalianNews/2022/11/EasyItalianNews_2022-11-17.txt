Listen online as you read:

ESTERI
ESTERI

 REUTERS/Lintao Zhang

G20, Xi e Biden: “Niente armi nucleari in Ucraina”
Al G20 di Bali,
Joe Biden e Xi Jinping
giungono a un’intesa di base
sulla questione più critica del momento:
la guerra in Ucraina.

Xi ha dichiarato
che “l’attuale situazione
dimostra che i conflitti
non producono vincitori:
non vi sono soluzioni semplici
a questioni complesse
e il confronto tra i principali Paesi
deve essere evitato”.
La Casa Bianca ha aggiunto che in Ucraina
“non si devono usare le armi nucleari”.

Il comunicato finale del G20
è stato concordato
e nel testo si definisce “inaccettabile”
l’uso dell’atomica.
Si usa esplicitamente la parola “guerra”,
che invece la Russia sostituisce
con l’espressione “operazione militare speciale”.
Mosca, insomma, appare
sempre più isolata.

Si è trattato del primo incontro bilaterale
tra Usa e Cina
da quando Biden è diventato presidente.
Biden ha detto chiaramente
di non volere
“una nuova guerra fredda” con la Cina
e che la competizione dovrà essere “gestita”,
per evitare lo “scontro”.
E Xi concorda.

Ma nei rapporti tra le due potenze
resta aperta la questione di Taiwan:
“è la prima linea rossa
e non deve essere superata.
La pace e l’indipendenza di Taiwan
sono inconciliabili come l’acqua e il fuoco” –
ha messo in guardia Xi Jinping.

 ITALIA
 ITALIA

 sv1ambo
Firenze, ladri gentiluomini svaligiano casa sbagliata
Sembra la trama di un film
la disavventura capitata
a una famiglia di Bagno a Ripoli,
in provincia di Firenze,
la sera di martedì scorso.

Quattro ladri muniti di pistole,
piedi di porco
e passamontagna,
avrebbero fatto irruzione
nell’abitazione di due anziani,
in quel momento in compagnia della figlia
e della sua famiglia.

Dopo aver chiuso tutti in una stanza,
i ladri avrebbero messo la casa a soqquadro
in cerca di qualcosa di specifico.
Hanno quindi capito
di aver sbagliato abitazione,
e hanno ammesso di cercare la casa
di un facoltoso avvocato,
residente nelle vicinanze.

Perciò i delinquenti si sono scusati,
hanno liberato la famiglia,
e restituito loro qualche gioiello
trovato in giro per la casa.

Dopo aver pulito la cantina
per eliminare le loro tracce,
i quattro ladri
sono riusciti a fuggire.

firenze.repubblica.it

firenze.repubblica.it
ESTERI
ESTERI

Polonia, missile antiaereo sarebbe di origine ucraina
Il missile lanciato
durante la giornata di martedì
in Polonia,
e che ha ucciso due persone,
farebbe parte dell’arsenale ucraino,
secondo quanto annunciato
dai leader del G7.

In attesa di una inchiesta su quanto avvenuto,
la Polonia non ha ancora invocato
l’articolo 4 della Nato,
che protegge l’integrità territoriale
degli stati membri.

Al termine del G20 in Indonesia,
è stata indetta una riunione d’emergenza
degli ambasciatori della Nato
a Bruxelles,
dove Biden ha confermato
che il missile antiaereo
apparteneva al sistema S-300
e sarebbe partito dall’Ucraina.

Il presidente turco Erdogan
ha sottolineato che potrebbe trattarsi
di un errore tecnico,
e ha dichiarato:
“Dobbiamo portare il prima possibile
Russia e Ucraina
al tavolo dei negoziati,
la pace può arrivare
solo dal dialogo”.

Nel frattempo, l’Unione Europea
ha denunciato gli attacchi russi
alle infrastrutture ucraine
avvenute negli scorsi giorni,
mentre Zelensky e Putin
si attribuiscono la colpa a vicenda
per il missile rinvenuto in Polonia.

AMBIENTE
AMBIENTE

 Rawpixel Ltd

Vienna, ambientalisti lanciano liquido nero su un quadro di Klimt
A Vienna due attivisti
hanno lanciato un liquido nero
sul quadro “Vita e morte”
del pittore Gustav Klimt.

Il gesto è stato rivendicato
dal gruppo eco-attivista “Last generation”,
che ha già compiuto simili gesti
ai danni di opere d’arte
in altre città.

L’intenzione degli attivisti
è quella di sensibilizzare
l’opinione pubblica
contro le nuove trivellazioni
di petrolio e gas,
che secondo il gruppo
“sono una condanna a morte
per l’umanità”.

I due ambientalisti sono riusciti
a introdurre il liquido nero
nascondendolo all’interno
di una borsa per l’acqua calda
tenuta sotto i vestiti;
in questo modo hanno superato
l’ispezione degli zaini
effettuata all’ingresso.

Dopo aver compiuto l’attacco
sono stati allontanati
dagli addetti alla sicurezza
e denunciati.

Il quadro era protetto
da un vetro di sicurezza,
ma i restauratori sono al lavoro
per verificare
che non ci siano stati danni
al quadro o alla cornice.

SCIENZA
SCIENZA

La scoperta del pesce arcobaleno
Una nuova esilarante scoperta,
che fa parte del progetto
della Hope for Reefs
della California Academy of Sciences,
un’organizzazione che ha come scopo
lo studio e la protezione
delle barriere coralline nel mondo,
specie quelle più in profondità
(dette mesofotiche).

Proprio in una di queste
è avvenuta la scoperta
di in uno dei suoi abitanti più singolari.
Il suo nome scientifico è impronunciabile,
difficilissimo da ricordare,
ma per la sua particolarità
è stato ribattezzato dai biologi:
pesce arcobaleno.

Si trova nei mari delle Maldive,
la sua origine è nell’Oceano Indiano,
a profondità che vanno dai 40 ai 70 metri.
Finora nessuno si era accorto di lui/lei
perché vive nella zona d’ombra
della barriera corallina,
dove penetra pochissima luce.

I biologi che lo hanno notato,
hanno dovuto servirsi
di una speciale attrezzatura
per poterlo fotografare
e per raccogliere campioni.
Si tratta di una delle specie di labro,
e la sua particolarità,
oltre ai colori rosati,
è quella di cambiare sesso con l’età.

Gli esemplari di questa specie, infatti,
iniziano la vita come femmine
ma poi si trasformano in maschi
con l’età adulta,
sfoggiando colori molto più sgargianti.

 SPORT
 SPORT

 Justin Smith

L’Italbasket si è qualificata ai Mondiali
La nazionale maschile di basket
si è qualificata per i prossimi mondiali
che si svolgeranno in Giappone,
Filippine e Indonesia
dal 25 agosto al 10 settembre 2023.

A decidere la qualificazione degli azzurri
è stata la partita contro la Georgia
vinta dall’Italia
con il punteggio di 85-84.
Diventano così ininfluenti
le ultime due partite
da giocare nel 2023.

Per l’Italia è stata una partita
difficile e sofferta,
resa più complicata
per l’espulsione di Mannion
nel secondo quarto.
Dopo quel momento la Georgia
riesce a pareggiare,
poi l’Italia va nuovamente in vantaggio,
ma sul finale la Georgia si riporta sul -1
e ha addirittura l’occasione di vincere
ma non la sfrutta.

Alla fine vincono gli azzurri
che centrano così
la seconda partecipazione consecutiva
a un mondiale,
cosa che non accadeva dal 1990.
Spissu e Tessitori
i migliori realizzatori azzurri
con 15 punti.
Listen online as you read:

 ITALIA
 ITALIA

Il governo vara la norma anti rave
Fa discutere la norma anti rave
approvata dal primo Consiglio dei ministri
del governo di Giorgia Meloni
dopo il rave party di Modena
della notte di Halloween.

L’opposizione teme
per le libere manifestazioni
di studenti e lavoratori.
È stata definita una norma
reazionaria, fascista,
una grave limitazione
delle libertà di dissenso pacifico.

“Il Governo ritiri il primo comma
dell’articolo 434 bis
di riforma del Codice penale.
È un gravissimo errore.
I rave non c’entrano nulla
con una norma simile.
È la libertà dei cittadini e delle cittadine
che così viene messa in discussione”,
ha scritto su Twitter il segretario
del Partito democratico Enrico Letta.

L’articolo 434 bis considera reato
“l’invasione di terreni o edifici
per raduni pericolosi
per l’ordine,
l’incolumità o la salute pubblici”
punibile con il carcere da 3 a 6 anni
e con multe da euro 1000 a 10000 euro.

“Ogni assembramento non autorizzato,
di qualunque tipo o natura
è giudicato pericoloso
per l’ordine pubblico”.

Sempre secondo il Pd,
la norma non solo rischia di limitare
gli “studenti che manifestano
in una scuola o in una università”
ma anche i “lavoratori che manifestano
in un cantiere o in una fabbrica”.

ESTERI
ESTERI

 TripodStories- AB

Kazakistan, esplosione in miniera
In Kazakistan un’esplosione
all’interno di una miniera
ha causato la morte
di 4 persone.

E’ accaduto
nella miniera di carbone Lenin
di proprietà di ArcelorMittal.

A causa di una fuga di gas,
causata dalla perforazione
di un pozzo di drenaggio,
si è verificata l’esplosione
che ha provocato anche il crollo
di una parte della struttura.

4 minatori hanno perso la vita,
altrettanti sono rimasti feriti
e sono stati ricoverati,
mentre un altro
risulta ancora disperso.

Tutti gli altri operai,
106 in totale,
sono stati evacuati.

Sul posto sono al lavoro
i soccorritori
e il personale sanitario.

La notizia è stata diffusa
dal Ministero delle Emergenze
con una nota sul proprio sito.

Il portavoce del ministero
ha poi rilasciato una dichiarazione
per fare le sue condoglianze
alle famiglie delle vittime.

ESTERI
ESTERI

 Chatham House

Pakistan, attentato all’ex-premier Imran Khan
Durante un comizio
nella città di Wazirabad,
nella provincia orientale del Punjab,
l’ex primo ministro pachistano
Imran Khan
è stato vittima di un attentato
che lo ha colpito alla gamba.

Dopo il voto di sfiducia
che lo scorso aprile
ha visto Khan estromesso dal Parlamento,
quest’ultimo ha inaugurato
una marcia da Lahore a Islamabad
per chiedere delle nuove elezioni.

L’attacco ha messo freno
al percorso dell’ex premier
a meno di una settimana dal suo inizio,
colpendo circa una decina di persone
a bordo di un convoglio
dal quale Khan
stava tenendo un discorso.
Una persona ha perso la vita nell’attacco,
e almeno altre otto
sono rimaste ferite.

Il responsabile è stato fermato
dalle forze dell’ordine,
e ha dichiarato di aver agito da solo
e “per ucciderlo”,
poiché Khan ‘sta ingannando la gente’.
Il politico è stato trasferito in ospedale,
ed è in condizioni stabili.

ECONOMIA
ECONOMIA

Nutella più forte di Facebook
La Nutella è un simbolo
della cultura popolare gastronomica italiana,
non solo nel nostro paese
ma nel mondo intero.

Il marchio Ferrero è così diventato,
nei decenni,
il secondo produttore mondiale di cioccolato;
tra i suoi prodotti più noti
oltre alla Nutella:
i cioccolatini Ferrero Rocher
e le mentine Tic Tac.
I vari dolci Made in Italy
sono esportati in più di 170 paesi.

Giovanni Ferrero,
che controlla il Gruppo di famiglia
che ha la sua sede in Italia,
sarebbe nella classifica dei 500 uomini
più ricchi della terra
con un patrimonio di 38,9 miliardi di dollari,
superando addirittura Mark Zuckerberg.
Lo ha riportato
il Bloomberg Billionaires Index.

E mentre la italiana Ferrero
va a gonfie vele,
l’americana Meta (ex Facebook)
deve rifare un po’ i conti.
I primi successi in Borsa
sono stati rimpiazzati
dal crollo a Wall Street
dopo il cambio nome,
con il -69,34%.

Colpa forse della fiducia eccessiva
nelle potenzialità del Metaverso,
oppure del blocco della crescita
nella pubblicità sui social.
Sicuramente l’inflazione,
il calo dei consumi
e l’aumento dei tassi
non stanno aiutando
il “povero” Mark Zuckerberg.

AMBIENTE
AMBIENTE

 mariagrazia innecco

Unesco, 1 su 3 ghiacciai scomparsi entro il 2050
Uno studio pubblicato dall’Unesco
su 18.600 ghiacciai
in 50 siti Patrimonio dell’Umanità
sparsi per il mondo,
ha fatto luce
sul rapido scioglimento dei ghiacci
a causa del riscaldamento climatico.

Secondo il rapporto,
circa un terzo dei ghiacciai studiati
sarebbero destinati a scomparire per sempre
entro il 2050,
tra cui anche i ghiacciai
del Parco Nazionale del Kilimangiaro
e di Yellowstone.

Gli esperti hanno evidenziato
che a causa delle emissioni
di CO2 nell’atmosfera,
i ghiacci si stanno sciogliendo
a un ritmo accelerato,
contribuendo al 5%
dell’innalzamento del livello marino.

Nonostante sia ancora possibile
prevenire un completo deterioramento
dei ghiacciai mondiali,
di questo passo
il livello delle emissioni
permesso dai governi di tutto il mondo
sta rendendo pressoché impossibile
contenere il riscaldamento globale
entro 1,5 gradi Celsius,
condannando così
migliaia di bellezze naturali.

 SPORT
 SPORT

 Maarten Van Damme
Milan agli ottavi di Champions League
Il Milan è la terza squadra italiana
a qualificarsi per gli ottavi
di Champions League.

I rossoneri hanno battuto
nell’ultima partita del girone
il Salisburgo per 4-0.

Dopo un inizio di partita combattuto
è il Milan a trovare il gol del vantaggio
con Giroud.
Nella ripresa la squadra di Pioli
trova subito il raddoppio con Krunic
e la partita si fa in discesa.

Il 3-0 porta ancora la firma di Giroud
e nella ripresa è Messias
a chiudere la partita sul 4-0.

Erano nove anni che il Milan
non raggiungeva la fase
a eliminazione diretta.
Inter e Napoli sono anch’esse
qualificate agli ottavi,
mentre la Juventus
con il terzo posto nel suo girone
andrà in Europa League.
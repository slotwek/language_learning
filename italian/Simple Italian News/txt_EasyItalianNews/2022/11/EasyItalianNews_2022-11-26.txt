Listen online as you read:

ESTERI
ESTERI

Corte Suprema Usa: Trump deve consegnare dichiarazione dei redditi
La Corte Suprema degli Stati Uniti
ha negato la richiesta di Donald Trump
di non consegnare
le proprie dichiarazioni dei redditi
a una Commissione della Camera
guidata dai Democratici.

La decisione consentirà dunque
al Dipartimento del Tesoro
di consegnare sei anni
di documenti fiscali di Trump
e di alcune delle sue società.

Trump attualmente è coinvolto
in diverse indagini
e la scorsa settimana
ha detto di volersi candidare
alle primarie Repubblicane
per le elezioni presidenziali del 2024.

L’ex presidente USA
ha cercato per anni di impedire
di rendere pubblici i suoi documenti.
Si era rivolto alla Corte Suprema,
dopo che la sua richiesta
era stata respinta
da un tribunale minore.

“Sono passati 1.329 giorni
da quando il nostro Comitato
ha richiesto le dichiarazioni
dei redditi di Donald Trump”
ha dichiarato Bill Pascrell,
presidente della Commissione,
“e per 1.329 giorni la nostra richiesta
è stata ritardata, ostacolata
e bloccata da Donald Trump
e dai suoi sostenitori
nel governo e nei tribunali”.
La richiesta dei documenti
scadrà quasi sicuramente a gennaio,
quando i Repubblicani
prenderanno il controllo della Camera,
ottenuto alle elezioni
due settimane fa.

 ITALIA
 ITALIA

 sv1ambo
Fermato il killer di Roma
E’ stato fermato il killer di Roma
che ha ucciso 3 donne
nel quartiere Prati.

L’uomo ha ucciso le donne
in pochissimo tempo.
Il primo omicidio si è svolto
nelle prime ore del mattino
e ha coinvolto due prostitute cinesi,
subito dopo l’uomo
ha raggiunto una terza donna,
colombiana,
e ha ucciso anche lei
accoltellandola.

Successivamente l’uomo
avrebbe avuto un incidente d’auto
e preso un taxi
per raggiungere il centro.

Il presunto killer, De Pau,
è già noto alle forze dell’ordine.
E’ stato infatti factotum e autista
del boss mafioso Michele Senese.

Nel cellulare del killer
sono stati rinvenuti dei video
che l’uomo ha registrato
durante gli omicidi.
Le immagini riportano alla mente
un altro omicidio
che ha coinvolto un’altra prostituta
nel 2012.

A farlo arrestare la sorella
che ha ricevuto una sua telefonata
in cui, alterato,
“farfugliava di donne uccise,
di sangue, di coltelli
e di cose varie”.

roma.repubblica.it
roma.corriere.it
roma.repubblica.it

roma.corriere.it
 ITALIA
 ITALIA

 Francesco Gasparetti

Violenza di genere
Dopo quattro anni di lavori,
la Commissione parlamentare d’inchiesta del Senato
sul fenomeno del femminicidio
ha presentato alla Camera
le proprie conclusioni.

Durante l’evento,
svoltosi in occasione
della Giornata internazionale
per l’eliminazione della violenza di genere,
è stato segnalato che le donne
sono più a rischio di violenza
da parte dei propri partner
e familiari.

Nel 2022,
delle 104 donne uccise
88 erano in ambito famigliare,
e 52 di esse sono state uccise
dai propri compagni.

Il presidente del Senato La Russa
ha annunciato una nuova
Commissione bicamerale d’inchiesta,
volta a educare
e a facilitare la criminalizzazione
degli abusi di genere.

La PM Meloni
ha fatto luce sull’importanza
di proteggere le vittime di violenza
e incoraggiarle a sporgere denuncia.
Infatti durante lo scorso anno
solo il 15% delle donne
che hanno perso la vita
avevano prima denunciato
l’autore del reato.

 TECNOLOGIA
 TECNOLOGIA

 Leonardo-supercomputer.cineca.eu

Bologna, inaugurato primo supercomputer europeo
Il presidente della Repubblica Mattarella
ha inaugurato
al Tecnopolo di Bologna
il nuovo supercomputer “Leonardo”,
quarto al mondo
per velocità e potenza,
e primo in Europa.

“Leonardo” è in grado di eseguire
oltre 1 miliardo di miliardi
di operazioni al secondo,
ed è composto da 155 armadi
pieni di processori,
ammontando a un peso
di 340 tonnellate.

Esso è stato finanziato
dalla Commissione Europea
in collaborazione
con il Ministero dell’Università e della Ricerca,
e verrà gestito da Cineca,
un consorzio di università
e centri di ricerca italiani.

Una delle funzioni del super computer
sarà quella di approfondire
il campo dello sviluppo e della ricerca.
Per esempio,
“Leonardo” potrà essere utilizzato
per analizzare eventi sismici
e meteorologici,
e per sviluppare piani di resilienza
e risposta alle catastrofi naturali.

SCIENZA
SCIENZA

Neonati più vecchi del mondo: nati embrioni congelati trent’anni fa
Il 31 ottobre 2022 in Oregon
sono nati quelli
che sono stati soprannominati
“i neonati più vecchi del mondo”.

Lydia e Timothy sono nati
tramite fecondazione in vitro
con embrioni congelati trent’anni fa,
il 22 aprile 1992.

Questi embrioni sono stati conservati
per tutto questo tempo
presso la National Embryo Donation Centre,
un’associazione no profit
che fornisce embrioni donati
alle coppie che desiderano un figlio.

E’ stato così superato il record
per conservazione più duratura di un embrione,
prima apparteneva a Molly Gibson
nata dopo 27 anni dalla fecondazione.

I genitori Philip e Rachel Ridgeway
hanno già altri quattro figli,
ma tutti concepiti naturalmente.

Hanno dichiarato alla Cnn
che quando hanno iniziato a pensare
all’adozione di un embrione,
hanno cercato quelli meno desiderati,
per dare una casa a queste creazioni
rimaste congelate nel tempo.

 CULTURA & SOCIETA’
 CULTURA & SOCIETA’

 Travel dreamer

Le panchine parlanti di Copertino
Nel sud della Puglia,
vicino la città di Lecce,
c’è un piccolo paese
che si chiama Copertino
diventato famoso
per un’iniziativa
volta a sensibilizzare
le nuove generazioni.

In questo caso la Costituzione italiana
è diventata la protagonista del progetto:
ovvero delle panchine monumentali
che riportano
alcuni articoli della Costituzione,
in modo da farla conoscere più facilmente
ai giovani che frequentano quei posti.

E se si tratta di giovani generazioni,
il posto migliore
per mettere queste panchine
sono i dintorni delle scuole.
L’idea è da attribuire
alla sindaca della cittadina, Sandrina Schito,
la quale ha annunciato l’idea
attraverso il proprio profilo facebook.

I ragazzi, secondo la sindaca,
possono sedersi sulle panchine
e studiare, o semplicemente leggere,
la nostra Costituzione.
Un’idea semplice,
ma che potrebbe essere molto importante
a livello sociale;
sicuramente da prendere ad esempio.

bari.repubblica.it

bari.repubblica.it

 SPORT
 SPORT

Mondiali 2022: il Giappone batte la Germania
Continuano le sorprese ai mondiali
in svolgimento in Qatar:
dopo che l’Argentina è stata sconfitta
dall’Arabia Saudita,
anche la Germania ha perso
la partita d’esordio.

I tedeschi hanno infatti perso
nella sfida contro il Giappone
per 2-1.

La Germania è passata in vantaggio
grazie al rigore
trasformato da Gundogan
e non è poi riuscita
a trovare il raddoppio
colpendo palo e traversa.
Il portiere giapponese è stato protagonista
di ottime parate nel primo tempo.

Nella ripresa il ct del Giappone
effettua tre cambi
che si rivelano vincenti:
parte infatti da due di loro
il gol del raddoppio
che infonde nuove energie al Giappone
che poco dopo trova
il gol del vantaggio.

Per la Germania diventa già decisiva
la prossima sfida con la Spagna.

 AI LETTORI
 AI LETTORI

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
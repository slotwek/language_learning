ITALIA
 ITALIA

La repubblica italiana compie 72 anni
Il 2 e 3 giugno del 1946
gli italiani
furono chiamati a votare
per scegliere
tra monarchia o repubblica
nel primo referendum
a suffragio universale
della storia italiana.

Vinse la repubblica.
Dal 1947, quindi,
l’Italia è una repubblica
democratica e costituzionale.

Nel giorno della celebrazione,
il 2 giugno,
il Presidente della Repubblica
Sergio Mattarella
ha pronunciato
il suo discorso ufficiale.

Mattarella ha voluto ricordare
che chi alimenta i conflitti
e fomenta le divisioni
tra le identità
alla ricerca di un nemico
da perseguitare
non è amico della repubblica
e della democrazia.

Anche quest’anno
nel programma per le celebrazioni
c’è stato il concerto al Quirinale,
l’omaggio al Milite Ignoto
all’Altare della Patria
e la sfilata delle forze armate
con la rituale esibizione
delle frecce tricolori.

 ITALIA
 ITALIA
Padova, aggrediti 3 esponenti di Forza Nuova
A Padova,
3 esponenti del partito Forza Nuova
sono stati aggrediti
da 5 sconosciuti.

E’ accaduto
nel tardo pomeriggio
di sabato 1 giugno.

I 3 stavano lasciando il presidio
organizzato in via Cesarotti
in occasione del “Pride Padova”,
la manifestazione per i diritti civili
alle quale hanno partecipato
migliaia di persone,
e a quel punto
sarebbero stati aggrediti
da 5 giovani sconosciuti.

Nessuno di loro
ha riportato ferite gravi.

Sull’accaduto
sta indagando la Digos.

ESTERI
ESTERI

Usa, sparatoria in un edificio governativo: 13 morti
A Virginia Beach,
in Virginia,
un uomo ha aperto il fuoco
in un edificio municipale,
colpendo persone a caso.

Si tratta di DeWayne Craddock,
40 anni,
funzionario del dipartimento
dei lavori pubblici.

Alle 16:00 ora locale
Craddock è entrato nell’edificio
e ha aperto il fuoco
in maniera indiscriminata
uccidendo 13 persone
prima di venire colpito a morte
dagli agenti di polizia.

Il movente del gesto
è ancora ignoto.

Il governatore dello stato,
Ralph Nortman,
lo ha definito
“un giorno tragico”.

Anche Donald Trump
è stato informato dell’accaduto,
ma non ha ancora
commentato ufficialmente l’accaduto.

E’ la terza sparatoria mortale
che si verifica negli Usa
nell’ultimo mese.

 ITALIA
 ITALIA
Venezia, incidente con nave da crociera: si riapre il dibattito sulle “grandi navi”
5 turiste ferite
e 30 metri di banchina distrutta:
questo il bilancio dell’incidente
avvenuto a Venezia
domenica 2 giugno
intorno alle 8.30,
quando una nave da crociera MSC
ha urtato contro un battello.

Tragedia sfiorata,
che immancabilmente
riaccende il dibattito
sulla questione “grandi navi”.

Già da tempo,
il Comune di Venezia,
la Regione Veneto
e le compagnie crocieristiche,
erano d’accordo
sul deviare il traffico
delle navi da crociera
su Malamocco,
ben più lontano
dal centro storico della città,
ma non erano riusciti
a convincere del tutto
il ministro dei trasporti Toninelli.

Dopo l’incidente di domenica, però,
la reazione del ministro
è arrivata immediatamente:
entro giugno
la “soluzione definitiva”
per allontanare le grandi navi
dal centro storico
e dal Bacino di San Marco.

Tra i vari problemi
causati dall’intenso traffico marittimo
ci sono l’inquinamento
e il danneggiamento
dell’ecosistema lagunare,
che è estremamente delicato.

A causa dell’incidente,
per la prima volta nella storia,
è stato cancellato
l’appuntamento annuale
con la “festa della sensa”,
un corteo antichissimo
che celebra lo sposalizio
di Venezia con il mare.

 ITALIA
 ITALIA
Calabria: salvi gli speleologi bloccati nella grotta
“Stanno bene,
sono già stati visitati dai nostri medici
e per nessuno di loro
è stato necessario
il trasferimento in ospedale”
dichiara il presidente
del Soccorso Alpino calabrese,
Giacomo Zanfei.

Si tratta di quattro speleologi,
tre uomini e una donna,
rimasti bloccati
a Cerchiara di Calabria
nell’abisso del Bifurto,
la più profonda grotta verticale
del Sud Italia.

In totale 5 esploratori esperti,
stavano girando un film documentario
sulla scoperta della grotta naturale.

A tirarli fuori
sono stati gli uomini
del Soccorso alpino e speleologico,
intervenuti non appena è scattato l’allarme.

Erano rimasti intrappolati
a circa 50 metri di profondità
da una vera e propria cascata d’acqua e detriti
che arrivava dall’alto.

Compresa la situazione,
il quinto speleologo
è riuscito fortunosamente a risalire
per dare l’allarme.

 SPORT
 SPORT
Neymar accusato di stupro
Neymar, il numero 10
del Paris Saint-Germain,
è stato accusato di stupro.

Una ragazza brasiliana
ha raccontato alle autorità
di aver conosciuto Neymar
su Instagram
e di aver iniziato
uno scambio di messaggi
con il calciatore.

Neymar avrebbe quindi
invitato la ragazza
a raggiungerlo a Parigi,
offrendosi di pagare
tutte le spese.

Secondo il racconto della ragazza,
il giocatore si sarebbe presentato ubriaco
al loro appuntamento
e avrebbe abusato sessualmente di lei.

Neymar ha subito
negato l’accaduto,
e ha pubblicato
sui suoi account social
le conversazioni avute
con la ragazza,
per provare
la propria innocenza.

Secondo il calciatore
si tratterebbe di un ricatto
per ottenere del denaro
in cambio.

 CULTURA & SOCIETA’
 CULTURA & SOCIETA’
Il cantante Marco Carta arrestato per furto aggravato
Il cantante Marco Carta
e una donna che era con lui,
la sera del 31 maggio
sono stati arrestati dalla polizia
per furto aggravato.

L’ex vincitore di Amici
e Sanremo
è stato accusato
di aver rubato sei magliette
per un valore di 1200 euro.

Sabato pomeriggio
il giudice non ha convalidato l’arresto.
Il cantante resta comunque indagato
e il processo si terrà a settembre.

Convalidato l’arresto
alla donna che era con lui.
Carta ha dichiarato
la propria estraneità ai fatti.

milano.corriere.it

milano.corriere.it
 SPORT
 SPORT
Calcio: Conte è il nuovo allenatore dell’Inter
A Luciano Spalletti
non sono bastate
due qualificazioni consecutive
alla Champions League
per meritare la riconferma.

Antonio Conte
è il nuovo allenatore
dell’ F.C. Internazionale.

La notizia era nell’aria
già da qualche settimana,
ma l’ufficializzazione dell’ingaggio
del tecnico salentino
è stata data dal club nerazzurro
venerdì 31 maggio.

Conte ha firmato
un contratto triennale
per una cifra da capogiro,
che si aggirerebbe
attorno agli 11 milioni di euro
a stagione.

È da lui che il club vuole ripartire
per dare la caccia alla Juventus,
che di Conte è stata la ‘casa’
da giocatore
e soprattutto da allenatore.
È su quella panchina, infatti,
che l’ex centrocampista leccese
si è consacrato
prima di approdare in Nazionale
e al Chelsea.

 SPORT
 SPORT
Il Liverpool vince la Champions League
La finale di Champions League
tra Tottenham e Liverpool
è stata vinta dai Reds
per 2-0.

Per il Liverpool
la partita è stata subito in discesa
grazie al rigore
fischiato dopo 1’
e trasformato da Salah.

Nel finale di partita,
all’87’,
il raddoppio di Origi.

Per il Liverpool
si tratta della sesta vittoria
in questa competizione.
Per Klopp è la prima vittoria
dopo due finali perse.

Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

 Ka Hei Mak

Hong Kong: scontri e feriti durante la manifestazione contro l’estradizione
Da giorni, a Hong Kong,
distretto cinese a statuto speciale
ed ex colonia britannica,
proseguono le proteste
contro la legge sull’estradizione.

Nell’ultima settimana
gli scontri tra manifestanti e polizia
si sono intensificati,
causando parecchi feriti,
alcuni anche gravi.

In campo c’è la questione
dell’autonomia della regione
rispetto alle politiche
del governo continentale di Pechino,
accusato di voler reprimere
la libertà di espressione
della popolazione della penisola.

I manifestanti temono che
dietro la legge sull’estradizione
si nasconda la volontà
di colpire i dissidenti politici,
accusandoli ingiustamente
di omicidio o stupro.

La legge è stata
momentaneamente bloccata,
ma le autorità pechinesi
non sembrano voler concedere ai protestanti
alcun vantaggio, anzi,
“le persone arrestate […]
rischiano fino a 10 anni di carcere”.

 ITALIA
 ITALIA

 	Tony Webster

Lazio, due corpi carbonizzati in auto
La mattina di venerdì 14 giugno,
due corpi carbonizzati
sono stati ritrovati
all’interno di un’auto
a Torvaianica,
una frazione del comune di Pomezia,
nelle vicinanze di Roma.

Nonostante le indagini
dei Carabinieri
e dei Vigili del Fuoco,
le due vittime
non sono ancora
state identificate.

Attorno alle nove del mattino,
i Vigili del Fuoco
sono stati informati
di un incendio e,
una volta domate le fiamme
e ritrovati i due cadaveri
corrosi dalla combustione,
hanno lanciato l’allarme
sull’accaduto.

La zona è stata chiusa al pubblico
poco dopo l’arrivo
dei Carabinieri.

roma.corriere.it

roma.corriere.it
ESTERI
ESTERI

 Natecull

Strage di Christchurch: Brenton Tarrant si dichiara innocente
Brenton Harrison Tarrant,
l’autore della strage di Christchurch,
si è dichiarato non colpevole
per tutti i capi d’accusa.

Tarrant è sotto processo
perché considerato il responsabile
degli attacchi di Christchurch,
in Nuova Zelanda,
dove morirono 50 persone
e altre 40 rimasero ferite
il 15 marzo scorso.

E’ accusato di omicidio,
tentato omicidio
e terrorismo.

Tarrant è apparso
in collegamento
dal carcere di massima sicurezza
di Auckland,
dove è detenuto,
e si è dichiarato non colpevole.

Il giudice ha quindi
fissato il processo
a partire da maggio.

 ITALIA
 ITALIA

 US Army Africa

Maltempo: esondano torrenti nel Lecchese
Un’ondata di maltempo
ha colpito la provincia di Lecco.
Le piogge
hanno causato l’esondazione
di alcuni torrenti.

Ci sono state frane
e centinaia di persone
sono state fatte evacuare
per un allarme
alla diga di Pagnona,
fortunatamente poi rientrato.

Anche il lago di Como
era esondato.

La Coldiretti parla di danni
alle agricolture
per milioni di euro.

milano.repubblica.it

milano.repubblica.it

AFFARI E FINANZA
AFFARI E FINANZA

 Harold Egeberg (photographer); family photo inherited by Alex Dawson

New York, lotta al caro affitti
Sono 2,4 milioni
i cittadini newyorkesi
che ogni anno
vedono aumentare
il costo della vita
a causa della redditizia
industria immobiliare.

Per combattere
il caro affitti,
di crescente rilevanza
per gran parte della popolazione,
la città di New York
ha promosso un accordo
per stabilire un limite
agli aumenti di prezzo
del milione di appartamenti
dati in locazione
nella grande mela.

In seguito
a una considerevole crisi
in termini di senzatetto,
l’accordo in questione incentiva, inoltre,
una più consistente
protezione degli inquilini,
i quali
erano prima svantaggiati
da una deregolamentazione
che favoriva
i proprietari degli immobili.

RELIGIONE
RELIGIONE

Vaticano, Papa Francesco schierato contro l’aborto
Il 12 giugno,
in un nuovo controverso appello,
il Papa si è schierato
contro l’aborto
citando la sacralità della vita
in quanto dono di Dio.

“Siamo chiamati a difenderla
e servirla
già dal concepimento
nel grembo materno
fino all’età avanzata,
quando è segnata dall’infermità
e dalla sofferenza”
afferma Papa Francesco
durante un’udienza generale,
prestando saluto
a un gruppo di pellegrini polacchi
che hanno partecipato
ai “Cortei per la vita”.

Egli ha continuato il suo appello
incitando i credenti
a pregare
perché la vita umana
sia rispettata in ogni occasione,
e condannando
qualsiasi tipo di sperimentazione
su di essa.

RELIGIONE
RELIGIONE

 Cosmin latan

Al via la causa per la beatificazione di Aldo Gastaldi
Il cardinale Angelo Bagnasco
ha dato il via
alla causa per la beatificazione
di Aldo Gastaldi.

Gastaldi, detto “Bisagno”,
è stato primo partigiano d’Italia
e medaglia d’oro
della Resistenza.

Nato a Genova nel 1921,
prese servizio nel 1942
come sottotenente
nel 15/esimo Reggimento Genio
presso la caserma di Chiavari.

L’anno successivo
iniziò la lotta
con i partigiani
fondando,
insieme ai suoi compagni,
la “Divisione Cichero”.

Alla fine della guerra
riaccompagnò a casa personalmente
i suoi compagni
per assicurarsi che arrivassero
dalle loro famiglie.

Morirà a Desenzano Del Garda
il 21 maggio 1945
per un incidente.

La notizia è stata diffusa
dalla Curia Arcivescovile
attraverso il settimanale cattolico
“Il cittadino”.

 CULTURA & SOCIETA’
 CULTURA & SOCIETA’

Anna Frank avrebbe compiuto 90 anni: 90 voci hanno letto il suo Diario
Il 12 giugno 1929
nasceva in Germania,
a Francoforte sul Meno,
Annelies Marie Frank,
secondogenita
del veterano di guerra e banchiere Otto Frank
e di Edith Hollander,
figlia di un ricco industriale tedesco.

L’avvento del nazismo
negli anni ’30
obbligò Otto
a fuggire in esilio
con la famiglia,
prima ad Aquisgrana
e poi, nel 1936,
nei Paesi Bassi.

Ad Amsterdam
Otto Frank fondò una nuova società,
la Opekta,
ma nel 1940
Hitler invase i Paesi Bassi.

Anna e la sorella Margot
furono costrette a trasferirsi
in una scuola per soli ebrei.

Nel giorno del suo tredicesimo compleanno
Anna ricevette in regalo un diario,
aprì la copertina
di tessuto bianco e rosso
e cominciò a scrivere:

“Spero che ti potrò confidare tutto,
come non ho mai potuto fare
con nessuno,
e spero che sarai per me
un gran sostegno”.

Nel luglio del 1942
i “rastrellamenti” nazisti
erano sempre più inesorabili;
e così la famiglia Frank
fu costretta a nascondersi
per più di due anni
in una soffitta segreta
sopra gli uffici della Opekta
(oggi trasformata in museo permanente).

Fu proprio lì
che furono ritrovati il diario,
i taccuini,le lettere
e altri scritti di Anna.

Anna morì di tifo esantematico
nel lager di Bergen-Belsen
nel febbraio 1945,
a guerra praticamente conclusa.

Uno degli eventi più significativi
per celebrare l’anniversario di Anna
si è tenuto in Campo di Ghetto Nuovo
a Venezia
mercoledì 12 giugno
dove, a partire dalle 10 del mattino
e per una durata di 10 ore
e in diretta Web,
90 voci hanno letto integralmente
le 483 pagine del Diario,
dandosi il cambio
ogni 5-6 pagine.

live.comune.venezia.it

live.comune.venezia.it
 SPORT
 SPORT

 Shaheen Karolia

Finali NBA, primo titolo per Toronto
I Toronto Raptors hanno vinto
il loro primo titolo NBA
battendo i Golden State Warriors,
detentori del titolo,
per 4-2,
in gara 6.

Toronto ha vinto l’ultima partita
114-110.

È il primo titolo
per una squadra
non degli Stati Uniti.

Trascinatore di Toronto
è stato Kahwi Leonard,
miglior giocatore delle Finali.

C’è anche un pezzo di Italia nel titolo:
Sergio Scariolo infatti
è il vice allenatore
di Toronto.

Know others who’d enjoy EasyItalianNews.com? Forward this email!
EasyItalianNews.com
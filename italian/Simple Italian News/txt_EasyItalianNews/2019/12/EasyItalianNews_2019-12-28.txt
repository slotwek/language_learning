Listen online as you read: 

ESTERI
ESTERI

Israele, Netanyahu vince le primarie
Benjamin Netanyahu è il vincitore
delle primarie del suo partito,
il Likud.

Ha sconfitto il suo sfidante,
Gideon Saar,
con la schiacciante preferenza
del 72,5% dei voti.

Lo stesso Netanyahu
ha annunciato la sua vittoria
tramite il suo account Twitter scrivendo:
“Guiderò il Likud
verso una grande vittoria
alle prossime elezioni”,
riferendosi alle elezioni politiche
di marzo 2020.

Le accuse di corruzione
nei confronti del premier
e leader del Likud
non sono bastate
a fermare la sua corsa.
Netanyahu, infatti,
è attualmente accusato
di corruzione,
frode e abuso d’ufficio.

Per suoi avversari politici,
soprattutto per Benny Gantz
del partito Blu Bianco,
Netanyahu cerca appunto di
“abbattere lo Stato di diritto
e ottenere l’immunità”.

Il tema principale
della campagna elettorale di Netanyahu
sono stati gli insediamenti ebraici
in Cisgiordania.
Il Premier ha promesso
di garantire il riconoscimento
della sovranità israeliana
nella valle del Giordano.

Saar, lo ha sfidato
a mantenere la parola data:
“Fatti, non parole”.

 ITALIA
 ITALIA

 Lorenzo Fioramonti

Il ministro dell’Istruzione Fioramonti si è dimesso
Il ministro dell’Istruzione
Lorenzo Fioramonti
ha rassegnato le dimissioni
con una lettera al premier Conte
proprio durante le festività natalizie.

Era un atto annunciato.
Il ministro infatti aveva detto
che la scuola,
l’università e la ricerca
avevano bisogno di almeno
3 miliardi di euro per il 2020
per poter “sopravvivere”.

Ma nella manovra economica
appena approvata in Parlamento
quei soldi non sono stati previsti.

Per Fioramonti questa mancanza
ha determinato la sua scelta
di lasciare il Governo.

Ancora prima di essere nominato ministro,
Fioramonti aveva annunciato
che per trovare risorse per l’istruzione
era necessario ricorrere
a un sistema di “microtasse
su attività inquinanti
come i voli aerei
o gli stili di vita non sani,
ad esempio cibi
e bibite ultra-zuccherate”.

Avendo fallito
nel raggiungimento del suo obiettivo,
il ministro ha lasciato
la guida del ministero ad altri.

Probabilmente lascerà anche
il Movimento 5stelle
per fondare un nuovo partito
a sostegno del premier Conte.

ESTERI
ESTERI

 Qarakesek

Schianto aereo in Kazakistan
Il 27 dicembre in Kazakistan,
vicino ad Almaty,
un aereo si è schiantato.

Secondo il bilancio ufficiale
sono morte 12 persone.
Di queste 12 persone,
8 sono morte durante lo schianto,
2 in aeroporto durante il recupero
e 2 in ospedale.

L’aereo della Bek Air
trasportava 100 passeggeri,
quando poco dopo il decollo
ha perso quota
ed è caduto sopra una casa
in una zona residenziale di Almerek.

Al momento si pensa che la causa
sia da attribuirsi
a un errore umano
oppure a un malfunzionamento tecnico.

Al momento dello schianto
l’aereo si è spaccato in due,
ma i serbatoi del carburante
non sono esplosi.
Se fossero esplosi
ci sarebbero state sicuramente
molte più vittime.

Il ministero dell’interno
ha aperto un’inchiesta sulla violazione
delle regole sulla sicurezza
del trasporto aereo,
e tutti i Fokker-100,
cioè il modello dell’aereo,
sono stati sospesi.

ESTERI
ESTERI

 Ankur Jyoti Dewri

India, migliaia in piazza contro legge su cittadinanza anti-Islam
Migliaia di persone
sono scese in piazza in India,
per protestare contro una legge
ritenuta discriminatoria.

L’emendamento alla legge della cittadinanza
dell’11 dicembre, infatti,
concede la cittadinanza ai migranti
che provengono da Afghanistan,
Bangladesh e Pakistan
a condizione che non siano
di religione musulmana.

Dopo che il Parlamento
ha approvato l’emendamento,
nel paese sono scoppiati
disordini e proteste
che hanno già causato
una decina di morti
e diversi feriti.

2.500 persone
si sono radunate a Mumbai,
e altre manifestazioni
hanno avuto luogo
anche a Calcutta
e Karnakata.

 ITALIA
 ITALIA

Caldo record a Natale
È stato un Natale
all’insegna del caldo
quello appena trascorso
nel bel paese.

In particolare a Torino,
nella notte tra 24 e 25 dicembre,
si sono registrati 17,5 gradi:
erano 150 anni
che non faceva così caldo a Natale
nel capoluogo piemontese.

L’alta temperatura è una conseguenza
del vento phon
che ha soffiato  sul Piemonte
anche se solo per poche ore.

Ma il caldo ha caratterizzato
un po’ tutta la penisola italiana
con temperature oltre la media.

L’Europa è abbastanza spaccata
tra freddo e alte temperature:
il gelo è soprattutto nella penisola scandinava
mentre a Mosca caldo record
con temperature di sette gradi.

torino.repubblica.it

torino.repubblica.it
ESTERI
ESTERI

USA, ladro “Babbo Natale” regala il bottino ai passanti
In Colorado un uomo di 65 anni,
David Wayne Oliver,
ha rapinato una banca
e ha lanciato parte del bottino in aria
augurando ai passanti
“Buon Natale”.

Secondo i dipendenti dell’Academy Bank
il rapinatore non li ha minacciati
con un’arma riconoscibile
perché in effetti non la possedeva
al momento della rapina.

Dopo aver preso i soldi
e averli “distribuiti”,
Oliver si è fermato
in uno Starbucks vicino alla banca,
dove la polizia l’ha raggiunto.

Non sembrava veramente in fuga.
Il ladro “gentiluomo”
sembra uscito direttamente
da una scena della serie Netflix
“La Casa di Carta”.

Molti dei passanti
hanno restituito il dono,
ma qualche migliaio di dollari
manca dal totale
della somma sottratta.

Ora Oliver è in carcere
in attesa del processo,
non può pagare la cauzione,
ma sui social è già celebrato
come una leggenda.

ESTERI
ESTERI

 Paseyn

Sollevato il blocco turco di Wikipedia
Dopo due anni e mezzo
di censura,
è stato sollevato il blocco
che impediva alla popolazione turca
di accedere all’enciclopedia online
Wikipedia.

La decisione è stata annunciata
il 27 dicembre
dall’autorità che gestisce
le tecnologie informatiche (BTK)
in Turchia,
in seguito a una decisione
della Corte costituzionale
che definisce la censura imposta
una violazione della libertà di espressione,
protetta peraltro
dalla Costituzione del paese.

Il blocco di Wikipedia
era cominciato nel 2017,
quando le autorità
di controllo delle telecomunicazioni
hanno  iniziato a censurare
i siti considerati pericolosi
per la protezione
della sicurezza nazionale.

 CULTURA & SOCIETA’
 CULTURA & SOCIETA’

 Frankie Fouganthin

Morto suicida Ari Behn, l’ex marito della principessa di Norvegia
Lo scrittore norvegese Ari Behn,
ex marito della principessa Martha Louise
di Norvegia,
si è suicidato a 47 anni
il giorno di Natale.

La notorietà per lo scrittore
era arrivata in seguito
al matrimonio con la principessa,
avvenuto nel 2002.

I due hanno avuto tre figlie
prima di divorziare nel 2016.

Lo scrittore soffriva di depressione:
nel suo ultimo libro,
“Inferno”,
raccontava proprio della sua lotta
contro questa malattia.

Nel 2017 aveva accusato
l’attore Kevin Spacey
di averlo molestato
durante un concerto
per il premio Nobel.

In una nota
la casa reale norvegese
ha ricordato i bei momenti
passati con lo scrittore
e ha espresso dolore
per la sua dipartita.

Donations help us pay our writers and editorial staff. Click here to show your support!
Donations
Click here
ESTERI
ESTERI

 Giorces
Tunisia: 7 ergastoli per stragi al museo
7 jihadisti dell’Isis
sono stati condannati
all’ergastolo
per gli attentati
al Museo Nazionale del Bardo
e a un villaggio turistico di Susa,
avvenute nel 2015.

Sono queste le sentenze
del tribunale di Tunisi.

Carcere a vita
per gli esecutori delle stragi
che costarono la vita
a 21 persone
al Museo Nazionale del Bardo,
e ad altre 39
in quello all’albergo
del villaggio turistico
a Susa.

I capi di accusa sono:
omicidio volontario,
concorso in omicidio volontario
e attacco allo Stato.

I 2 procedimenti,
per i 2 attentati,
sono stati riuniti
perché molti degli imputati
hanno partecipato
a entrambi gli attacchi.

Oltre ai 7 ergastoli,
anche condanne
da 6 mesi a 16 anni,
ma anche molte assoluzioni.

 ITALIA
 ITALIA

 Alessio Sbarbaro
Genova: avviata la demolizione del ponte Morandi
Dopo la strage del 14 agosto 2018,
quando alle 11.36
e nel bel mezzo di un temporale
il crollo di oltre 200 metri
del ponte Morandi
uccise 43 persone
in transito sull’autostrada A10 Genova-Savona,
è iniziata la mattina dell’ 8 febbraio
la demolizione del moncone ovest
del ponte.

E’ la prima tappa
della demolizione controllata
del viadotto.

Per prima cosa
è stata avviata la discesa
della cosiddetta “trave tampone”:
si tratta del primo pezzo di strada,
lungo 36 metri
e pesante oltre 900 tonnellate,
sopravvissuto al crollo,
che è stato smontato
dal moncone di ponente
e sarà progressivamente
calato al suolo.

La velocità di discesa
sarà molto lenta:
5 metri all’ora,
l’altezza da superare
è di circa 45 metri.
La “travona” è appesa ai cavi
degli “strand jack”,
quattro martinetti idraulici
fissati sopra il viadotto.

Questa operazione
consentirà anche di testare
funi, martinetti
e contrappesi
installati tra la torre 7 e la 8.

ESTERI
ESTERI

Lione: incendio in un palazzo
Sabato 9 febbraio
un incendio
ha distrutto un palazzo
in rue de Vienne,
nella parte sud di Lione.

Una donna e un bambino
hanno perso la vita.
Oltre alle 2 vittime
anche 4 feriti.

Secondo le ricostruzioni,
l’incendio avrebbe avuto origine
da un’esplosione
avvenuta in una panetteria
ai piani inferiori.

Le fiamme
si sono poi propagate
ai piani superiori,
causando l’incendio.

Questo quanto riferito
dai media locali.

E’ stata aperta un’inchiesta
per determinare le cause
dell’esplosione.

 ITALIA
 ITALIA

 Paoloquadrozzi
Elezioni regionali: il centrodestra conquista l’Abruzzo
Nelle elezioni regionali
in Abruzzo
netta vittoria
del centrodestra.
Marco Marsilio è il nuovo governatore,
con quasi il 50% dei voti.
Staccato il candidato
del centrosinistra allargato
Giovanni Legnini,
fermo al 31%.

Confermati dunque
i dati indicati alle proiezioni.
Affluenza in forte calo.
Il M5S
con la candidata Sara Marcozzi
finisce terzo
con il 19% dei voti.

Il primo test elettorale del 2019
si risolve quindi
a favore della Lega,
che si è presentata
senza l’alleato di governo,
ma con la classica alleanza di centrodestra,
ovvero: Forza Italia,
Fratelli d’Italia e i centristi.

Si tratta di un centrodestra
ormai a guida leghista,
con il Carroccio che ottiene
oltre il 28% dei voti
ed è il primo partito in regione.
Il centrodestra guadagna
circa il 15%
rispetto a un anno fa,
mentre il M5S
perde oltre venti punti percentuali.

L’Abruzzo è la settimana regione
controllata dal centrodestra
dopo Molise, Liguria,
Lombardia, Veneto,
Friuli Venezia Giulia e Sicilia.

SCIENZA
SCIENZA

 Jørn Sund-Henriksen
Africa: scoperta nel Sahara un’oasi preistorica
Nel Sahara occidentale,
in un territorio conteso
da Marocco
e Repubblica Araba Democratica dei Sahrawi,
gli archeologi hanno scoperto
quattrocento misteriosi
monumenti in pietra
risalenti a circa 10.000 anni fa
su un’area di soli
9 chilometri quadrati:
“numero incredibile”
è il commento di Joanne Clarke,
archeologo dell’Università
dell’Anglia orientale.

Gli studiosi, dopo una prima analisi
dei monumenti,
hanno affermato che alcuni di essi
sarebbero dei dolmen,
cioè delle grandi tombe
risalenti alla preistoria.
Altri, invece,
dovrebbero essere dei goulet,
ossia due file di grandi rocce
disposte parallelamente tra loro
prima di allontanarsi.

L’utilizzo di questa struttura
attualmente è ancora ignoto,
ma sarà importante capirlo
per comprendere in quali modi
le popolazioni di quel periodo
migrarono nell’area
e come si adattarono al clima
e all’ambiente circostante
che certamente non appariva desertico
come oggi.

L’area di Tifariti
(intorno alla quale
sono stati scoperti
i 400 monumenti)
era nell’antichità
un autentico bacino naturale,
meta naturale
delle popolazioni di migranti.

Lo stesso Clarke
ha illustrato
l’ipotesi più accreditata,
cioè che fosse una grande oasi
prima che il Sahara
cominciasse a seccarsi
verso la metà dell’Olocene
(5-6mila anni fa).

 CULTURA & SOCIETA’
 CULTURA & SOCIETA’

 EWatson92
Grammy Awards: è di Kacey Musgrave l’album dell’anno
Kacey Musgrave
ha vinto il Grammy
come miglior album dell’anno.
Si è aggiudicata
anche altri 3 premi
tra cui miglior album country
e miglior canzone country.

Tra i trionfatori della serata
l’attore Donald Glover,
in arte Childish Gambino,
che con la canzone
“This is America”
ha vinto 4 Grammy
tra cui la canzone dell’anno.

Tre Grammy per Lady Gaga
che con “Shallow”
vince il premio
per il miglior duetto pop
e per la miglior canzone per film.

Cardi B è entrata nella storia
per essere la prima donna
a vincere
come miglior album Rap.

 CULTURA & SOCIETA’
 CULTURA & SOCIETA’

 Bart ryker
Mahmood vince il Festival di Sanremo
Si è conclusa
sabato 9 febbraio
la 69° edizione
del Festival di Sanremo,
che ha visto la vittoria
del cantante Mahmood
con il brano “Soldi”.

Secondo classificato Ultimo
e al terzo posto
il trio de Il Volo.
Il risultato è stato determinato
da televoto,
sala stampa
e giuria d’onore.

L’esito della gara canora
ha suscitato molte polemiche
perché il televoto
aveva premiato nettamente
Ultimo
ma la somma dei voti totali
ha dato la vittoria
a Mahmood.

Premio della critica
a Daniele Silvestri.

Mahmood rappresenterà l’Italia
all’Eurovision song contest.

 SPORT
 SPORT

 Marie-Lan Nguyena
Scherma: Garozzo secondo a Vancouver
Enrico Garozzo
torna sul podio
dopo anni.

Lo spadista azzurro
festeggia il secondo posto
ottenuto nella tappa di Vancouver
del circuito di Coppa del Mondo
di spada maschile.

Garozzo torna a vincere
dopo un periodo
pieno di problemi alla spalla,
che ne hanno condizionato
le prestazioni.

Dopo l’infortunio
era scivolato
al 52esimo posto
del ranking mondiale.

Il ritorno al podio
avviene proprio a Vancouver,
dove nel 2016
aveva conquistato
il suo primo successo
in Coppa del Mondo.

Dopo aver vinto
contro il venezuelano Limardo
e lo statunitense Hoyle,
viene fermato in finale
dal giapponese Koki Kano
per 15 a 7.

Know others who’d enjoy EasyItalianNews.com? Forward this email!
EasyItalianNews.com
ITALIA
 ITALIA
Roma: carabiniere ucciso da due americani in cerca di sballo
Il vice brigadiere dei Carabinieri
Mario Rega Cerciello
è morto in ospedale a Roma
a causa di otto colpi mortali
provocati da un coltello.

Aveva 35 anni
ed era sopraggiunto
nel quartiere Prati di Roma
per una chiamata
di uno spacciatore.
Questi era stato derubato
da due clienti americani
a cui aveva appena fornito
una dose di cocaina.
Aveva dato appuntamento ai due
per recuperare la borsa.

Cerciello e un collega
si sono presentati all’incontro
al posto dello spacciatore.
Ma i due americani
hanno aggredito il vice brigadiere
ferendolo a morte.
Lo ha confessato Elder Lee,
uno degli aggressori.

Pare sia un giovane facoltoso americano
che era già pronto
per rientrare negli Usa
insieme all’amico,
a cui pagava anche
il costoso albergo romano.

ESTERI
ESTERI
Terremoto nelle Filippine
Due scosse di terremoto
hanno colpito
le isole Batanes
a nord delle Filippine.

La prima scossa
è stata di magnitudo 5,4
mentre la seconda scossa
è stata di magnitudo 5,9.

Otto persone
sono rimaste uccise
mentre almeno 60
sono i feriti.

Si registrano anche
numerosi danni a edifici,
alcuni dei quali sono crollati.

Fortunatamente non è stato diramato
un allarme tsunami.

 ITALIA
 ITALIA
Incendio in Sardegna, chiusa la statale per Nuoro
Sul territorio di Siniscola,
in Sardegna,
un incendio ha divorato
centinaia di ettari
di macchia mediterranea.

Nella notte tra il 28
e il 29 luglio
il fuoco ha invaso
la Statale 131 Dcn
tra Nuoro e Olbia
che è stata chiusa al traffico.

La Croce Rossa Italiana
ha comunicato anche
la possibile presenza,
sulla stessa statale,
di auto contromano
in fuga dal fuoco.

Sul posto
hanno operato tutta la notte
le squadre del Corpo Forestale,
Agenzia Forestas,
vigili del fuoco
e volontari.

Tuttavia, si è potuto intervenire
solo via terra
perché a causa del forte vento
e del buio
gli aerei antincendio
non sono potuti decollare.

Anche alcune abitazioni
sono state interessate dalle fiamme
e sono state immediatamente evacuate.

Il sindaco di Siniscola,
Gianluigi Farris,
ha dichiarato:
“Sono molto preoccupato
perché il fronte di fuoco
continua ad avanzare
e potrebbe arrivare
anche verso la costa”.

ESTERI
ESTERI
Attacco in Afghanistan
In Afghanistan c’è stato un violento attacco
alla sede di un partito politico,
proprio nel giorno di inizio
della campagna elettorale
per le elezioni presidenziali
che si terranno a settembre.

Il bilancio è di 20 morti
e 50 feriti.
Tra le vittime ci sono 16 civili
e 4 poliziotti.

A essere colpiti
sono gli uffici di “Green Trend”,
la forza politica
guidata dall’ex ministro
ed ex capo dell’intelligence,
Saleh.

L’attentatore ha effettuato l’attacco
alla guida di un’autobomba.
Dopo l’esplosione,
3 assalitori sono entrati nell’edificio
e la battaglia è andata avanti
per diverse ore.
Saleh si trovava all’interno dell’edificio
ed è stato immediatamente prelevato
dalle forze speciali
e portato in un luogo sicuro.

L’attentato non è ancora
stato rivendicato,
ma rischia di dare inizio
a una spirale di violenza,
che potrebbe rendere difficile
il già delicato momento
che il paese sta vivendo.

 ITALIA
 ITALIA
Alto Adige: atleta uccisa da un fulmine
Un’atleta norvegese
di 45 anni
è stata colpita da un fulmine
durante la Suedtirol Ultra Skyrace,
una gara di corsa in montagna
in Alto Adige.

Sono stati inutili
i tentativi di soccorrere la donna
che è morta in ospedale.

L’incidente si è verificato
a circa 2100 metri d’altezza
presso il lago di San Patrizio.

Il maltempo ha colpito l’Alto Adige
e dopo un periodo di gran caldo
si sono verificati forti temporali.

Anche in Val di Susa
un altro atleta, spagnolo,
è stato colpito da un fulmine
durante una gara,
fortunatamente senza gravi conseguenze.

ESTERI
ESTERI

Usa, la Corte Suprema sblocca i fondi per il muro al confine
Donald Trump
ha vinto la sua battaglia
contro la corte d’appello federale
che aveva bloccato i fondi
per la costruzione del muro
lungo il confine con il Messico.

La Corte Suprema,
formata per la maggior parte
da conservatori,
ha ribaltato la sentenza
votando a favore
del presidente americano.

2,5 miliardi di dollari,
provenienti dai fondi del Pentagono,
saranno utilizzati
per costruire i 160,9 chilometri
di recinzione.

Il giudice Trevor McFadden
insieme ad alcune associazioni
contrarie alla costruzione del muro
aveva definito “incostituzionale”
l’utilizzo di fondi
non approvati dalla Corte Suprema.

Dopo la sentenza a suo favore
Trump ha commentato
su Twitter:
“Una grande vittoria sul Muro.
Una grande vittoria
per la sicurezza al confine”.

 ITALIA
 ITALIA
Marcia NO TAV: incursione nel cantiere di Chiomonte
Il corteo dei manifestanti
contro la realizzazione
del Treno ad Alta Velocità (TAV)
lungo la linea ferroviaria
Torino-Lione,
ha raggiunto l’obiettivo desiderato:
oltrepassare la barriera
della cosiddetta “zona rossa”
che blocca l’accesso
al cantiere di Chiomonte
in Val Susa, Piemonte.

Una decina di militanti
ha aperto un varco nella cancellata
usando un flessibile.
Dall’altra parte della barricata,
la polizia che presidia il cantiere
ha lanciato gas lacrimogeni
per disperdere i provocatori.

Non ci sono stati feriti,
ma circa quaranta manifestanti
sono stati denunciati
per aver violato
il divieto di accesso
alla zona proibita.

In migliaia hanno partecipato
alla marcia No Tav,
che ormai da anni
è l’appuntamento fisso
dei militanti del movimento
contro l’alta velocità.
Il movimento ritiene l’opera inutile,
costosa e dannosa per l’ambiente
e dichiara di non essere preoccupato
dal via libera ufficiale
del Presidente Conte
alla prosecuzione dei lavori.

I No Tav continueranno
la loro protesta,
sicuri che la grande opera
non si farà mai.

 SPORT
 SPORT
Pallanuoto: l’Italia è campione del mondo
Il “Settebello” italiano
batte la favorita Spagna
in finale per 10 a 5
e conquista la medaglia d’oro
della Pallanuoto Maschile
ai Mondiali di Gwangju.

L’Italia ha dominato il match
dall’inizio alla fine:
agli iberici ha concesso infatti solo 4 gol
e uno su rigore.

Gli azzurri sono passati per primi in vantaggio
con una rete di Luongo.
Di Perrone il momentaneo pareggio,
prima della rete di Oscar Echeniche
e il nuovo pareggio,
ancora di Perrone,
che chiude il primo tempo.

La seconda frazione
vede l’Italia realizzare altre 3 reti
con Figlioli, Dolce e Renzuto,
contro una degli iberici di Munarriz Egana,
e chiudere 5 a 3;
3 a 1 anche nel terzo tempo
con le segnature di Aicardi,
Dolce e Fulvio
e dello spagnolo Mallarac.

L’ultimo tempo inizia quindi
con un vantaggio per 8-4,
il che consente agli italiani
di controllare la partita.

A segnare il 9-4 è quindi Luongo.
La Spagna accorcia le distanze
ancora con Mallarac,
ma è Bodegas a firmare l’ultimo
e definitivo gol azzurro,
che consente al Settebello
di chiudere per 10-5
e conquistare il quarto titolo iridato
dopo quelli del 1978,
1994 e 2011.

Bronzo per la Croazia,
campione del mondo uscente,
che ha battuto l’Ungheria 10-7.

Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

 Wonderlane

Alluvioni in Nepal
Almeno 50 persone
sono morte in Nepal
a causa delle piogge monsoniche.
Il numero è purtroppo
destinato a crescere,
dato che i dispersi
sono circa 33.

A causa delle perturbazioni,
strade e autostrade sono interrotte
e molte frane
hanno abbattuto dei tralicci
per le telecomunicazioni,
rendendo così difficili
le comunicazioni e i soccorsi.

Le autorità affermano
di aver salvato dalle piene
almeno 1000 persone,
e che le strade della capitale,
Katmandu,
sono diventate fiumi di fango.

Il maltempo dovrebbe continuare
anche nei prossimi giorni
e le autorità hanno invitato la popolazione
a tenere sotto controllo i fiumi
e a tenersi pronti
ad abbandonare le proprie abitazioni
in caso di esondazioni.

Purtroppo in Nepal,
e in altre parti dell’Asia meridionale,
le piogge monsoniche
provocano ogni anno
grandi problemi
e numerosi morti.

 ITALIA
 ITALIA

Nord Italia: sequestrato arsenale militare di un gruppo di estrema destra
La DIGOS di Torino,
organo della Polizia di Stato
che si occupa di antiterrorismo
e azioni speciali,
ha coordinato una vasta indagine
nel Nord Italia.

L’indagine si è conclusa
con il sequestro
di un vero e proprio
arsenale militare,
appartenente a un gruppo
di estremisti di destra.

Tra le armi confiscate
erano presenti fucili d’assalto automatici
e un missile,
utilizzato dalle forze armate
del Qatar.

Alcuni degli estremisti arrestati
fanno parte della tifoseria ultras
della Juventus.
Altri invece hanno partecipato
alla guerra del Donbass
tra le file dell’esercito russo
contro gli ucraini.

torino.repubblica.it

torino.repubblica.it
ESTERI
ESTERI

Blackout a New York, in 40mila al buio
Sabato 13 luglio
la città di New York
è rimasta al buio
per 3 ore.

Persino gli schermi
di Times Square
e l’Empire State Building
si sono spenti.

40.000 persone,
all’improvviso,
si sono ritrovate al buio.

Il traffico è andato in tilt
a causa del blocco della metropolitana
e i vigili del fuoco
sono stati sommersi
dalle chiamate d’emergenza,
soprattutto da parte delle persone
rimaste bloccate
all’interno degli ascensori
dei grattacieli.

Il governatore dello stato
è dovuto ricorrere
alla Guardia Nazionale
per riportare l’ordine.

Il blackout si è verificato
proprio il 13 luglio,
anniversario dello storico blackout del 1977,
quando l’intera città di New York
rimase al buio.

 ITALIA
 ITALIA

 Paul Lovis Wagner / Sea-Watch.org

Carola Rackete premiata in Francia: Salvini continua a denigrarla
Le due capitane della ong Sea Watch,
Carola Rackete
e Pia Klemp,
hanno ricevuto
la medaglia Grand Vermeil
dal Comune di Parigi,
come riconoscimento
per le loro azioni umanitarie.

La Rackete è in attesa
di essere interrogata
dalle autorità competenti
per i recenti fatti di Lampedusa.

Il ministro Salvini
e buona parte della destra italiana
hanno reagito alla notizia
con sdegno e riprovazione:
“Il Comune di Parigi
evidentemente non ha altro
di meglio da fare…”

La giovane attivista,
che da giorni è bersaglio
degli attacchi di Salvini,
ha presentato querela
contro il ministro
per “diffamazione
e istigazione a delinquere”
relativamente ai messaggi d’odio
diffusi dai suoi account
facebook e twitter.

AFFARI E FINANZA
AFFARI E FINANZA
Multa da 5 miliardi per Facebook
La Federal Trade Commission (FTC)
ha multato Facebook
per 5 miliardi di dollari
per le violazioni sulla privacy
nel caso Cambridge Analytica.

La società Cambridge Analytica
era riuscita
a entrare in possesso dei dati
di 87 milioni di utenti
influenzando le presidenziali USA
e il voto sulla Brexit.

L’indagine della FTC
era partita a marzo 2018
e oltre alla multa
prevede anche controlli esterni
sul rispetto della privacy.

Per Facebook tuttavia
la multa non è così onerosa
dato che continua a crescere
e nel 2018 ha riportato
55 miliardi di utili.

Inoltre, in previsione della multa
avevano messo da parte
3 miliardi.

 CULTURA & SOCIETA’
 CULTURA & SOCIETA’

 LYDIA and her SALAD DAYS

Banksy in mostra a Cagliari
Al Centro Comunale di Arte e Cultura
“Il Ghetto” di Cagliari,
ha inaugurato la mostra itinerante:
“From the street to the Museum,
works of the artist known as Banksy”.

Sono in mostra
una trentina di serigrafie
realizzate tra il 2002 e il 2010.

Le opere riproducono
gli ormai celeberrimi
“affreschi popolari”,
molti dei quali sono stati rimossi
dalle facciate degli edifici
“o rubati o semplicemente
consumati dal tempo”.

Uno tra tutti,
“Balloon Girl”,
che Banksy ha autodistrutto di recente
grazie a un meccanismo
presente all’interno
della cornice del quadro,
subito dopo che era stato battuto
all’asta di Sotheby’s a Londra
per oltre 1 milione di euro.

Le sue opere affrontano da sempre
guerra, capitalismo
e libertà,
con quello humour tipicamente inglese,
misto a un pensiero critico
e popolare
da “entry-level”,
come lo ha definito
lo stesso artista senza volto
di Bristol.

I curatori della mostra
ricordano che Banksy
“rappresenta il più grande
caso di popolarità
per un artista vivente
dai tempi di Andy Warhol”.

La mostra sarà visitabile
fino al 27 ottobre.

 SPORT
 SPORT

 Tasnim News Agency, Hadi Abyar

Zidane abbandona il ritiro del Real Madrid
L’allenatore del Real Madrid,
il francese Zinedine Zidane,
ha abbandonato
il ritiro della squadra
a Montreal
per tornare in Spagna.

Lo stesso club sportivo
ha comunicato
che Zidane sarebbe rientrato
per “motivi personali”,
partendo prima del terzo giorno
di allenamento della squadra.

La partenza di Zidane
ha colto di sorpresa
anche gli stessi collaboratori
e i giocatori.

 SPORT
 SPORT

Wimbledon: vince Djokovic
Novak Djokovic ha vinto
il suo quinto titolo
a Wimbledon
dopo aver battuto in finale
Roger Federer.

Il serbo è riuscito a prevalere
dopo un’autentica maratona
durata 5 ore
e 5 set.

Djokovic ha vinto
con il punteggio di
7-6 1-6 7-6 4-6 13-12.

I due fuoriclasse
sono dovuti andare al tiebreak
del quinto set
dove erano 12 pari.

Federer ha avuto la possibilità
di vincere la partita
grazie a due match point
sull’8-7 nel quinto set
ma Djokovic è riuscito
ad annullarli.

Know others who’d enjoy EasyItalianNews.com? Forward this email!
EasyItalianNews.com
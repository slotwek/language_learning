ESTERI
ESTERI

UE – Von Der Leyen: “Obbligo di salvare vite in mare”
La candidata alla presidenza
della Commisione Europea
Ursula Von Der Leyen
ha tenuto un discorso
davanti alla Commissione
poche ore prima
del voto di fiducia.

Nel suo discorso
la candidata ha trattato diversi punti
tra cui la questione migranti.

“In mare c’è l’obbligo
di salvare le vite”
le parole della Von Der Leyen.

Tra gli altri temi trattati
anche il tema ambientale
con la promessa
“di un accordo verde
nei primi cento giorni
del mio mandato”.

La Von Der Leyen ha anche dichiarato
di volere un salario minimo europeo.

È stata quindi eletta
alla presidenza della Commissione Europea
con 9 voti in più
della maggioranza richiesta.

ESTERI
ESTERI

 David G Silvers. Cancillería del Ecuador.

Assange in contatto con i russi
Nuovi documenti,
ottenuti in esclusiva dalla CNN,
dimostrano che Julian Assange
riceveva personalmente
consegne di materiale hackerato
legato alle elezioni Usa 2016.

Secondo la CNN,
non ci sono dubbi
che Assange avesse legami
con l’intelligence russa.

I documenti presentati
rafforzano l’ipotesi
sollevata dal procuratore
Robert Mueller,
secondo il quale Assange
avrebbe incontrato i russi
in momenti critici,
e avrebbe anche avuto a disposizione
un nuovo sistema informatico
per ricevere e trasferire dati.

I dettagli dell’indagine giornalistica
sono stai forniti
da numerosi rapporti
della Uc Global,
una società di sicurezza privata spagnola,
che lavorava per il governo di Quito.

Tali rapporti dimostrano come Assange
avesse trasformato l’ambasciata
in un centro operativo
che, con le sue rivelazioni,
ha condizionato
la campagna presidenziale americana.

 ITALIA
 ITALIA

Catturato, l’orso più ricercato d’Italia riesce a scappare
Non ha un vero nome,
l’orso bruno del Trentino
finito sulle prime pagine dei giornali,
ma viene chiamato M49.

Era ricercato da settimane
perché aveva fatto razzia
di pecore,
mucche e arnie
nelle fattorie dei dintorni.

Grazie al suo radio-collare
è stato catturato
in Val Rendena,
nel Brenta,
e portato nell’area faunistica
del Casteller,
a sud di Trento.

La riserva è circondata
da un muro alto quattro metri
con recinzioni elettrificate.
Ma M49 è riuscito a scappare
scavalcando l’alta barriera.

Ora è in fuga nei boschi
senza radio-collare,
che gli era stato rimosso
dopo la cattura.

Il neo presidente leghista
della Provincia autonoma di Trento
ha ordinato di abbattere l’animale,
se dovesse avvicinarsi
alle zone abitate.
Ma il Ministro per l’Ambiente
Sergio Costa
si è opposto
a questa drastica risoluzione,
che non sarebbe stata autorizzata
dalle autorità competenti.

ESTERI
ESTERI

 Maxim Reniţa

Biologa uccisa a Creta, arrestato 27enne
Ad Atene,
un giovane di 27 anni
è stato arrestato
per aver confessato
l’omicidio di Suzanne Eaton,
la biologa 59enne
che lo scorso 8 luglio
era stata ritrovata
in un bunker dismesso
della seconda guerra mondiale.

L’uomo avrebbe prima investito
e poi pugnalato
la vittima.
L’aggressione sarebbe
di natura sessuale.

La Eaton si trovava sull’isola
per partecipare a una conferenza
quando è improvvisamente scomparsa.

Nei giorni successivi
al ritrovamento del corpo
la polizia ha interrogato
dieci sospettati.
Poi ha arrestato il 27enne,
un agricoltore del posto,
dopo che lo stesso
ha confessato.

ESTERI
ESTERI

 MichaSpa
Tatuaggio nazista, Flixbus lo licenzia
Un autista
della compagnia Flixbus
è stato licenziato
a causa di un tatuaggio nazista.

Si era tatuato sul braccio
la scritta “Mein Kampf”,
il titolo del testo
scritto da Adolf Hitler
che raccoglie le ideologie
del nazismo.

L’uomo guidava
gli autobus della compagnia
lungo la tratta
dalla Francia del sud
all’Italia.

Dopo le numerose segnalazioni
da parte dei passeggeri,
la ditta di autotrasporti
ha deciso di licenziare l’autista.

Nel comunicato della compagnia
si leggono le motivazioni
del licenziamento.
Per Flixbus,
multinazionale internazionale,
è fondamentale che gli autisti
possano rappresentare la compagnia
con ogni tipologia di passeggero
senza esprimere alcun tipo
di discriminazione.

AFFARI E FINANZA
AFFARI E FINANZA

Ue apre indagine antitrust su Amazon
E’ stata aperta
una nuova indagine su Amazon.
Si sospetta infatti
che il colosso di vendite on-line
abbia raccolto dati sensibili
usati dai rivenditori privati,
violando così le regole europee
sulla concorrenza.

La commissaria Margrethe Vestager,
responsabile della politica della concorrenza,
ha dichiarato:
“I consumatori europei
fanno sempre più acquisti online.
Dobbiamo assicurarci
che le grandi piattaforme online
non eliminino questi vantaggi
attraverso un comportamento anticoncorrenziale”.

Su internet
Amazon offre infatti ai privati
di affittare spazi
per vendere i loro prodotti.
Così facendo,
raccoglie continuamente informazioni
sulle attività svolte
sulla piattaforma.

 CULTURA & SOCIETA’
 CULTURA & SOCIETA’

 Marco Tambara

È morto Andrea Camilleri
Andrea Camilleri,
il celebre e amatissimo scrittore siciliano,
è morto alle 8.20 del 17 luglio
all’ospedale Santo Spirito di Roma.
Aveva 93 anni.

Senza vista ormai da tempo,
non aveva tuttavia rinunciato
al suo lavoro di scrittore
e di commentatore arguto
dei fatti italiani.

La sua morte non giunge inattesa:
un mese fa lo aveva colto
un arresto cardiaco
che non gli ha lasciato
speranze di ripresa.

Autore di più di 100 libri,
tutti scritti in età matura,
Camilleri è diventato noto
al grande pubblico
a partire dagli anni ’90
grazie al personaggio
del commissario Montalbano,
protagonista dei suoi gialli.

Il successo di questi libri risiede
nella capacità di unire ironia
e saggezza,
con uno stile sempre fresco,
arricchito dall’uso del dialetto siciliano.
Quando poi,
dai casi polizieschi di Montalbano,
è stata tratta una serie televisiva,
la celebrità dello scrittore
è salita alle stelle.

Da sempre nemico
delle destre e dei razzismi,
Camilleri mancherà agli italiani
anche per il coraggio
delle sue prese di posizione
trasparenti e coraggiose.

 SPORT
 SPORT

Mondiali di nuoto: due medaglie d’argento per l’Italia nel sincronizzato
Ai Mondiali di nuoto di Gwangju,
in Cina,
l’Italia ha conquistato
due medaglie d’argento
nel nuoto sincronizzato.

Una medaglia è stata vinta
nel duo misto tecnico
dalla coppia Minisini/Flamini
che sono arrivati secondi
dietro la Russia
e davanti al Giappone.

La seconda medaglia
è arrivata invece
nella specialità a squadre
highlight routine,
per la prima volta
presente a un mondiale.

L’Italia si è classificata seconda
alle spalle dell’Ucraina
e davanti alla Spagna.

Know others who’d enjoy EasyItalianNews.com? Forward this email!
EasyItalianNews.com
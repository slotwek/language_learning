Listen online as you read: 

 ITALIA
 ITALIA

 Giorgia Violini

Dopo Bologna, “sardine” in piazza anche a Modena
Durante la seconda tappa
di Matteo Salvini,
a Modena per il suo tour elettorale
in vista del voto regionale,
il “movimento delle sardine”
ha organizzato un nuovo “flash mob”
antipopulista di protesta.

Sotto le finestre del municipio
in piazza Grande,
davanti alla Torre della Ghirlandina,
7mila persone si sono riunite
per manifestare il proprio dissenso
contro le politiche
di intolleranza razzista.

La folla ha intonato “Bella ciao”,
come era accaduto a Bologna
la settimana scorsa.

Jamal Hussein, studente universitario
tra i promotori della mobilitazione lampo,
ha dedicato la piazza a Liliana Segre.

Il movimento prende il nome
dal modo di dire italiano
“stare stretti come sardine”,
che è quello che accade
quando le piazze si riempiono.
Inoltre i pesci sono muti,
al contrario dei politici
che “urlano” durante i comizi.

Il movimento si dichiara apolitico,
anche se la sinistra
vede nel suo successo
un importante alleato
per evitare la vittoria elettorale della Lega
in Emilia Romagna,
regione storicamente “rossa”.

bologna.repubblica.it

bologna.repubblica.it

ESTERI
ESTERI

Bolivia, 3 morti in scontri con la polizia
A Senkata, in Bolivia,
la polizia e i manifestanti
si sono scontrati
nei pressi di un impianto
per lo stoccaggio del carburante.

I sostenitori di Morales
avevano bloccato l’impianto
da diversi giorni,
impedendo che i rifornimenti
di benzina e diesel
raggiungessero la capitale.

La polizia è quindi intervenuta
per ripristinare i rifornimenti,
scontrandosi duramente
con i manifestanti.

L’intervento ha richiesto
l’uso delle armi
e dei lacrimogeni,
ma le forze dell’ordine
sono riuscite
a riprendere il controllo
dell’impianto di stoccaggio.

Le autocisterne
sono quindi ripartite
per rifornire la capitale.

Durante gli scontri
3 manifestanti sono morti
e almeno altri 30
sono rimasti feriti.

 ITALIA
 ITALIA

Le navi Ong non sono i “taxi del mare”, lo conferma una ricerca
I due ricercatori italiani
Eugenio Cusumano e Matteo Villa
hanno pubblicato di recente
una ricerca
per l’European University Institute.

Il loro lavoro contraddice
la teoria delle navi Ong
come “taxi del mare”
per i migranti che partono dalla Libia.

I due studiosi hanno confrontato
i dati delle partenze dalla Libia
con quelli dell’attività
in mare delle Ong
dal 2014 al 2017.

Il risultato è che la presenza
delle navi umanitarie
è servita a salvare vite
ma non ha favorito
i flussi migratori.

Quindi la propaganda di Salvini
e di molti suoi colleghi europei
sulle navi Ong come “taxi del mare”
è appunto “propaganda”.

In realtà i due unici fattori
che favoriscono le partenze
sono il mare calmo
e gli accordi tra Italia-Libia.

Invece “la guerra alle Ong”
ha aumentato
“il tasso di mortalità della rotta
senza alcun effetto
sulle partenze dei migranti”.

ESTERI
ESTERI

 Mark Taylor

Gli USA riconoscono le colonie israeliane in Cisgiordania
Il segretario di stato americano
Mike Pompeo
ha dichiarato che gli USA
non considerano più illegali
le colonie israeliane in Cisgiordania.

“Per gli USA
gli insediamenti dei coloni
non sono più contrari
al diritto internazionale”
le parole usate da Pompeo.

Gli USA dopo 40 anni
cambiano quindi la loro posizione
in merito alla questione.

Ira dei palestinesi
con il presidente Abu Mazen
che ha dichiarato che si tratta
di “una dichiarazione nulla,
inaccettabile e da condannare.”

Il primo ministro israeliano
ha invece esultato alla decisione USA
definendola “una verità storica”.

L’UE invece non cambia la propria posizione
continuando a considerare
le colonie illegali.

ECONOMIA
ECONOMIA

Ue, raggiunto accordo su bilancio 2020
Il parlamento, il consiglio
e i rappresentanti
degli stati membri dell’Ue
hanno raggiunto un accordo
sul bilancio dell’Unione Europea
per il 2020.

L’importo,
utilizzabile sotto forma di contratti,
sovvenzioni e progetti,
ammonta a 168,7 miliardi di euro.

Le istituzioni europee
hanno concentrato le risorse
nelle aree più importanti
per i cittadini europei,
come la sicurezza,
il cambiamento climatico,
l’occupazione giovanile
e la gestione dei flussi migratori.

Secondo Günther H. Oettinger,
commissario europeo per il bilancio
e le risorse umane,
i fondi sono stati indirizzati
verso i bisogni dei cittadini:
creare posti di lavoro,
rendere l’Europa più sicura
e investire sui giovani.

RELIGIONE
RELIGIONE

 Tânia Rêgo/ABr

Il Papa in Asia
Papa Bergoglio è arrivato mercoledì
a Bangkok,
per il suo viaggio apostolico
in Asia.

La Tailandia è il 50esimo paese
che il Papa visita
dall’inizio del suo pontificato.

E’ stato accolto in aeroporto
dai rappresentanti delle istituzioni,
dal nunzio apostolico
e dal vescovo.

Nella prima giornata
non sono previsti discorsi ufficiali,
si terranno invece giovedì,
e prima della partenza
è prevista una grande messa allo stadio.

Ad accogliere il Papa
c’era anche la cugina,
Suor Ana Rosa Sivori,
salesiana argentina,
ma da oltre 50 anni missionaria
in Tailandia.
Sarà lei a fare da interprete
al pontefice.

Il dialogo interreligioso
sarà uno dei temi centrali
di questo viaggio,
e a Hiroshima e Nagasaki
il Papa lancerà un appello
contro le armi nucleari.

 CULTURA & SOCIETA’
 CULTURA & SOCIETA’

 Manuelarosi

La Madonna col bambino del Museo di Cardiff è di Botticelli
La Madonna col bambino
presente nel museo nazionale del Galles
a Cardiff
è un quadro realizzato
da Sandro Botticelli,
e non una copia
come si credeva fino a poco tempo fa.

Ad effettuare l’autenticazione
è stato il team
incaricato del restauro del dipinto.

A darne notizia è stata la BBC
che ha seguito il processo
di autenticazione e restauro
per la realizzazione di un documentario
che andrà in onda prossimamente.

L’attribuzione a Botticelli
è stata possibile
grazie a procedure scientifiche
come i raggi a infrarossi,
che hanno permesso di identificare
dei tratti distintivi
tipici del pittore fiorentino.

La cornice del dipinto
è stata aggiunta in seguito
e ciò lascia pensare
che forse in origine
il quadro appartenesse
a un’opera più ampia.

 CULTURA & SOCIETA’
 CULTURA & SOCIETA’

Il Prado compie 200 anni
Il museo del Prado di Madrid
è uno più importanti musei al mondo
e fu aperto il 19 Novembre 1819.
Compie quindi 200 anni.

Inizialmente si chiamava
“Museo real de pinturas”
perché ospitava
la collezione reale spagnola,
poi fu arricchito con varie opere
provenienti dall’estero.

L’architetto è Juan de Villanueva
che aveva però concepito il palazzo
per ospitare il museo di storia naturale.
E’ grazie al sostegno
di Maria Isabella di Braganza
che il museo divenne
un museo d’arte.

Durante la guerra civile spagnola
le opere d’arte furono protette
dai bombardamenti
con sacchi di sabbia
situati al piano terra del museo.

Tra le opere più note del Prado
ci sono diversi dipinti
di Francisco Goya
e numerose opere di artisti italiani,
come Raffaello, Tiziano,
Caravaggio e Andrea Mantegna.

Ovviamente Google
non si è fatto scappare l’occasione
di celebrare l’anniversario del museo
con un doodle.

Donations help us pay our writers and editorial staff. Click here to show your support!
Donations
Click here
ESTERI
ESTERI

 Gage Skidmore

USA: repubblicano chiede impeachment per Trump
Per la prima volta
un repubblicano del Congresso
chiede esplicitamente
l’impeachment per Donald Trump.

Si tratta di Justin Amash,
giovane deputato del Michigan,
schierato con l’ala più libertaria
del partito conservatore.

Amash punta il dito
contro il presidente
e rilancia l’accusa
nei confronti del Ministro della Giustizia
William Barr,
colpevole, a suo dire,
di aver fatto deragliare
le indagini sul Russiagate.

In una lettera,
Amash afferma
che il procuratore speciale
Robert Mueller
nel suo rapporto
sulle interferenze della Russia
durante la campagna presidenziale 2016
che ha portato all’elezione di Trump,
“svela come il presidente Trump
sia coinvolto in azioni e atteggiamenti
che giustificano l’impeachment”.

Secondo Amash,
il Ministro della giustizia Barr
avrebbe “deliberatamente distorto”
le conclusioni delle indagini di Mueller.

 ITALIA
 ITALIA

 Hol and

Indagato il comandante della Sea Watch
Il comandante della nave
Sea Watch 3,
Arturo Centore,
è stato iscritto
nel registro degli indagati
con l’accusa di favoreggiamento
dell’immigrazione clandestina.

La Sea Watch 3
era entrata nel porto
di Lampedusa
con a bordo i 47 migranti
salvati nei giorni precedenti.
Il comandante,
aveva tuttavia ricevuto il divieto
di fare sbarcare
i migranti soccorsi.

La procura di Agrigento
ora ha disposto
il sequestro della nave
e lo sbarco dei 47 migranti.
Centore è il primo indagato
dell’inchiesta.

I rappresentanti del governo
hanno preso posizioni opposte
sull’argomento.
Secondo il ministro Salvini,
lo sbarco dei 47 migranti
costituisce un pericoloso precedente
che spingerà i trafficanti
e gli scafisti
a continuare le loro attività illegali.

Per Di Maio, invece,
se il problema dell’immigrazione
venisse risolto,
Salvini e i suoi
perderebbero l’argomento cardine
della loro campagna.

ESTERI
ESTERI

 Shrinivaskulkarni1388

Tra India e Pakistan: uccide la figlia che non voleva digiunare per il Ramadan
Nella provincia del Punjab
un uomo ha ucciso la figlia
che si rifiutava
di digiunare
per il Ramadan.

Secondo Asianews,
che ha riportato la notizia,
è accaduto nel villaggio 71/D
di Malka Hans,
nel distretto di Pakpattan.

La vittima
è Umme Samina,
di 18 anni.

La ragazza
si era rifiutata
di osservare il digiuno
per motivi di salute.

Il padre,
Gulzar Ahmed,
di fronte al rifiuto della figlia,
avrebbe quindi
sparato alla ragazza.

L’assassino è stato arrestato
dopo una denuncia
da parte di suo fratello,
lo zio della vittima.

 ITALIA
 ITALIA

Nave carica di armi attracca in porto a Genova
Questa mattina
intorno alle 6, a Genova,
è attraccata la nave cargo
Bahri Yambu,
battente bandiera
dell’Arabia Saudita.

La nave trasporta
un carico di armi
ed è attraccata
al terminal Gmt,
presso ponte Eritrea,
dopo che il collettivo
autonomo lavori portuali
aveva bloccato l’ingresso
al porto degli ormeggiatori
con striscioni con scritto
“Stop ai traffici di armi,
guerra alla guerra”.

Sul posto anche il presidio
indetto da Filt Cgil
che ha comunicato:
“Come hanno già fatto
altri portuali in Europa,
non diventeremo complici
di quello che sta succedendo
in Yemen”.

ESTERI
ESTERI

 GuentherZ

Crisi nel governo austriaco: si dimette il vicecancelliere
Il vicecancelliere austriaco Strache
si è dimesso dalla sua carica
e da capo del partito Fpö.

A causare le dimissioni
la diffusione,
da parte di due giornali tedeschi,
di un video
in cui il politico promette favori,
in cambio di finanziamenti,
a una presunta nipote
di un oligarca russo.

Norbert Hofer ha assunto
la carica di presidente
del partito.
Strache in una dichiarazione alla stampa
si è scusato con la moglie
e ha parlato
di “un lavoro su commissione”.

Domenica mattina
il presidente austriaco,
dopo aver incontrato
il cancelliere Kurtz
ha annunciato elezioni anticipate
a settembre.

 CULTURA & SOCIETA’
 CULTURA & SOCIETA’

 Mykola Swarnyk

Eurovision: vince l’Olanda, Italia seconda
L’Olanda con “Arcade”
di Duncan Laurence
ha vinto l’Eurovision Song Contest
battendo l’Italia
di soli 27 punti.

“Soldi” di Mahmood
si è infatti classificata
al secondo posto
e si tratta del miglior risultato
per l’Italia
dal 2011,
quando anche Gualazzi
arrivò secondo.

Al terzo posto la Russia.
Dopo le esibizioni
dei 26 cantanti in gara,
in attesa di conoscere i risultati
c’è stato spazio
per l’esibizione di Madonna,
che ha cantato due canzoni.

 SPORT
 SPORT

 Carine06

Internazionali d’Italia, Djokovic conquista le semifinali
Novak Djokovic
ha battuto
Juan Martin Del Potro,
qualificandosi per le semifinali di tennis
degli internazionali d’Italia.

Djokovic, serbo
e numero uno al mondo,
ha battuto l’argentino,
numero 9 del ranking,
dopo un match
durato 3 ore.

Dopo un inizio difficile
e il primo set perso,
Djokovic è riuscito a rimontare
aggiudicandosi i 2 set successivi
e con essi,
la vittoria.

In semifinale
si scontrerà
con un altro argentino,
Diego Schwartzman,
numero 24 del ranking,
che si è qualificato
battendo ai quarti
il giapponese Nishikori.

 SPORT
 SPORT

 goatling

Calcio: Juventus e Allegri si separano
Dopo 5 su 5 Campionati consecutivi conquistati,
4 Coppe Italia,
2 Supercoppe di Lega
e 2 finali di Champions League,
Massimiliano Allegri
non allenerà più la Juventus.

La decisione ufficiale
è arrivata venerdì 17 maggio
attraverso un comunicato
della società bianconera.
Dopo la cena di mercoledì 15
fra l’allenatore
e il presidente Andrea Agnelli,
e il vertice di giovedì 16
con il direttore sportivo Paratici
e il vice presidente Nedved,
c’è stata una nuova riunione
che ha sancito il divorzio.

Non appena battuta
la notizia dalle agenzie,
Allegri e Agnelli si sono presentati
in conferenza stampa allo Stadium,
dove il presidente
ha illustrato i motivi
di questo clamoroso colpo di scena:
Agnelli, dopo avere ringraziato Allegri
per i 5 anni straordinari
e difficilmente migliorabili,
ha sottolineato
che la Juventus è,
prima di tutto, un’azienda,
e, come tale,
deve ciclicamente rinnovarsi
per trovare nuovi stimoli
e obiettivi.

Al via dunque il “toto-allenatore”,
i favoriti al momento paiono essere:
Simone Inzaghi,
fresco vincitore della Coppa Italia
con la Lazio,
e Zinedine Zidane,
che sta attraversando
un momento di difficoltà a Madrid
dopo il suo avventato ritorno
sulla panchina dei blancos.

Know others who’d enjoy EasyItalianNews.com? Forward this email!
EasyItalianNews.com
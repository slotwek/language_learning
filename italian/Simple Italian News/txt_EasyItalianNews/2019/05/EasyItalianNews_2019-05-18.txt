ESTERI
ESTERI

 Tasnim News Agency, Hamed Jafarnejad

Sparatoria ed esplosioni a est della Siria
Una sparatoria
e un’esplosione
nella città di Darnaj,
nella regione di Dayr az Zor,
hanno causato la morte
di 2 persone
e un numero imprecisato
di feriti.

E’ accaduto
nell’aerea della Siria orientale,
una zona che di recente
ha registrato un incremento
nel numero di attentati
rivendicati dall’Isis.

I media locali
hanno riferito
di un’esplosione
seguita da colpi
di arma da fuoco.

Le 2 persone rimaste uccise
sarebbero state colpite
dagli spari.

Tuttavia, le dinamiche esatte
non sono ancora note.

 ITALIA
 ITALIA

Napoli, agguato in ospedale
Nella notte
tra il 16 e 17 maggio
all’ospedale “Vecchio pellegrino”
di Napoli,
è avvenuto un agguato.

Un ragazzo con indosso un casco
e in mano una pistola,
ha sparato a un 22enne,
già noto alla polizia
per piccoli crimini,
arrivato poco prima
con ferite da arma da fuoco
alle gambe.

I colpi, per fortuna,
non hanno raggiunto il giovane,
e l’ospedale ha fatto sapere
che le sue condizioni
sono stabili.

Dopo gli spari,
mentre una guardia giurata
soccorreva il giovane ferito,
l’attentatore ha scavalcato
la sbarra protettiva
e ha iniziato a sparare
in direzione di ascensori e scale.

“Siamo in una zona di guerra”
ha affermato Maria Corvino,
direttrice sanitaria dell’ospedale.

ESTERI
ESTERI

L’America inserisce Huawei nella lista nera
La società cinese Huawei
è stata inserita
nella lista nera degli Usa
delle entità commerciali.

Secondo il ministro del Commercio statunitense,
Wilbur Ross,
questo “impedirà
che la tecnologia americana
venga utilizzata
da entità straniere
per minare la sicurezza nazionale”.

Inoltre, il presidente americano,
Donald Trump,
ha firmato un decreto
che impedisce
alle società americane
di utilizzare apparecchi
per le telecomunicazioni
prodotti da aziende straniere.

La decisione
ha creato tensione
tra gli Stati Uniti
e Huawei,
che ha commentato così
la decisione americana:
“Limitare la possibilità di Huawei
di fare business negli Usa
non solo non renderà gli Usa
più sicuri o più forti,
ma contribuirà
a rendere inferiori
e più costose
le alternative che avranno a disposizione”.

La società cinese
è infatti leader
nello sviluppo della linea 5G,
che adesso subirà
notevoli ritardi
a causa di un più difficile accesso
a materie prime e risorse.

ESTERI
ESTERI

 KOKUYO

Nozze gay a Taiwan, prima volta in Asia
Taiwan è il primo
paese asiatico
ad aver approvato
una legge a favore
dei matrimoni gay.

Nel 2017
la Corte Costituzionale taiwanese
aveva stabilito
che le coppie gay
dovessero avere
il diritto di sposarsi legalmente.

Al governo era quindi
stato concesso tempo
fino al 24 maggio 2019
per la creazione
di una norma apposita.

Ecco perché
sarà possibile
registrare i matrimoni
tra persone dello stesso sesso
a partire da quella data.

L’approvazione della legge
è stata accolta
da decine di migliaia di attivisti
che hanno festeggiato
fuori dal Parlamento.

AFFARI E FINANZA
AFFARI E FINANZA

 	Môsieur J.

Amazon investe su Deliveroo
Il colosso dell’e-commerce
di Jeff Bezos,
continua a puntare sul cibo.
Dopo aver investito nei supermercati,
con “Prime now”,
Amazon si concentra
sul cibo a domicilio,
investendo circa mezzo milione di dollari
in Deliveroo.

Deliveroo fa sapere
di aver raggiunto,
grazie agli altri investitori,
1,53 miliardi di dollari.

Il nuovo investimento
aiuterà a far crescere
il team di ingegneri a Londra,
creando nuovi posti di lavoro qualificati
e migliorando l’hub tecnologico.

Anche l’Italia è interessata
alle operazioni di queste compagnie
di cibo a domicilio.
Deliveroo, da poco ha annunciato
una nuova espansione in Italia,
aggiungendo quattro città importanti
alla sua rete:
Bologna, Bergamo,
Verona e Torino,
dove impiega 700 rider.

AMBIENTE
AMBIENTE

 JF Hobbs

L’Africa e la frattura che la dividerà in due
Nella regione di Narok
lungo la Great Rift Valley
nel sudovest del Kenya,
si è creata una grande frattura nel terreno
per le abbondanti alluvioni.

La frattura è lunga dieci chilometri
ed è profonda venti metri circa.
Ha provocato numerosi danni
a strade e edifici.

Secondo i geologi
questa sarebbe il prodotto
di processi geologici in atto
da circa 25 milioni di anni,
che porteranno alla separazione
del continente africano.

Il fatto che si sia creata
così velocemente
e non a causa di un terremoto
ha stupito gli studiosi,
tuttavia per il momento
non c’è da preoccuparsi,
poiché il processo
durerà approssimativamente
ancora 50 milioni di anni,
durante i quali la frattura
si allargherà di circa 5 cm all’anno.

I quattro paesi del Corno d’Africa
cioè la Somalia,
l’Etiopia, il Kenya
e la Tanzania,
si staccheranno
per formare un nuovo continente.

 CULTURA & SPETTACOLO
 CULTURA & SPETTACOLO

 Georges Biard

Cannes: Jim Jarmusch ha aperto il festival
“I morti non muoiono”
di Jim Jarmusch
ha aperto martedì sera
l’edizione numero 72
del Festival di Cannes.

Il film ha riscosso successo
alla proiezione
riservata alla stampa
e partecipa al concorso.

Prima della proiezione del film
il regista e gli attori del cast,
tra cui Bill Murray
e Tilda Swinton,
hanno sfilato sul red carpet
preceduti dalla giuria
presieduta dal regista
Alejandro Gonzáles Iñárritu.

Il festival si concluderà
il 25 maggio
quando la giuria annuncerà
i film vincitori.

 SPORT
 SPORT

 Paskwiki

La Lazio vince la Coppa Italia
La Lazio ha vinto la Coppa Italia
battendo in finale l’Atalanta
per 2-0.

I gol,
arrivati nel finale di partita,
sono di Milinkovic-Savic
all’82’
e di Correa
al 90’.

Con questo risultato
la squadra romana
si qualifica
per la fase a gironi
della prossima Europa League.

L’Atalanta recrimina
per un rigore non dato
nel primo tempo.

Per la Lazio si tratta
del settimo trionfo
in questa competizione.

sport.sky.it

sport.sky.it

Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

 Tasnim News Agency, Fathi Nizam

Usa: Assad ha usato ancora armi chimiche
Gli Stati Uniti hanno accusato
il regime di Bashar al-Assad
di aver usato nuovamente
armi chimiche.

Se le accuse
venissero confermate,
gli Stati Uniti sono pronti
a rispondere
“in modo rapido e appropriato”.

In particolare
gli analisti americani
fanno riferimento
a un presunto attacco
del 19 maggio,
in cui sarebbe stato utilizzato
il gas cloro.

Attualmente sono in corso
scontri armati
nel nord ovest della Siria
tra l’esercito di Assad,
sostenuto dalle forze russe,
e i ribelli anti-regime,
dei quali fanno parte
anche miliziani di al Qaeda.

Secondo la Syria Civil Defence,
il regime colpirebbe
in maniera indiscriminata
anche le zone abitate
e quelle dei mercati.
Secondo l’Onu, infatti,
il conflitto ha causato
oltre 180.000 sfollati.

ESTERI
ESTERI

 Claude Truong-Ngoc

La Francia si divide sul caso Lambert
L’ospedale di Reims
lunedì mattina
aveva deciso
di interrompere i trattamenti
che tengono in vita
Vincent Lambert,
tetraplegico dopo un incidente
e con danni cerebrali
irreversibili.

La moglie e i sei fratelli
e sorelle
avevano accettato
la decisione dei medici.

Contrari invece i genitori
che da sempre si battono
contro l’interruzione delle cure.

A sorpresa però
la Corte d’appello di Parigi
ha accolto il ricorso della coppia
e ha ordinato la ripresa
dei trattamenti.

AFFARI E FINANZA
AFFARI E FINANZA

Google blocca Huawei
Gli Usa continuano
la battaglia commerciale
contro la Cina.

Ancora una volta
nel mirino c’è la Cina
e la sua colossale
società tecnologica Huawei.

Google infatti
ha sospeso a Huawei
la concessione dell’utilizzo
del sistema operativo Android,
di cui è proprietaria.

Questo significa
che i dispositivi Huawei
non potranno più effettuare
gli aggiornamenti dei prodotti Google.

La ragione,
spiega il Ministro del Commercio statunitense,
è che gli Usa
vogliono tutelare
la propria tecnologia
da un uso improprio
da parte di paesi terzi
che potrebbero mettere a rischio
la sicurezza nazionale.

ESTERI
ESTERI

 Espen Moe

Svezia: mandato di arresto per Assange, fondatore di Wikileaks
La Procura svedese
ha emesso il 20 maggio
un mandato di arresto
nei confronti del fondatore di Wikileaks,
il giornalista australiano
Julian Assange:
l’accusa è di presunto stupro.

La settimana scorsa
era stata annunciata
la riapertura del caso,
archiviato da due anni.

Il giornalista,
detenuto attualmente
in un carcere di massima sicurezza,
è stato recentemente condannato
da un tribunale britannico
a 50 settimane di carcere
per aver violato
i termini della libertà vigilata nel 2012
e attende l’esito del processo
sulla richiesta di estradizione
negli Stati Uniti.

Assange, per evitare l’estradizione in Svezia
nel 2012 si era rifugiato
presso l’ambasciata dell’Ecuador
a Londra,
ma era stato arrestato un mese fa
dalla polizia britannica,
dopo che lo Stato centroamericano
ne aveva revocato l’asilo.

gds.it

gds.it
 CULTURA & SOCIETA’
 CULTURA & SOCIETA’

Robert F. Smith paga il college agli studenti di Atlanta
Robert F. Smith,
l’afroamericano più ricco del mondo,
ha deciso di fare
un enorme regalo
agli studenti dell’università Morehouse
di Atlanta.

Smith ha promesso
a circa 400 studenti neolaureati
della storica università afroamericana,
di pagare i loro debiti scolastici.

Un dono che si stima
valga 40 milioni di dollari.

Un portavoce dell’università
ha riferito che si tratta
della più grande donazione
nella storia dell’ateneo.

Il regalo è stato
estremamente apprezzato
da studenti e genitori,
visto l’incredibile aumento
dei costi delle rette
negli ultimi anni
e l’incapacità di molti studenti
di riuscire a ripagare
il proprio debito.

 SALUTE
 SALUTE

Ammalarsi di cancro non è frutto di sfortuna o caso
Uno studio
dell’Istituto Europeo di Oncologia
pubblicato su Nature Genetics
mostra come
non ci si ammali di cancro
per sfortuna o caso.

Gli studiosi hanno scoperto
che le “traslocazioni cromosomiche”,
alterazioni genetiche
che possono provocare il cancro,
avvengono per influenze
esterne alla cellula,
dovute allo stile di vita
e all’ambiente in cui si vive.

Pelicci, il direttore della ricerca
ha dichiarato:
“ora abbiamo
un motivo scientifico in più
per non allentare la presa
sulla prevenzione dei tumori.”

 CULTURA & SOCIETA’
 CULTURA & SOCIETA’

 Sabino Parente

Bari tra le migliori mete turistiche estive per Lonely Planet
La guida turistica Lonely Planet
ha inserito Bari
nella lista
delle dieci mete turistiche
da scoprire in Europa
nel 2019.

Bari è stata inserita
al quinto posto.
Tra i suoi punti di forza:
il porto rinnovato,
la cucina delle trattorie,
i luoghi di cultura riaperti al pubblico
ma anche una maggiore
sicurezza nelle strade
e spiagge più pulite.

Al primo posto
di questa classifica
gli Alti Trata in Slovacchia
seguiti da Madrid,
la Arctic Coast Way in Islanda
e la Bosnia-Erzegovina.

 SPORT
 SPORT

 MacKrys

E’ morto a 70 anni l’ex pilota Niki Lauda
Niki Lauda, il leggendario pilota,
è morto all’età di 70 anni.
Sono stati
i familiari del pilota
a riportare la notizia.

Lauda è stato
3 volte campione del mondo
di Formula 1,
nel 1975 e 1977 con la Ferrari,
nel 1984 con la McLaren.

Nella sua carriera
ha disputato
171 gran premi
vincendone 25.

Dopo essersi ritirato,
aveva iniziato
una carriera da imprenditore,
fondando 2 compagnie aeree,
la Lauda Air e la Niki.

Era anche rimasto
nel mondo delle corse
come dirigente sportivo
per la Jaguar
e come presidente non esecutivo
per la Mercedes.

Lauda era stato ricoverato
in una clinica in Svizzera
per problemi ai reni.
Era anche stato sottoposto
a un trapianto di polmone.

I suoi familiari
hanno scritto che:
“è morto pacificamente
con la sua famiglia”.

Know others who’d enjoy EasyItalianNews.com? Forward this email!
EasyItalianNews.com
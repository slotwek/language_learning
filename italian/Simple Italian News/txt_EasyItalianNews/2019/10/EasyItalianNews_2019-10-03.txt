ESTERI
ESTERI

Marocco: giornalista condannata ad un anno di carcere per aborto
Una giornalista marocchina
è stata condannata
a un anno in carcere
con l’accusa di aborto clandestino
e atti contro la morale.

La donna, il suo compagno,
il medico e l’infermiera
che l’hanno curata
sono in carcere
dal 31 agosto scorso.

In Marocco, oltre all’aborto,
è proibito avere rapporti
fuori dal matrimonio.

La donna sostiene
di aver sposato il compagno in Sudan:
il matrimonio
non sarebbe stato formalizzato
in Marocco
solo per un disguido
all’ambasciata sudanese.

 ITALIA
 ITALIA
Silvia Romano è viva, ma costretta a sposarsi con rito islamico
Il quotidiano “Il Giornale”
ha diffuso la notizia
che la cooperante Silvia Romano,
rapita in Kenya
il 20 novembre 2018,
sarebbe viva.

Secondo tale fonte,
la giovane si troverebbe ora
in Somalia
e sarebbe stata costretta
alle nozze con rito islamico
per volere di un potente somalo.

L’Adnkronos ha contattato
i servizi segreti
per ottenere una conferma
o una smentita della notizia.
Ma i portavoce hanno risposto:
“Nessun commento da parte nostra,
invitiamo tutti
alla massima responsabilità”.

La madre della giovane rapita,
raggiunta dai cronisti,
dice di essere sollevata
all’idea che sua figlia
sia ancora viva,
ma molto preoccupata,
se realmente la giovane
è stata costretta alle nozze.

ESTERI
ESTERI
Somalia, attacchi a italiani e base Usa
Una bomba
è stata fatta esplodere
durante il passaggio
di un convoglio militare italiano
a Mogadiscio.

Il convoglio aveva appena lasciato
la Green Zone
per dirigersi
verso il Ministero della Difesa.

L’esplosione è avvenuta
sulla strada Jaale-Siyaad.

L’unica vittima
sarebbe un civile del posto.

Nella stessa giornata
gli Shabaab somali
hanno rivendicato un attacco
contro una base militare americana
situata a 100 km
da Mogadiscio.

ilmanifesto.it

ilmanifesto.it
ESTERI
ESTERI
Raddoppiate le truppe cinesi a Hong Kong
La Cina
ha raddoppiato il numero
delle sue truppe
a Hong Kong.

Prima delle proteste
le unità schierate
erano circa 3-5.000.
Ora sono presenti sul territorio
10-12.000 unità.

Secondo il sito Reuters,
che cita alcuni funzionari cinesi,
si tratterebbe
di un vero e proprio rafforzamento.

La guida delle truppe
è stata assegnata
alla People’s Armed Police (Pap),
una forza di sicurezza interna
anti rivolta
che risponde
al presidente Xi Jinping.

 ITALIA
 ITALIA
A Torino un dizionario gigante per salvare le parole
Fino a venerdì 4 ottobre
a Torino, in via Garibaldi,
sarà possibile vedere
un dizionario gigante
installato dall’editore Zanichelli.

Lo scopo dell’editore
è quello di “salvare” le parole:
sul prossimo dizionario infatti
circa 3000 parole
saranno contrassegnate
come a rischio scomparsa.

Il dizionario installato
sarà dotato di schermi touch
con cui tutti potranno interagire
e scegliere una parola da salvare.

Le persone,
una volta scelta la parola,
potranno postarla sui social
con la sua definizione
per diffonderne la conoscenza.

Per chi non ha i social
o non vuole usarli
saranno disponibili
cartoline da spedire,
ognuna dedicata ad una parola.

mole24.it

mole24.it
ECONOMIA
ECONOMIA
Cioccolatini Pernigotti comprati dai turchi
Un altro cambio di programma
alla Pernigotti,
storica azienda italiana
che produce gelati
e cioccolatini.

La famiglia Toksoz
rimane proprietaria
del ramo che produce cioccolato
e cede alla società “Optima”
il ramo gelati.
La società è leader mondiale
nella produzione di ingredienti
per il gelato.

Rimanendo a capo
dello stabilimento del cioccolato,
non sarà necessario un trasferimento
e la produzione potrà continuare.

La vicenda della storica azienda dolciaria
inizia nel 2013
con la vendita dell’azienda
alla famiglia turca,
e nel novembre 2018
con la decisione della proprietà
di chiudere lo stabilimento
ma mantenere il marchio.

Lo sciopero dei lavoratori
ha portato alla reindustrializzazione.
Dopo una selezione durata mesi
si arriva, il 6 agosto scorso,
al salvataggio della Pernigotti.

 CULTURA & SOCIETA’
 CULTURA & SOCIETA’

2 Ottobre, la festa dei nonni
Il 2 Ottobre è stata la festa dei nonni
e anche Google le ha dedicato
uno dei suoi famosi doodle.

La festa è nata negli Stati Uniti
nel 1978
su proposta di una donna,
Marian McQuade,
che presentò la sua idea
al presidente Carter.
La donna aveva 15 figli
e 40 nipoti
ed era per questo molto coinvolta.

In Italia la festa è abbastanza recente,
è stata introdotta
nel 2005.

La scelta della data non è casuale,
secondo il calendario cattolico
è il giorno in cui si festeggiano
gli angeli custodi.

La festa è celebrata anche in Australia,
Canada, Estonia,
Polonia, Regno Unito
e altri paesi,
spesso in date diverse.

Tante le iniziative organizzate in Italia,
da laboratori per tutte le famiglie
a raccolte fondi
da parte dell’Unicef
per i bambini vittime di malnutrizione.
In Italia si sottolinea
l’importanza dei nonni nella società
e nello sviluppo del bambino.

Non si può inoltre non ricordare
che i nonni,
per molte famiglie,
rappresentano un enorme aiuto economico.

 SPORT
 SPORT
Mondiali di ciclismo maschile, a Matteo Trentin l’argento
Matteo Trentin ha gareggiato
come un vero campione
nella prova su strada
dei mondiali di ciclismo maschile
in Yorkshire, Inghilterra.

Le pessime condizioni atmosferiche
hanno però creato molto disagio,
e numerosi tra i favoriti
si sono ritirati strada facendo.

Alejandro Valverde,
campione mondiale nel 2018,
ha parlato di una “corsa da pazzi”.

Il tragitto è stato ridotto
di una ventina di chilometri
a causa delle forti piogge.

Sono partiti in 197
e sono arrivati in 46.

La nazionale azzurra,
allenata da Davide Cassani,
si è comportata molto bene.
A pochi chilometri dalla fine,
in testa restavano in tre,
con Matteo Trentin favorito,
perché più veloce di tutti in volata.
L’italiano ci ha provato,
ma il 23enne danese Mads Pedersen
lo ha superato di poco all’ultimo.

Lo svizzero Stefan Küng
è arrivato terzo.
Resta l’amarezza
per l’oro mancato,
tanto più che gli italiani
hanno fatto un vero gioco di “squadra”:
“solidi, uniti
e tatticamente astuti”.

Donations help us pay our writers and editorial staff. Click here to show your support!
Donations
Click here
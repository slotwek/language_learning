ITALIA
 ITALIA
Manovra fiscale 2020, prove generali
Entro il 15 ottobre
il governo “Conte bis”
dovrà consegnare
all’Unione Europea
lo schema completo
della Legge di Bilancio,
la cosiddetta “manovra fiscale”
per l’anno 2020.

Per ora il Consiglio dei Ministri
ha approvato
“la Nota di aggiornamento
del Documento di Economia e Finanza”,
che precede la legge vera e propria.

All’ordine del giorno
ci sono decisioni fiscali
che coinvolgono la vita quotidiana
di tutti gli italiani.
Il primo grande pericolo,
cioè l’aumento dell’IVA,
è stato scongiurato
dai soldi messi a disposizione dall’UE:
circa 14 miliardi di euro.

Gli altri 15 li metterà l’Italia
attraverso la manovra.

Nei piani del governo
parte di questa somma
sarà ricavata
dal taglio del cuneo fiscale,
parte dalla lotta all’evasione fiscale
e parte dalla riduzione
delle agevolazioni fiscali
previste, per esempio,
per le ristrutturazioni edilizie.

ESTERI
ESTERI
Parigi, cinque morti per accoltellamento
Sono almeno quattro le vittime
che hanno perso la vita
in seguito a un attacco
al commissariato di Parigi
davanti alla cattedrale di Notre Dame.

L’aggressore,
secondo BFM-TV,
avrebbe fatto parte
del settore amministrativo
delle forze di polizia locali
e, in seguito all’attacco,
sarebbe stato neutralizzato
dalle forze dell’ordine.

Per il momento si sospetta
che il conflitto
che ha portato l’aggressore
a sferrare un coltello in ceramica,
sia stato frutto
di una disputa interna,
e non un atto di terrorismo premeditato.
Infatti, il colpevole
è stato descritto
come un “funzionario modello”
dal segretario per l’Ile-de-France
dell’Alliance Police Nationale.

Le autorità hanno provveduto
a chiudere tutti i ponti
della zona Ile-de-la Cité,
ove si è svolto l’attacco,
e l’area è solidamente sorvegliata
dalle forze dell’ordine.

 ITALIA
 ITALIA
Roma, rischio sanitario causa emergenza rifiuti
A Roma, nel pieno
di una nuova emergenza rifiuti,
si è dimesso il Consiglio di Amministrazione
dell’AMA,
la società che ne gestisce
lo smaltimento.

In tre anni i vertici dell’azienda
sono cambiati ben cinque volte.

La capitale è sull’orlo
di una crisi sanitaria,
dopo l’emergenza di questa estate.
A dichiararlo è il portavoce
dell’Ordine provinciale
dei medici di Roma.

A questo si aggiunge la preoccupazione
dell’Associazione nazionale presidi di Roma,
che sta seriamente valutando
la sospensione delle lezioni
“a causa delle montagne
di spazzatura sui marciapiedi”.

Se l’appello di medici e presidi
non verrà accolto,
l’Associazione ha intenzione
di chiedere alle Aziende sanitarie locali (ASL)
di verificare lo stato igienico-ambientale
per procedere
alla chiusura delle scuole.

La gestione dei rifiuti
è da sempre “la spina nel fianco”
della sindaca Raggi,
che adesso punta
sull’amministratore unico,
appena nominato,
Stefano Zaghis,
per riuscire a “pulire la città”
dopo tre anni di tentativi falliti.

ESTERI
ESTERI
Dazi Usa alla Ue dal 18 ottobre
Dal prossimo 18 ottobre
potrebbero entrare in vigore
i dazi Usa
sui prodotti europei.

L’America ha ottenuto l’approvazione
da parte dell’Organizzazione mondiale
del commercio
per imporre dazi
per un valore di 7,5 miliardi di dollari
all’Europa e ai suoi prodotti.

La manovra statunitense
è una diretta conseguenza
delle vicende che da anni
vedono le compagnie Airbus e Boeing
impegnate in una
aspra battaglia legale.

La decisione degli Usa
rappresenta infatti
una rappresaglia contro l’Europa
per avere aiutato Airbus
utilizzando fondi statali.

I dazi americani
andrebbero a colpire
anche molti prodotti made in Italy
come Parmigiano Reggiano,
Grana Padano
e altre eccellenze italiane.

Gli esperti europei
si dicono preoccupati
per la manovra,
che non farebbe altro
che danneggiare le economie
di entrambi i paesi.

L’Europa, infatti,
si dice pronta
a “rispondere fermamente”
agli Usa.

 ITALIA
 ITALIA
Turisti americani scrivono il loro nome sulla Torre di Pisa
Due turisti americani,
fratelli ed entrambi medici,
sono stati arrestati
dopo aver inciso il loro nome
su una porzione di marmo
della Torre di Pisa.

I due hanno inciso con una monetina
la parola ‘Jeffy’,
nome di uno dei due,
e dopo si sono fatti un selfie
con la scritta.

Un altro turista
ha notato l’accaduto
e li ha segnalati al vigilante
che ha contattato
le forze dell’ordine.

I due sono stati fermati
con l’accusa di danneggiamento aggravato.

I fratelli sono stati poi rilasciati
dopo poche ore
e hanno dichiarato di non sapere
che non si potesse fare.

firenze.repubblica.it

firenze.repubblica.it

 TECNOLOGIA
 TECNOLOGIA

Apple e Osservatorio contro le fake news
Apple e Osservatorio Permanente
Giovani Editori,
collaboreranno a un progetto di educazione
ai media e alla tecnologia
per tentare di risolvere i problemi
dati dalle fake news.

Lo ha annunciato oggi Andrea Ceccherini,
presidente dell’Osservatorio,
durante l’evento inaugurale
della nuova edizione del progetto
‘Il quotidiano in classe’,
che vede ospite l’AD di Apple
Tim Cook.

Il progetto sarà prima testato negli Stati Uniti
e successivamente in alcuni stati europei
compresa l’Italia,
e dovrà raccogliere
i suggerimenti dei cittadini
per migliorarlo
e renderlo più internazionale.

Tim Cook afferma:
“Siamo sostenitori dei diritti umani
e non lo facciamo
perché è previsto da normative
ma perché è un imperativo morale.
Siamo anche attivi
nella protezione degli immigrati.
Vogliamo far sì
che ci sia un accesso equo all’istruzione.
L’istruzione per noi
è un trampolino per far sì
che tutti possano avere pari opportunità”.

AMBIENTE
AMBIENTE
“System 001/B” comincia a ripulire il Pacifico dalla plastica
Si chiama ‘The Ocean Cleanup’,
l’organizzazione senza scopo di lucro
fondata nel 2012
dal diciassettenne Boyan Slat,
che, dopo numerosi tentativi,
ha inventato una barriera
in grado di rastrellare rifiuti
dispersi nelle acque del Pacifico.

“System 001/B”
è una sorta di barriera galleggiante
che, quando spinta
dalla forza delle correnti,
è in grado di intercettare
e raccogliere
molti tra i tipi di rifiuti
che vengono ogni anno
gettati in mare.

Sono infatti,
secondo Trash Free Seas Program,
oltre 8 milioni
le tonnellate annuali di rifiuti
che finiscono nei nostri oceani,
la maggior parte di essi
di plastica.

Mentre lo scorso prototipo
di System 001/B
era incorso in alcune difficoltà
per via dell’intensità di vento
e onde oceaniche,
il nuovo modello,
grazie a un’ancora galleggiante,
è capace di intrappolare i rifiuti dispersi
anche alle più alte velocità.

corriereinnovazione.corriere.it

corriereinnovazione.corriere.it
 CULTURA & SOCIETA’
 CULTURA & SOCIETA’
Domeniche gratuite nei musei di tutta Italia
Torna a grande richiesta
l’iniziativa ‘Domenica al Museo’,
che permette
a cittadini e turisti
di esplorare gratuitamente
ogni prima domenica del mese
i luoghi italiani
di rilevanza culturale.

Da questa domenica,
il 6 ottobre,
sarà infatti possibile
visitare senza alcun costo
musei, parchi archeologici,
e luoghi storici
lungo tutta la penisola,
da Pompei al Colosseo.

Il progetto,
inizialmente introdotto
nel 2014
da Dario Franceschini,
Ministro per i Beni
e le Attività Culturali,
aveva riscosso enorme successo,
attirando più di 15 milioni di visitatori,
solo per essere poi arginato
dall’ex ministro Bonisoli.

Nonostante alcune strutture
abbiano stimato
un numero massimo
di visitatori simultanei
ai quali sarà permesso l’accesso,
questa iniziativa
è tuttavia un esemplare passo
verso un crescente apprezzamento,
da parte delle famiglie italiane,
del patrimonio culturale
del Bel Paese.

Donations help us pay our writers and editorial staff. Click here to show your support!
Donations
Click here
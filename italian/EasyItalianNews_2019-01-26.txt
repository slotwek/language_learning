ITALIA
 ITALIA

Riuscito il trapianto di midollo del piccolo Alex
È riuscito
il trapianto di midollo osseo
del piccolo Alex Montresor.
Al piccolo era stata diagnosticata
una rara malattia
e aveva bisogno
di un trapianto
per poter sopravvivere.

In tutta Italia
centinaia di persone
si erano mobilitate
e avevano fatto il test
per trovare un donatore.
Alla fine è stato il padre
a donargli il midollo.

Il piccolo è stato ora dimesso
dall’ospedale Bambin Gesù di Roma.
Il padre di Alex
ha ringraziato
tutte le persone
che si sono mobilitate
per il figlio.

ESTERI
ESTERI

Venezuela, Guaidò si proclama presidente
Il Venezuela
vive momenti
di grande tensione.

Il 23 gennaio,
Juan Guaidò
si è autoproclamato presidente.

Presidente “pro tempore”,
come lui stesso si definisce,
fino alle prossime elezioni.

Al grido di: “Sì se puede”,
Guaidò ha sfidato Maduro,
promettendo di restare
finché il Venezuela
non sarà liberato.

Nicolas Maduro,
al potere dal 2013,
lo scorso 11 Gennaio
si è insediato
per il suo secondo mandato.

Ma l’opposizione
non lo ha mai riconosciuto
e anche diversi paesi
considerano illegittimo
il suo insediamento.

Maduro ha replicato
dal balcone del palazzo presidenziale,
rivolgendosi ai suoi sostenitori
e all’esercito,
che ancora sostiene
il leader chavista.

Donald Trump per l’America
e anche altri paesi,
tra cui quelli del gruppo di Lima
e il Canada,
hanno espresso
immediato sostegno
per Guaidò.

In Venezuela
la tensione è al massimo
e gli scontri
sono stati inevitabili.

Sono almeno 13 i morti
negli scontri
con la polizia.

 ITALIA
 ITALIA

 Radio Radicale
Titolo omofobo per il quotidiano “Libero”, è bufera in editoria
Copertina shock
per il quotidiano Libero,
che il 23 gennaio
pubblica in prima pagina
il titolo:
“C’è poco da stare allegri.
Calano fatturato e Pil,
ma aumentano i gay”.

Il sottosegretario dell’editoria
Vito Crimi
minaccia di togliere i fondi pubblici
destinati al quotidiano.
“Provo disgusto”,
dice Crimi,
“un giornale che riceve soldi pubblici
e pubblica titoli omofobi”.

Vittorio Feltri,
direttore editoriale di Libero,
si difende:
“È un dato di fatto,
abbiamo citato delle cifre.
Dov’è il problema,
non si può dire che aumentano i gay?
Siamo forse in Iran?”

Intanto, Luigi di Maio,
ministro dello Sviluppo,
commenta su Instagram
il provvedimento applicato
con l’ultima manovra,
ovvero il taglio dei fondi
ai giornali minori:
“Abbiamo fatto bene”, dice,
“giornali come questo
scriveranno queste idiozie
senza più un euro
di fondi pubblici”.

ESTERI
ESTERI

 PekePON
Metro di Tokyo, colazione gratis per chi non la prende all’ora di punta
Per risolvere il problema
del sovraffollamento
nella metro di Tokyo
durante gli orari di punta,
una delle compagnie
di trasporti giapponesi
ha avviato una nuova iniziativa.

La compagnia
offrirà la colazione,
noodle e tempura,
a tutti quei pendolari
che decideranno
di prendere la metro
fuori dagli orari più affollati.

Per partecipare
bisogna registrarsi all’iniziativa,
e dovranno iscriversi
almeno duemila persone.

L’esperimento durerà per ora
solo due settimane
e coinvolgerà
la linea azzurra Tozai,
la più affollata di Tokyo.

Questi incentivi
fanno parte del piano
del governo metropolitano
di Tokyo
per ridurre il sovraffollamento
nelle metro cittadine.

munchies.vice.com

munchies.vice.com
 ITALIA
 ITALIA

Trivelle in mare, il ministro Costa non firma per l’ok
“Sono per il no alle trivelle”,
ha dichiarato il ministro Costa
durante il comizio
della candidata 5 stelle
Sara Marcozzi,
a Pescara.

Dopo l’annuncio del via libera
alle nuove trivellazioni
nel mar Ionio, infatti,
ambientalisti ed esponenti
del movimento 5 stelle
sono insorti.

Insieme a loro
anche il governatore pugliese,
Michele Emiliano,
e Angelo Bonelli dei Verdi,
che ha accusato
il ministero dello sviluppo.

Il caso ha creato
una situazione molto complessa
all’interno del governo.

I 5 stelle avevano promesso
lo stop alle trivellazioni,
mentre la Lega preme
per trovare un compromesso
che non porti
al blocco totale dei lavori.

Un comunicato dei 5 stelle,
infatti, aveva annunciato
uno stop di 2 anni
delle attività,
ma il capogruppo
Massimiliano Romeo,
esponente della Lega,
avrebbe subito smentito,
definendo l’accordo
“lontano dalla formulazione finale”.

bari.repubblica.it

bari.repubblica.it
AMBIENTE
AMBIENTE

 Jan Ainali
Studenti in piazza contro il cambiamento climatico
Un’ondata di manifestazioni
ha scosso la scena politica europea
nelle ultime settimane,
quando migliaia e migliaia
di giovani studenti
hanno deciso
di saltare la scuola
per protestare contro l’inefficienza
dei rispettivi politici
nell’agire contro
il cambiamento climatico.

Seguendo l’esempio
di Greta Thunberg,
la giovane attivista svedese,
ragazzi prima in Belgio,
e poi in Germania
e in Svizzera,
hanno popolato le strade
agitando slogan
e cartelloni “verdi”.

Lo scopo della proteste
è insistere sulla necessità
di un’azione concreta
per arginare
i cambiamenti climatici
e salvaguardare il futuro
delle prossime generazioni
perché, citando uno dei cartelli
sventolati con orgoglio,
“sono sicura
che anche i dinosauri
pensavano di avere tempo…”

 TECNOLOGIA
 TECNOLOGIA

 Greg in Hollywood (Greg Hernandez)
In arrivo robot umanoidi negli ospedali italiani
Due robot umanoidi
si preparano a entrare
negli ospedali italiani
per aiutare il personale medico.

Uno si chiama Pepper,
e controllerà le stanze
per avvisare i medici
in caso di emergenze.
L’altro invece
si chiama R1,
e dialogherà con i pazienti
per capire
il loro stato d’animo
e per aiutarli
nelle varie situazioni.

I due robot hanno entrambi
una mobilità completa,
poiché sono dotati
di braccia e due ruote,
quindi possono spostarsi
senza problemi.

Il robot R1 è dotato
di un’intelligenza artificiale
che gli permette
di interagire con gli uomini
e di capire le emozioni
e lo stato fisico
del paziente.

Si tratta di un esperimento
che fa parte di un progetto
partito lo scorso ottobre
in un ospedale
di San Giovanni Rotondo
e che durerà per circa due anni.
In seguito il progetto
verrà esteso
ad altri ospedali italiani
e francesi.

 CULTURA
 CULTURA

 Greg in Hollywood (Greg Hernandez)
Nominations all’Oscar: 10 candidature per “La favorita” e “Roma”
Martedì 22 gennaio
sono state annunciate
le candidature ai premi Oscar
che si terranno a Los Angeles
il 24 febbraio prossimo.

I due film
con il maggior numero di candidature
sono “La favorita” e “Roma”.
Entrambi sono nominati
per miglior film,
miglior regia
e miglior attrice protagonista.

5 le candidature
per Bohemian Rhapsody
tra cui miglior film
e migliore attore protagonista.
Due le candidature
per Lady Gaga:
miglior attrice
e miglior canzone originale
con Shallow.

Black Panther
è il primo film di supereroi
a essere nominato
come miglior film.

Know others who’d enjoy EasyItalianNews.com? Forward this email!
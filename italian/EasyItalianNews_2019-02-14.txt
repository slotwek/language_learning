ESTERI
ESTERI

Nigeria: morti a un raduno elettorale
A Port Harcourt,
nel sud della Nigeria,
durante un raduno elettorale
del presidente Muhammadu Buhari,
un numero imprecisato
di persone
ha perso la vita.

Secondo quanto riferisce la BBC,
informata a sua volta
dai funzionari locali,
l’incidente sarebbe avvenuto
a causa dell’eccessiva calca
al raduno.

Sembra che al termine
del discorso di Buhari,
nello stadio Adokiye Amiesimaka,
la folla abbia cercato
di seguire il presidente
attraverso un cancello
semi-chiuso.

Qui, a causa dell’elevato
numero di persone,
molti sarebbero stati calpestati
nella calca.

Buhari, che corre
per il suo secondo mandato,
sarebbe stato informato
dell’accaduto.

ESTERI
ESTERI

 Heretiq
Ferito fotografo italiano in Siria
Il fotografo italiano
Gabriele Micalizzi
è stato ferito lunedì 11 febbraio
in Siria.

Micalizzi,
insieme a un collega della CNN,
era nella zona di Deir Ezzor,
al fronte tra Isis
e forze curde.

Il fotografo si trovava
in un palazzo colpito
da razzi RPG.
È stato subito trasportato
in un ospedale americano
di Baghdad,
dove lo hanno operato d’urgenza.

Il fotografo avrebbe perso la vista
da un occhio,
colpito da alcune schegge.
Dovrebbe ora lasciare
l’ospedale americano
ed essere rimpatriato
in Italia.

Micalizzi è noto
sulla scena internazionale
per i suoi reportage di guerra.

 ITALIA
 ITALIA

 Cédric Puisney
Ricorso del governo contro la sede dell’EMA ad Amsterdam
Il governo italiano
ha presentato un ricorso
alla corte di giustizia
dell’Unione Europea
contro il Regolamento
che stabilisce la nuova sede
dell’Agenzia Europea per i Medicinali (EMA)
ad Amsterdam.

Lo ha confermato
il ministro degli Affari Esteri
Enzo Moavero Milanesi.

Con il ricorso
il governo vuole verificare
la legittimità
delle procedure seguite
per stabilire la sede dell’EMA.

La procedura
era già stata contestata
dal governo italiano
per alcuni dubbi
sorti riguardo alla segretezza
della documentazione.

La nuova sede
era stata scelta un anno fa
dopo un sorteggio
in cui Amsterdam
ha battuto Milano.

L’EMA dovrà lasciare Londra
a fine marzo 2019
in seguito alla Brexit.

ESTERI
ESTERI

 Government of Thailand
Thailandia: respinta la candidatura della principessa Ubolratana
Brutte notizie
per la principessa Ubolratana:
la Commissione elettorale thailandese
ha infatti respinto
la sua candidatura
a premier.

67 anni,
sorella del re Vajiralongkorn,
aveva dato scalpore
interrompendo la tradizione
per cui i membri della famiglia reale
non si dovrebbero impegnare
nella vita politica.

E proprio dal re
è arrivata la richiesta
di respingere
la candidatura della sorella,
definendola “inappropriata”.

La principessa thailandese
si era candidata
insieme a 69 esponenti
di altri partiti,
ma è stata l’unica
a non ottenere l’approvazione
della Commissione.

La candidatura
aveva fatto molto discutere
anche perché
il principale rivale
sarebbe stato l’attuale primo ministro,
l’ex generale Prayuth Chan-Ocha,
molto vicino alla monarchia.

Non è la prima volta
che la principessa Ubolratana
è al centro dei riflettori:
dopo aver rinunciato ufficialmente
al titolo di principessa
nel 1972,
ha studiato biochimica
e si è dedicata al cinema.
Ora guida
alcune fondazioni no-profit
impegnate nel sociale.

 ITALIA
 ITALIA

 Ed Brown
Codice della strada: sì a bici contromano, no a fumo in auto
Il nuovo codice della strada,
presentato da Lega e M5S
e in discussione
alla commissione Trasporti della Camera,
prevederebbe queste novità:
i ciclisti agli incroci
o davanti ai semafori,
non saranno più costretti
a mettersi in coda
alle auto incolonnate,
ma avranno la precedenza
e potranno circolare
sulle corsie riservate
agli autobus e ai taxi,
come avviene già in Olanda.

Davanti a semafori e agli stop,
il nuovo codice
stabilisce per le biciclette
uno spazio ad hoc,
“una striscia di arresto avanzata”.

Inoltre, nei centri abitati,
dove il limite di velocità
è di 30 km/h,
le biciclette
potranno andare contromano,
“indipendentemente dalla larghezza
della carreggiata
e dalla massa dei veicoli
autorizzati al traffico”.

Infine, per quanto riguarda
gli automobilisti,
aumenta il limite di velocità
sulle autostrade a tre corsie,
che viene elevato a 150 km/h.

Il testo poi prevede
parcheggi ‘rosa’
per le donne in gravidanza,
niente fumo
e telefonini alla guida,
e l’aumento delle sanzioni
per i trasgressori.

AMBIENTE
AMBIENTE

Russia: invasione di orsi polari in città
La città russa di Belushya Guba,
nell’arcipelago di Nuova Zemlya,
ha dichiarato
lo stato di emergenza
a causa di un’invasione
di circa 52 orsi polari.

Gli animali sono stati ripresi
mentre rovistavano
nelle discariche
e mentre entravano e uscivano
da alcuni palazzi.

La popolazione è in allerta
e i normali metodi
per spaventare
e allontanare gli orsi
non sembrano funzionare.

Gli animali
si sono avventurati in città
a causa dall’assottigliamento
dei ghiacci artici.

Le autorità russe
hanno inviato degli specialisti
sul luogo.

Se non si troverà
un’altra soluzione
sarà necessario l’abbattimento
di alcuni esemplari.

Gli orsi polari, tuttavia,
sono una specie
a rischio di estinzione.

 SALUTE
 SALUTE

Roma: ricostruito cuore con tessuto bovino
All’ospedale Sant’Andrea di Roma
è stato eseguito
il primo intervento
di ricostruzione del cuore
utilizzando tessuto bovino.

Il paziente,
un uomo di 62 anni,
era affetto
da un tumore polmonare,
ed è stato operato
lo scorso 16 gennaio.

L’operazione è durata 4 ore:
dopo l’asportazione del tumore
dal polmone e dal cuore,
c’è stata la ricostruzione
utilizzando una membrana
che nel bovino
riveste il cuore.

La protesi biologica,
perfettamente compatibile,
ha permesso l’integrazione
con il tessuto originale
del cuore del paziente.

L’uomo è stato dimesso
lo scorso primo febbraio.
Questo delicato intervento,
perfettamente riuscito,
qualche anno fa
sarebbe stato un miracolo.

 CULTURA & SOCIETA’
 CULTURA & SOCIETA’

 Bruno Chatelin
Premi Bafta, trionfa “Roma” di Alfonso Cuarón
Grande successo per “Roma”,
il film del regista
Alfonso Cuarón.

Considerati gli oscar inglesi,
i Bafta sono i premi
assegnati dalla British Academy of Film
and Television Arts.

Qui, il film
del regista messicano Cuarón,
si è aggiudicato
ben 4 premi:
miglior film,
miglior regia,
migliore fotografia
e miglior film in lingua straniera.

Anche la fotografia del film
è stata curata
dallo stesso Cuarón.

Il film si era già aggiudicato
il leone d’oro a Venezia
e i Golden Globes.

Gli altri film premiati
sono “La Favorita”,
che ha vinto 7 premi,
e “Bohemian Rhapsody”,
che anche questa volta
ha visto Rami Malek
premiato come
miglior attore protagonista.

 SPORT
 SPORT

Champions League: vincono Roma e PSG
Nella partita d’andata
degli ottavi di finale
della Champions League,
la Roma si è imposta per 2-1
sui portoghesi del Porto.

I giallorossi
sono passati in vantaggio per 2-0
grazie a una doppietta di Zaniolo,
realizzata in 7 minuti.
Il Porto ha poi
accorciato le distanze
con il gol di Alvarez.

Nell’altra partita in programma
il PSG si è imposto per 2-0
a casa del Manchester United.
Di Kimpembe e Mbappè
i due gol dei transalpini.

Lo United ha poi chiuso
la partita
in dieci per l’espulsione di Pogba
per doppia ammonizione.

Know others who’d enjoy EasyItalianNews.com? Forward this email!
EasyItalianNews.com
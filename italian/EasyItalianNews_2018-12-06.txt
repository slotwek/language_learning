ESTERI
ESTERI

Terremoto in Nuova Caledonia, allarme tsunami
Una scossa di terremoto
di magnitudo 7.5
è stata registrata
alle 15:18 ora locale
(in Italia le 5:18
di mercoledì 5 dicembre)
con epicentro al largo
della Nuova Caledonia,
nel Pacifico meridionale.

Subito è stata diramata
un’allerta tsunami:
le autorità hanno ordinato
l’evacuazione delle zone costiere.

Queste infatti,
e in particolare Vanuatu,
sono state colpite
da onde alte
fra 1 e 3 metri,
secondo quanto riferisce
il Pacific Tsunami Warning Center.

 ITALIA
 ITALIA

 Ago76
“Breaking Bad” a Bergamo: da malato si trasforma in spacciatore
Rovetta, periferia di Bergamo:
dopo la diagnosi
di una brutta malattia,
un pensionato di 61 anni
ha deciso di improvvisarsi pusher
e di spacciare droga.

L’uomo aveva intenzione
di racimolare
un po’ di soldi
da lasciare in eredità
ai parenti
e pagarsi il funerale.

La nuova “attività”
per il pensionato
è durata qualche settimana,
fino a quando
non è stata interrotta
dai carabinieri di Clusone,
che avevano ricevuto
una soffiata.

La sentenza arriverà
a gennaio:
l’uomo aveva con sé
circa quindici grammi di cocaina
e più o meno 2000 euro.

Per sua fortuna,
il “Walter White di Rovetta”
ha scoperto poco dopo
che in realtà la sua malattia
era curabile.

milano.repubblica.it

milano.repubblica.it

ESTERI
ESTERI

 Vincent van Zeijst
Il Qatar lascia l’Opec
Il ministro dell’energia
del Qatar, Saad Al-Kaabi
lunedì mattina ha annunciato
che il paese lascerà l’Opec
da gennaio 2019.

L’Opec è l’organizzazione
dei produttori di petrolio
di cui il Qatar
è membro dal 1961.

L’annuncio dell’addio
ha avuto
immediate ripercussioni
sul prezzo del greggio,
che è salito a
quasi 54 dollari al barile.

Il ministro ha dichiarato che,
pur continuando
a produrre petrolio,
il paese ha deciso
di concentrarsi
sulla produzione
di gas naturale.

 ITALIA
 ITALIA

 Jebulon
Corsa di cavalli clandestina, sette arresti
Arrestate sette persone
per aver organizzato
una corsa clandestina
tra cavalli
con calessi al traino.

La corsa avveniva
lungo le strade
della zona industriale
di Caltanissetta.

Oltre 40 carabinieri
sono intervenuti
per bloccare
questa pericolosa
gara clandestina.

Sono stati arrestati
i due fantini
e altri 5 organizzatori
che seguivano i cavalli
in macchina.

Gli altri spettatori
si sono dati alla fuga.

Sono stai sequestrati
3.400 euro
e un biglietto
con scritte le scommesse
piazzate sulla corsa.

caltanissetta.gds.it

caltanissetta.gds.it
ESTERI
ESTERI

Giappone, arriva l’adesivo che segnala i guidatori stranieri
Secondo uno studio
dell’istituto per la ricerca
sugli incidenti in Giappone,
tra il 2014 e il 2016
gli incidenti
che coinvolgono
guidatori stranieri
sarebbero triplicati.

La crescita nel numero di turisti
nel paese del Sol Levante, infatti,
ha fatto quadruplicare
il numero di noleggi di auto
da parte di stranieri.

L’adesivo
da esporre sulle auto,
avrebbe una funzione
simile alla lettera “P”
che i guidatori principianti,
ossia quelli in possesso
del foglio rosa,
devono esporre
sulla parte posteriore
dell’auto.

La visione di tale adesivo
dovrebbe, appunto,
allertare gli automobilisti,
e invitarli
a una maggiore prudenza.

Proprio come se
si trovassero
in presenza di un guidatore
non esperto.

Fino ad ora
gli adesivi
sono stati distribuiti
in 29 delle 47 prefetture
della nazione.

L’obiettivo è quello
di estendere la campagna
a tutte le 49 prefetture
entro il 2019.

L’adesivo da esporre
raffigura una fenice,
per simboleggiare
la rinascita dei luoghi
colpiti dal disastro
di alcuni anni fa.

 ITALIA
 ITALIA

Arrestato per omicidio pirata della strada
E’ stato arrestato
per omicidio stradale
dai Carabinieri di Pozzuoli (Napoli)
il 21enne che,
gareggiando in auto,
aveva provocato,
nella notte fra venerdì e sabato scorsi,
un incidente costato la vita
a un netturbino.

Il giovane era alla guida
della 500 del nonno
insieme alla sua ragazza,
e aveva ingaggiato una gara
con un coetaneo
al volante di una Fiesta,
gara che si è protratta
per tutto il centro
di Pozzuoli.

Il netturbino,
in motorino,
si stava recando
al lavoro,
ed è stato investito frontalmente
perdendo la vita.

L’investitore,
rimasto sul posto,
inizialmente aveva fornito
una versione di comodo
dei fatti,
ora invece
è stato identificato
come il colpevole.

 ITALIA
 ITALIA

 Xerones
Mafia, 46 arresti: in manette anche il capo dei capi
Palermo, dopo anni,
Cosa Nostra
aveva deciso
di ricostruire la Cupola,
un organo direttivo
della mafia.

L’antimafia ha però
avviato un’inchiesta
che ha portato
all’arresto di 46 persone,
tra cui il nuovo capo dei capi.

Sarebbe Settimino Mineo,
80 anni,
ufficialmente gioielliere,
il nuovo capo
di Cosa Nostra.

Gli arrestati
sono accusati,
tra le altre cose,
di associazione mafiosa,
porto d’armi abusivo,
estorsione
e danneggiamento
a mezzo incendio.

La Cupola
si era sciolta
dopo l’arresto
di Totò Riina
e avrebbe ripreso
le sue attività
solo dopo
la sua morte.

 CULTURA
 CULTURA

La festa dell’Immacolata Concezione
L’8 dicembre in Italia
si festeggia l’Immacolata Concezione,
i negozi sono chiusi
e non si va a lavorare.

Anche EasyItalianNews
farà festa quel giorno.

Si tratta di una festività cattolica
che celebra il fatto che
la Vergine Maria sia immune
dal peccato originale
fin dal suo concepimento.

L’origine di questa festività
si trova in oriente,
nella chiesa bizantina,
dove già nell’ottavo secolo,
in dicembre, nove mesi prima
della nascita di Maria,
si celebrava l’evento prodigioso
secondo cui Gioacchino e Anna,
sterili da sempre,
avevano concepito in maniera miracolosa
la loro bambina Maria.

Dall’Oriente
la festa passò all’Occidente
grazie agli intensi rapporti di Bisanzio
con l’Italia meridionale.

Agli inizi del X secolo,
l’imperatore Leone VI il Filosofo
la estese a tutto l’impero
e nel 1166,
l’imperatore Comneno
la aggiunse alle feste da celebrare
con l’astensione dal lavoro.

La festa fu poi inserita
nel calendario della Chiesa universale
da papa Alessandro VII nel 1661,
mentre il dogma
secondo il quale Maria sia immune
dal peccato originale
fin dal suo concepimento,
fu ufficialmente proclamato
da papa Pio IX
l’8 dicembre 1854.

In Italia la festa dell’Immacolata Concezione
è particolarmente sentita
nel Sud della Penisola,
dove ci sono molte tradizioni.
Tante si rifanno al mondo contadino,
medievale o persino pagano.

I festeggiamenti
comprendono celebrazioni
della statua della Madonna,
che viene posta su dei supporti mobili
portati in processione
per le vie delle città,
accompagnati da preghiere,
recitazione del rosario, e canti.

Inoltre in alcuni comuni
è previsto
l’assaggio del vino nuovo,
o l’accensione di falò,
usanze derivate direttamente
dalle tradizioni del mondo contadino.

calendario.eugeniosongia.com
icalendario.it

calendario.eugeniosongia.com

icalendario.it
 SPORT
 SPORT

 Fanny Schertzer
Luka Modric vince il Pallone d’oro
Il croato Luka Modric
è il vincitore
del Pallone d’oro 2018.

È il primo croato
della storia
a vincere il premio
assegnato dalla rivista
France Football.

Sul podio con lui
Cristiano Ronaldo
e Antoine Griezmann.

Per la prima volta
in 10 anni
non ha vinto
il primo premio
Ronaldo o Messi,
che si è classificato
quinto.

A Mbappé
il premio
come miglior giovane.

www.gazzetta.it
Listen online as you read:

 ITALIA
 ITALIA

 Presidenza della Repubblica, Quirinale.it

Elezioni, il centrodestra si aggiudica Camera e Senato
Con meno del 2% delle sezioni
rimaste da contare al momento,
la coalizione di centrodestra
guidata da Fratelli d’Italia
ha vinto le elezioni
tenutesi il 25 settembre.

L’alleanza formata da Fdi,
Lega, Forza Italia, e Noi Moderati
ha ottenuto la maggioranza
sia alla Camera che al Senato,
nonostante un sostanziale declino
dell’appoggio dei votanti
verso i partiti di Salvini e Berlusconi.

Infatti, Fratelli d’Italia della Meloni
si è aggiudicato oltre il 26% dei voti,
mentre Lega e Forza Italia
sono fermi rispettivamente
al 9% e all’8%.

Ad appoggiare la coalizione
è stato principalmente il nord,
fatta eccezione per Toscana ed Emilia Romagna,
dove il Partito Democratico
rimane al primo posto.
Il sud appoggia la coalizione centrosinistra,
che nonostante ciò non supera il 27%:
il Pd sfiora il 20%,
mentre Alleanza Verdi e Sinistra
superano appena il 3%.
Il Movimento 5 Stelle,
vittorioso al sud,
si aggiudica intorno al 15% dei voti.

Mentre i leader della destra europea
si congratulano con Giorgia Meloni,
l’affluenza alle urne
registra un nuovo minimo storico
al 63,95%,
dato che indica forte disillusione
tra gli elettori.

ESTERI
ESTERI

 Mstyslav Chernov/Unframe

Strage in Libano, oltre 80 migranti morti in un naufragio
È di oltre 80 morti,
20 sopravvissuti
e probabilmente almeno 70 dispersi
il bilancio di due naufragi di barconi
partiti dal Libano negli ultimi giorni.

Libanesi, siriani e palestinesi
che lasciano i loro Paesi
per raggiungere la vicina Cipro,
e così sfuggire alla crisi economica.

Sono stati recuperati almeno
81 corpi di migranti naufragati
al largo della città di Tartus,
nel nord-ovest della Siria.
“Secondo alcuni sopravvissuti,
la barca è partita il 20 settembre,
dal villaggio di Minieh
e trasportava tra le 120
e le 150 persone”.

Rimane sconosciuto
il destino delle persone
partite illegalmente dal Libano
a bordo di un barcone il 19 settembre.
La nave risulta scomparsa
da 72 ore.

La maggior parte dei migranti
fugge dalla grave crisi
che colpisce il Libano dal 2019.
La scorsa settimana,
le autorità italiane
hanno soccorso 250 persone
che avevano lasciato illegalmente
le coste del Libano settentrionale,
con destinazione finale l’Italia.

L’Italia è infatti la “meta preferita”
dell’emigrazione clandestina dal Libano
perché le più vicine Cipro e Grecia
hanno procedure più complesse
per i rifugiati politici.
L’Italia è però la tappa intermedia
per i migranti,
che in realtà sperano
di raggiungere la Germania.

ESTERI
ESTERI

 Stefan Krasowski

Corea del Nord lancia missile balistico nel Mar del Giappone
La Corea del Nord ha lanciato
un missile balistico non identificato
nel Mar del Giappone.

Si tratterebbe dell’ennesima esercitazione
che coinvolge
i test di missili balistici.

Il lancio è stato effettuato
pochi giorni dopo l’arrivo
di una portaerei americana,
la Uss Ronald Reagan,
in Corea del Sud
per effettuare delle esercitazioni congiunte
con l’esercito sudcoreano.

In settimana è prevista anche
la visita del vicepresidente
degli Stati Uniti
Kamala Harris.

I numerosi test balistici
della Corea del Nord
hanno spinto gli Stati Uniti
a chiedere ulteriori sanzioni
al consiglio di sicurezza delle Nazioni Unite.

Pyongyang ha invece respinto
le risoluzioni dell’Onu,
definendole come “una violazione
del diritto sovrano all’autodifesa”.

Per il governo di Seul
si tratterebbe invece
di un “atto di grave provocazione
che minaccia la pace
e la sicurezza”.

ESTERI
ESTERI

 Lucyin

Violenti scontri in Libia
Sono almeno 4 i morti
e 13 i feriti
a causa dei violenti scontri
scoppiati tra due gruppi armati
nella città di Zawiya,
a 45 Km da Tripoli.

Molti civili sarebbero rimasti
bloccati negli scontri
e per questo la Mezzaluna rossa libica
ha lanciato un appello
chiedendo la sospensione immediata
delle ostilità
per permettere loro di allontanarsi
dalle zone colpite dalle violenze.

Secondo il portale di informazione “Al Wasat”,
si tratterebbe di scontri
tra 2 gruppi armati,
uno dei quali guidato
dal comandante dell’Unità investigativa
Al Jisr, Muhammad al Sifaw,
e l’altro al cui comando
ci sarebbe Othman al Lahab.

Il portavoce dei servizi di emergenza
ha invitato i cittadini
a non usare le strade principali
della città.

 ITALIA
 ITALIA

 Mark Harkin

Boeing 747 tutto al femminile
Per la prima volta
un volo intercontinentale
è partito da Milano Malpensa
alla volta di Seul
con un equipaggio di sole donne.

La comandante Paola Gini
e la prima ufficiale Vivien Allais,
sono entrambe italiane
e hanno alle spalle
più di 10 anni di esperienza,
lavorano per la compagnia lussemburghese Cargolux.

Sui social la notizia
è diventata virale in poco tempo
e il volo
è stato ribattezzato prontamente
‘Boeing 747 The Queen of the Skies’.

C’è stata molta curiosità
da parte del popolo di internet
per l’avvenimento,
a tal punto che molti
hanno seguito il volo
in tempo reale sul web.
Il volo è andato bene
e dopo 10 ore e 34 minuti
l’aereo è atterrato
all’aeroporto di Incheon a Seoul,
in Corea del Sud.

Finora questo primato lo aveva raggiunto
la vecchia compagnia Alitalia,
oggi Ita Airways.
Nel 2013, in occasione
della Giornata Internazionale dei diritti delle donne,
i voli Roma-Milano
e Milano-Roma
avevano un equipaggio di sole donne.

 CULTURA & SOCIETA’
 CULTURA & SOCIETA’

Oscar 2023, ‘Nostalgia’ di Martone rappresenta l’Italia
‘Nostalgia’, un film del 2022
diretto da Mario Martone,
è stato selezionato
per rappresentare l’Italia
alla 95esima edizione degli Oscar,
che si terrà il 12 marzo 2023.

Basato sul romanzo omonimo
di Ermanno Rea,
‘Nostalgia’ segue la storia di Felice,
un imprenditore benestante
che dopo aver passato anni
tra il Libano e l’Egitto
torna nella sua nativa Napoli.
Qui si ricongiunge a un amico d’infanzia,
nonostante i suoi collegamenti
con la camorra.

Oltre al tema,
è importante anche la colonna sonora
che accompagna
le avventure del protagonista,
e che è composta in gran parte
da musica dei Tangerine Dreams.

Il film competerà per una nomination
nella categoria International Feature Film Award,
che vedrà cinque titoli internazionali
contendersi il premio.
Le nomination verranno annunciate
il 24 gennaio dell’anno prossimo.

 SPORT
 SPORT

 Tatiana

L’addio al tennis di Roger Federer
Roger Federer si è ufficialmente ritirato
dalla vita agonistica:
il campione svizzero di tennis
ha infatti giocato
la sua ultima partita ufficiale
alla Laver Cup.

Federer per la sua ultima apparizione
su un campo
ha scelto di giocare un doppio
in compagnia dell’amico
e rivale di una vita,
Rafa Nadal.

I due hanno perso la partita
contro gli americani Sock e Tiafoe
al super tie-break
dopo aver fatto 1-1
nei primi due set.

Dopo la partita c’è stato spazio
per le lacrime
e la commozione di tutti.

“È stata una giornata meravigliosa,
sono felice e non sono triste,
l’ho appena detto ai ragazzi.
Mi sono goduto ogni momento.
Volevo dire addio
in una competizione di squadra”.
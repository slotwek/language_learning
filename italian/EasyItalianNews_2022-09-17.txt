Listen online as you read:

ESTERI
ESTERI

 Per Pettersson

Svezia, destra maggioritaria per la prima volta in novant’anni
Al termine del conteggio dei voti
provenienti da 6.264
distretti elettorali svedesi,
la coalizione
tra il partito di centrodestra di Kristersson
e quello di estrema destra di Akesson
si è aggiudicata
una porzione maggioritaria dei voti.

Le elezioni hanno l’obiettivo
di rinnovare il Parlamento
e i consigli regionali e comunali,
e hanno visto la destra prevalere
per la prima volta dal 1930 in Svezia,
sebbene per una manciata di voti.

La premier uscente Andersson
del partito di centrosinistra,
ha accettato la sconfitta
a favore di Ulf Kristersson,
al quale spetterà il ruolo
di formare il nuovo governo.

A trainare la coalizione vittoriosa
sono stati i Democratici Svedesi
di Akesson,
il quale ha dichiarato su Facebook
in stile Trumpiano
che “ora è tempo di iniziare
a ricostruire sicurezza,
benessere e coesione.
È tempo di mettere la Svezia
al primo posto.”

ESTERI
ESTERI

 Javid Nabizade

Scontri tra Armenia e Azerbaijan
La guerra che è scoppiata nuovamente
tra Armenia e Azerbaijan
ha già fatto circa 100 morti
e si intreccia con le vie del gas
che portano all’Europa.

I due Paesi in conflitto
si accusano a vicenda
di aver ripreso le ostilità,
dopo la tregua raggiunta nel 2020.
All’epoca si combatteva
per il controllo del Nagorno-Karabakh,
la regione contesa da un secolo
da Baku (in Azerbaijan)
e Yerevan (in Armenia),
e dove si è autoproclamata
una repubblica pro-Armenia.

Stavolta, però, gli scontri
sono avvenuti fuori da questa regione.
Lo scoppio delle ostilità
potrebbe essere una conseguenza indiretta
della guerra in Ucraina
e del ruolo più centrale di Baku
nell’approvvigionamento
di gas e petrolio verso l’Europa.

La nuova offensiva
ha coinciso in modo sospetto
con l’accordo dello scorso luglio
che Baku ha sottoscritto
con la Commissione europea,
quando Ursula von der Leyen
ha incontrato Ilham Aliyev,
leader dell’Azerbaijan.

L’accordo con l’UE ha significato
un aumento del 30%
delle esportazioni di gas
dai giacimenti azeri all’Europa
attraverso il Tap (Trans Adriatic Pipeline):
10-12 miliardi di metri cubi
diretti in Grecia e Italia entro il 2022
per sostituire le forniture russe.

 ITALIA
 ITALIA

 Miriam Rossignoli

Bomba d’acqua nelle Marche
Una pioggia intensissima
ha colpito le Marche
nella notte tra giovedì e venerdì
creando enormi danni.

Il bilancio del maltempo
è di 7 vittime e diversi dispersi
tra i quali anche un bambino di 8 anni
che si trovava in auto con la madre.

Secondo gli esperti
è caduta in un pomeriggio
la pioggia di 6 mesi,
una pioggia non prevista
a questi livelli.

Tra i principali problemi
vi è l’esondazione del Misa,
repentina,
che non ha dato il tempo
di intervenire.

Al momento ha smesso di piovere,
ma continuano le operazioni
di soccorso e di ricerca.
Molte persone
sono state portate in ospedale
in stato di choc o in ipotermia.

ESTERI
ESTERI

 Andrew Steinmetz

Usa, il cantante R. Kelly colpevole di reati sessuali su minori
Il cantante R. Kelly
è stato condannato per reati
di abusi sessuali su minori.

E’ stato ritenuto colpevole
per il reato di pornografia
ai danni di minori
e adescamento di minorenni
per attività sessuale.

I capi di imputazione
erano molteplici,
e il cantante rischia
fino a 20 anni di prigione.

Durante un processo
durato tre settimane,
una donna ha testimoniato
contro R. Kelly,
dichiarando di essere stata abusata sessualmente
quando aveva 14 anni.

Si tratta di una delle 5 minorenni
che, secondo l’accusa,
sarebbero state vittime del cantante.

R. Kelly era già stato arrestato
per reati analoghi:
a Chicago nel 2019,
con l’accusa di adescamento di minori,
pedopornografia
e ostruzione alla giustizia,
e nello Stato dell’Illinois
sempre per sospetti abusi su minori.

Per quei fatti,
il cantante era già stato condannato
a una pena di 30 anni;
adesso la condanna rischia
di allungarsi ulteriormente
con l’aggiunta della nuove accuse.

ESTERI
ESTERI

Samantha Cristoforetti a capo della Stazione Spaziale Internazionale
Samantha Cristoforetti parte
alla conquista dello spazio,
ma questa volta come comandante
della Stazione Spaziale.

Sarà il quinto comandante europeo,
ma la prima donna
a ricoprire questo incarico.

La nomina della nuova comandante
avverrà con una cerimonia
di consegna di una chiave
da parte del comandante precedente,
un passaggio simbolico
che si terrà nella Stazione Spaziale Internazionale.

La Cristoforetti sarà così
la Comandante dell’equipaggio,
un importante ruolo di leadership
in un settore composto per lo più da uomini,
e questo dimostra non solo l’apertura
a variare gli schemi di meritocrazia,
ma anche la capacità di Samantha
di gestire tutte le missioni
a cui ha partecipato finora:
come Minerva,
in cui la Cristoforetti
è stata responsabile
del Segmento Orbitale degli Stati Uniti.

La comandante della Stazione
è responsabile, inoltre,
del lavoro e del benessere dell’equipaggio in orbita,
di mantenere le comunicazioni
con la squadra a terra
e di coordinare le azioni
in caso di emergenza.
Quindi: buon lavoro Samantha!

 CULTURA & SOCIETA’
 CULTURA & SOCIETA’

 Poulpy

Parigi, l’inaugurazione del museo della Bibliothèque Nationale de France
Questo weekend, in onore
delle Giornate europee del Patrimonio,
verrà inaugurato a Parigi
un nuovo museo
all’interno della Bibliothèque Nationale
de France.

Situata nella centralissima
rue Richelieu parigina,
la biblioteca è stata ristrutturata
per gli ultimi 12 anni,
raggiungendo un costo
di circa 261 milioni di euro
per lo stato francese.

Oltre alla cura e alla selezione
dei migliaia di artefatti da tutto il mondo
che verranno esposti all’interno del museo,
è stato necessario smontare
una scala d’importanza storica
e dimensioni considerevoli.

Questa decisione è destinata a rendere
lo spazio più aperto e funzionale,
ma ha suscitato polemiche
da parte dei cittadini parigini.

Assieme all’inaugurazione del museo,
che vanta tra i suoi tesori
il celebre trono di Re Dagoberto,
danneggiato e riparato da Napoleone,
verrà aperto anche
un nuovo giardino pubblico.

ilgiornaledellarchitettura.com

ilgiornaledellarchitettura.com

 SPORT
 SPORT

Buon esordio per l’Italia in Coppa Davis
L’Italia del tennis è partita bene
in Coppa Davis:
gli azzurri hanno infatti
sconfitto la Croazia
nel primo incontro del girone.

Musetti ha conquistato
il primo punto dell’incontro
sconfiggendo in due set il croato Gojo
per 6-4 6-2.

Berrettini ha poi conquistato il punto decisivo
battendo in rimonta Coric in 3 set:
dopo aver perso al tie-break il primo,
si è imposto negli altri due
con il punteggio di 6-2 6-1.

Il doppio formato da Fognini/Bolelli
hanno poi completato il 3-0
battendo in 3 set il duo croato
formato da Mektic/Pavic,
grandi interpreti della disciplina.

Il cammino dell’Italia
verso le finali di Malaga
passa attraverso i prossimi incontri
con Svezia e Argentina.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
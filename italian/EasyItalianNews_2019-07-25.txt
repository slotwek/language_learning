ESTERI
ESTERI

 EU2017EE Estonian Presidency

Boris Johnson è il nuovo primo ministro inglese
Dopo la vittoria alle primarie
per il partito conservatore,
Boris Johnson si aggiudica
la guida del governo
come primo ministro,
succedendo a Teresa May.

I suoi obiettivi sono
“realizzare la Brexit
e unire il Paese”.

L’uscita dall’Ue avverrà,
secondo il nuovo leader,
entro il 31 ottobre.

Donald Trump si è congratulato
via Twitter
con il collega d’oltreoceano.
Lo stesso ha fatto
il ministro Salvini
dall’Italia.

Johnson è stato sindaco di Londra
e leader della campagna
“Leave” pro Brexit.

L’Europa teme
un’uscita inglese dall’Unione
senza accordi,
visto “il carattere ferocemente ambizioso
e competitivo”
del neo eletto.

 ITALIA
 ITALIA

 Albarubescens

Esplode palazzina sull’isola d’Elba
A Portoferraio
sull’isola d’Elba,
meta turistica toscana
per eccellenza,
una palazzina di due piani
è andata in pezzi.

È successo all’alba
di martedì 23 luglio.
Una fuga di gas
ha fatto esplodere un edificio
provocandone il crollo.

Sono rimaste coinvolte
due famiglie.
Un uomo di 68 anni,
proprietario dell’alloggio
da cui è partita l’esplosione,
è morto,
e subito dopo
i vigili del fuoco
hanno estratto dalle macerie
anche il corpo esanime
della moglie.

La seconda famiglia
è sopravvissuta,
ma una donna di 46 anni
e il padre di 76,
sono stati trasportati
con l’elisoccorso
all’ospedale di Pisa
con ustioni gravissime.

 ITALIA
 ITALIA

 Albarubescens

Gorgona: precipita un elicottero, un morto e un disperso
Isola di Gorgona,
Arcipelago Toscano:
un elicottero ultraleggero
con a bordo due persone
presumibilmente di nazionalità russa
alzatosi in volo da Como
nella mattinata del 22 luglio
e diretto in Sardegna,
è precipitato in mare
a circa 6 chilometri a sud dell’isola
e a 22 dal porto di Livorno.

Sarebbe di una donna
il corpo individuato
a bordo dell’elicottero
dai Vigili del Fuoco
e dagli uomini
della Capitaneria di Porto di Livorno,
intervenuti subito
sul luogo dell’incidente
con 4 motovedette
e un gommone veloce
con a bordo la squadra-sommozzatori.

Da ciò che riferisce
il personale del piccolo aeroporto
di Cinquale Montagnoso,
in provincia di Massa Carrara,
dove l’elicottero
aveva fatto scalo,
l’equipaggio comprendeva
un uomo e una donna
che sarebbero dovuti atterrare a Olbia
in serata.

Nonostante le ricerche,
tuttora in corso,
l’uomo, un 37enne
di identità ancora incerta
proprietario e pilota del velivolo,
risulta al momento disperso,
mentre il corpo della donna,
liberato dai rottami,
è stato recuperato.

Sconosciute, al momento,
le cause della sciagura.

ESTERI
ESTERI

Huawei ha aiutato la Corea del nord
Huawei avrebbe aiutato in segreto
la Corea del Nord
a costruire una rete internet.

Il Washington Post ha pubblicato
una serie di documenti
ricevuti da un ex dipendente dell’azienda,
dai quali si capisce
che i progetti,
tutti implementati,
fanno capo a un’azienda cinese chiamata
“Panda International Information Technology”,
che collabora con Huawei.

In un comunicato Huawei
ha negato di avere
“business attivi in Nord Corea”,
senza però specificare
se avesse avuto progetti in opera nel paese
in passato.
E senza soprattutto smentire
le dichiarazioni del Washington Post.

La Corea del Nord
ha sempre avuto difficoltà
a trovare chi volesse aiutarla.
La soluzione
è stata la creazione
del provider Koryolink,
nato grazie a una visita segreta
del dittatore nordcoreano Kim Jong Il
alla sede di Huawei in Cina.

 ITALIA
 ITALIA

 Elborgo

Caos treni: incendio doloso provoca ritardi
Un incendio doloso
a una cabina elettrica a Rovazzano,
vicino a Firenze,
ha provocato gravi disagi
alla circolazione dei treni
dell’alta velocità.

42 sono stati infatti
i treni cancellati
e molti altri hanno subito ritardi
fino a quattro ore.

L’incendio ha diviso
l’Italia in due,
con i tecnici al lavoro
per ripristinare i cavi bruciati.

Le indagini si concentrano
sulla pista anarchica.

Il vicepremier Salvini
ha attaccato
il ministro dei trasporti Toninelli
accusandolo di bloccare
troppe infrastrutture.

SCIENZA
SCIENZA

L’India manda un razzo sulla Luna
Il razzo della missione lunare
Chandrayaan-2
è partito il 22 luglio
dalla stazione spaziale indiana
Satish Dhawan Space Centre,
a Sriharikota.

La sonda indiana
dovrebbe raggiungere
il polo sud della luna,
fino ad ora
mai esplorato,
il 7 settembre.

Il lander Pragyam
studierà il satellite
per la durata
di un giorno lunare.

Se la missione avrà successo
l’India diventerà
il quarto paese al mondo
a raggiungere la luna
dopo Stati Uniti,
ex Unione Sovietica
e Cina.

 CULTURA & SOCIETA’
 CULTURA & SOCIETA’

Esce ad agosto “Il signor Diavolo”, horror made in Italy di Pupi Avati
Arriva il 22 agosto
in 200 sale cinematografiche italiane
“Il signor Diavolo”,
un horror diretto
dal regista bolognese Pupi Avati.

La storia si svolge in Veneto
nel 1952,
in un’Italia che non esiste più:
all’epoca la Democrazia Cristiana dominava,
e i bambini erano immersi
“tra paura e sacralità”,
come spiega il regista.

In questo scenario
si intersecano le storie
di tre ragazzini,
un ispettore,
un omicidio
e l’occhio vigile del Clero.

Una serie di eventi sconvolgenti
e demoniaci
in una pellicola
tratta dal romanzo
scritto dallo stesso regista.

“Comunque nessuna autobiografia”
spiega Avati,
“tranne per il fatto
che da bambino
ho fatto il chierichetto.
Il prete allora veniva visto
come una figura intermedia,
uno che faceva rituali magici
e dava le spalle ai fedeli
durante la Messa”.

Tra i vari attori del cast,
appaiono anche Cesare Cremonini
e Alessandro Haber.

 SPORT
 SPORT

 Daniel Thornton

Mondiali di nuoto: Quadarella oro
Ai mondiali di nuoto
Simona Quadarella
ha conquistato
la prima medaglia d’oro
per l’Italia.

L’azzurra ha vinto infatti
la gara dei 1500 stile libero
con il tempo di 15’40’’89.

Oltre alla medaglia d’oro
l’atleta azzurra
ha anche siglato
il nuovo record italiano
che resisteva dal 2009
e apparteneva a Alessia Filippi.

“Non vedevo l’ora di entrare in acqua
e gareggiare,
sapevo che avrei vinto”.
Queste le parole della Quadarella
che ha saputo cogliere
l’opportunità aperta
dall’assenza di Kathy Ledecky,
la campionessa in carica
che non ha potuto gareggiare
per colpa di un virus.

Know others who’d enjoy EasyItalianNews.com? Forward this email!
EasyItalianNews.com
Listen online as you read:

ESTERI
ESTERI

Usa 2020, Biden trionfa alle primarie democratiche in South Carolina
Joe Biden conquista
una schiacciante maggioranza
in South Carolina.

Grazie al voto
degli afroamericani,
Biden sfiora il 50% dei consensi,
conquistando la sua prima vittoria
nella corsa alla Casa Bianca.

Il suo “Big comeback”,
come l’hanno definito
i media americani,
arriva dopo le delusioni
dei precedenti risultati.

Nelle scorse giornate, infatti,
la candidatura di Biden
sembrava arrivata
a un punto di arresto.

Il risultato in South Carolina
riapre invece la sua corsa,
rendendolo il principale rivale
di Bernie Sanders,
arrivato secondo posto
con circa il 20%.

Biden ha ringraziato i suoi fan
con queste parole:
“Grazie South Carolina!
Questa è la tua vittoria,
la vittoria di chi è stato escluso
e lasciato indietro.
Insieme conquisteremo questa nomination
e batteremo Donald Trump”.

 ITALIA
 ITALIA

Cosa è successo dopo la frase di Luca Zaia a proposito di cinesi e topi
Durante una trasmissione televisiva
venerdì 29 febbraio
il presidente della Regione Veneto
Luca Zaia
ha affermato che i cinesi
hanno abitudini alimentari
e igieniche
molto diverse da quelle degli italiani
e dei veneti,
“perché comunque
li abbiamo visti tutti
mangiare topi vivi
e altre robe del genere”.

Questa frase, riferita al popolo cinese,
ha fatto molto scalpore.
Su Facebook ha cominciato a circolare
un vecchio post
in cui lo stesso Zaia raccontava
di quando proprio i veneti
erano costretti a mangiare i topi
durante la Prima Guerra Mondiale.

Nel frattempo il portavoce
dell’ambasciata cinese in Italia
aveva risposto al video
definendo le parole di Zaia «calunnie»
e «offese gratuite».

L’economista veneto Michele Boldrin
ha diffuso su Twitter
una lettera che Zaia ha mandato
all’ambasciatore cinese in Italia Li Junhua,
in cui il presidente del Veneto
dice di essere «davvero dispiaciuto
per quanto accaduto»,
ammette di aver sbagliato
ed elogia la Cina
per le sue iniziative
di contenimento del Coronavirus.

ESTERI
ESTERI
Ostaggi in un centro commerciale a Manila
Un uomo ha preso in ostaggio
un gruppo di persone
in un centro commerciale di Manila,
nelle Filippine.

Secondo le ipotesi
si tratterebbe di un dipendente scontento.
Il sequestratore, Archie Paray,
ha sparato a un dipendente
del centro commerciale
e si è poi rifugiato
al secondo piano.

Il centro commerciale,
al momento dell’attacco,
era affollato di clienti;
le persone tenute in ostaggio
in uno degli uffici del personale,
sono almeno 30.

Il centro è stato immediatamente evacuato
e il ferito trasportato in ospedale.

Il primo cittadino,
Francis Zamora,
ha dichiarato che il sequestratore
avrebbe provato a convincere
altre guardie e altri dipendenti
a unirsi a lui,
per fortuna senza successo.

AMBIENTE
AMBIENTE
Lussemburgo: mezzi pubblici gratuiti per tutti
In Lussemburgo
a partire dal 1 marzo
i mezzi pubblici
sono gratuiti per tutti.

Si tratta del primo paese al mondo
a fare questa scelta:
l’obiettivo è ridurre l’inquinamento
causato dai mezzi privati.

Il provvedimento riguarderà
anche i treni
per i quali resteranno a pagamento
solo i biglietti di prima classe.

Lo stato si farà carico
del totale delle spese,
circa 500 milioni di euro l’anno:
non molto diverso
da quanto accadeva già
considerato che gli introiti dei biglietti
coprivano solo l’8% della spesa.

Secondo il governo
le famiglie avranno un risparmio medio
di 100 euro l’anno.

SCIENZA
SCIENZA
Meteorite nei cieli d’Italia
Nei cieli del Nord e Centro Italia
è stata vista
“una palla infuocata,
come un bolide
o forse una meteora”.

Gli esperti stanno studiando
per definire con esattezza
di quale tipo di fenomeno
astronomico si tratti.

Intanto, dalle immagini
si vede che l’oggetto luminoso
a metà della traiettoria
ha fatto un lampo,
come in un’esplosione,
ed è poi caduto nel Mar Adriatico.

Daniele Gardiol, scienziato
dell’Istituto Nazionale di Astrofisica
ha commentato
che può trattarsi
appunto di un bolide,
cioè di una scia luminosa
provocata da un asteroide.

RELIGIONE
RELIGIONE

 Alfredo Borba
Sintomi del raffreddore, papa Francesco rinvia le udienze
Da giorni papa Francesco
è raffreddato e indebolito,
ma lo scorso 28 febbraio
ha voluto comunque
celebrare la funzione
del mercoledì delle ceneri
all’aperto in piazza San Pietro.

La messa era stata spostata in piazza
per ridurre il rischio di infezione
da Coronavirus.

Il forte vento di quel pomeriggio
forse ha peggiorato il raffreddore
del santo padre.
Per questo motivo
i suoi appuntamenti ufficiali
sono stati rinviati.

Nonostante le paure
riportate dai giornali,
in particolare da quelli anglosassoni,
di un suo possibile contagio,
Bergoglio ha commentato
con grande onestà
che “i virus in Vaticano sono altri”.

Con questa affermazione
il papa si riferisce
ai “peccati pubblici
e pubblicizzati del clero”.

A dimostrazione della non gravità
delle sue condizioni di salute,
proseguono gli incontri
previsti presso la sua residenza privata
a casa Santa Marta.
Infatti il papa ha scelto
di non vivere in Vaticano,
come i suoi predecessori,
ma in una dimora più umile.

 CULTURA & SOCIETA’
 CULTURA & SOCIETA’

 Rainier Brunet-Guilly

Festival di Berlino: premiati i film italiani
Si è concluso il 70esimo
Festival del cinema di Berlino
che ha visto trionfare
come miglior film
l’iraniano ‘There is no evil’.

Il regista iraniano
non era presente
perché non ha potuto lasciare il paese,
ma sua figlia ha ritirato il premio.

Grande successo per l’Italia
che aveva due film in concorso.
Entrambi hanno ricevuto riconoscimenti.

‘Favolacce’ è stato infatti premiato
per la miglior sceneggiatura,
premio che già l’anno scorso
era stato assegnato a un film italiano.

Elio Germano è stato poi premiato
come miglior attore
per la sua interpretazione
dell’artista Antonio Ligabue
nel film ‘Volevo nascondermi’.
Germano ha dedicato il premio
“a tutti gli storti,
tutti gli sbagliati,
tutti gli emarginati,
tutti i fuori casta”.

Donations help us pay our writers and editorial staff. Click here to show your support!
Donations
Click here
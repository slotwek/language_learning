Listen online as you read:

ESTERI
ESTERI

La Grecia respinge i siriani con i manganelli
Da quando il presidente turco Erdoğan
ha autorizzato l’apertura
dei confini turchi,
centinaia di migranti
hanno iniziato a raggiungere l’Europa
attraverso il confine con la Grecia.

Ma a Lesbo,
dove arriva la maggioranza dei migranti,
le milizie greche
oppongono resistenza
con atti di violenza.

La situazione preoccupa
la comunità internazionale.
L’Agenzia Onu per i Rifugiati (Unhcr)
ha condannato le azioni
dei soldati greci
che “devono astenersi
dall’uso eccessivo
e sproporzionato della forza”.

Da parte sua l’UE,
per voce della presidente
Ursula von der Leyen,
ha parlato della necessità
di “proteggere i confini europei”,
quindi sostiene la Grecia
nella sua funzione di “scudo”.

Patrick Kingsley,
giornalista del “New York Times”
ha scritto che ai richiedenti asilo
Grecia e Unione Europea
stanno dicendo:
“non avrete protezione,
i confini sono chiusi”.

Intanto un bambino è morto annegato
al largo di Lesbo
e i soldati continuano
a respingere l’onda umana
a suon di lacrimogeni,
manganelli e minacce.

 ITALIA
 ITALIA

Emergenza Coronavirus: crollo del Made in Italy e dei soggiorni linguistici in Italia.
A causa dell’emergenza Corona virus
il Made in Italy ha iniziato a soffrire.

Tra i settori più colpiti
ci sono quello manifatturiero tessile,
i trasporti e il turismo.

L’epidemia, e soprattutto le misure
adottate per contenerla,
causano nel breve termine
un minor Pil
compreso tra i 9 miliardi e i 27 miliardi.

L’ASILS,
l’Associazione delle Scuole d’Italiano
come Lingua Seconda.
riporta che solo nell’ultima settimana
c’è stato un crollo del 90%
delle presenze degli studenti stranieri
interessati allo studio
della lingua italiana
in Italia.

Le scuole di italiano del settore privato
– che non beneficiano di sovvenzioni pubbliche –
ospitano ogni anno
oltre 27.000 studenti stranieri.

Il panico creato all’estero
da una comunicazione mediatica
talvolta sensazionalistica,
ha diffuso un’immagine distorta
della situazione in Italia,
e di conseguenza molti stranieri
hanno deciso di rinunciare
al loro soggiorno-studio.

Questo sta mettendo a serio rischio
tutto il settore
che nel giro di poche settimane
potrebbe ritrovarsi
sull’orlo della paralisi delle attività,
se non del fallimento di molte scuole.

“Al Governo e a tutte le Autorità competenti
– dichiara il Presidente di ASILS Wolfango Poggi –
chiediamo che si faccia esercizio
di buon senso e razionalità
nella diffusione delle notizie
e che vengano prese in considerazioni
misure di supporto
al nostro settore”.

ESTERI
ESTERI

Usa 2020, Biden vince in 7 stati
Nella notte del “Super Tuesday”
Joe Biden ottiene
la sua più grande vittoria.

L’ex vicepresidente
conquista North Carolina,
Virginia, Oklahoma,
Tennessee, Alabama,
Minnesota e Arkansas.

Una vittoria in 7 stati
che potrebbe farlo balzare in testa
alla conta dei delegati.

Per gli altri candidati
i risultati sono stati invece deludenti:
California, Vermont,
Utah e Colorado
per Bernie Sanders,
e soltanto le Samoa americane
e un secondo posto in California
per Michael Bloomberg.

Dopo la vittoria
Biden ha dichiarato:
“Sono fiducioso
che vinceremo la nomination
e sconfiggeremo Donald Trump”.

 ITALIA
 ITALIA
La barca Speranza approda a Torino
L’associazione Mamre di Torino
si occupa da anni
di sostegno psicologico
e formazione a migranti,
minori e famiglie in difficoltà.

Per l’inaugurazione della nuova sede –
in uno dei quartieri periferici
a maggiore concentrazione di migranti
e famiglie a basso reddito –
è arrivata “Speranza”.

È la barca che era stata recuperata
sulle coste di Lampedusa
nel settembre del 2017.
Arrivava dalla Tunisia
con a bordo “61 persone,
di questi 5 erano minori
non accompagnati
sotto i 17 anni”.

L’intero equipaggio
è stato salvato.
Per questo motivo Mamre
ha deciso di mettere la barca
nel cortile della sua nuova sede,
come simbolo di “speranza”.

È un gesto che richiama
il “barcone” esposto
alla Biennale di Venezia 2019
da Christoph Büchel,
che era naufragato
causando la morte
di centinaia e centinaia di migranti.

Dice la fondatrice del Centro Mamre:
“Speranza ricorderà chi è sopravvissuto,
chi ha trovato accoglienza e cura,
gli uomini, le donne,
i bambini e le bambine
in cerca di buona vita”.

torino.repubblica.it

torino.repubblica.it

ESTERI
ESTERI

 Phil Roeder

Pete Buttigieg si ritira dalla corsa alla Casa Bianca
Il candidato democratico Pete Buttigieg
ha annunciato il suo ritiro
dalla corsa alla Casa Bianca.

Mayor Pete era partito bene
vincendo le primarie in Iowa,
ma a sorpresa
ha annunciato il suo ritiro
prima del super Martedì.

Buttigieg era il candidato più giovane
e la sua principale esperienza
era legata all’essere stato sindaco
di South Bend, in Indiana.

Le motivazioni dietro al suo ritiro
sono essenzialmente due:
una è il quarto posto ottenuto
alle primarie in South Carolina,
che ha mostrato
come non abbia il sostegno
degli afroamericani;
l’altra è la mancanza di fondi,
dettaglio fondamentale
per arrivare a Washington.

Dopo il suo ritiro
Buttigieg ha dichiarato
il suo sostegno a Joe Biden.

ESTERI
ESTERI

Brasile, affonda traghetto
Tragedia in Brasile dove,
dalle notizie fino ad ora pervenute,
sarebbero morte almeno 18 persone
e altre 30 sarebbero disperse,
a causa dell’affondamento di un traghetto
nella regione amazzonica.

Il traghetto stava trasportando i passeggeri
su uno degli affluenti
del Rio delle Amazzoni,
il fiume Jari,
quando si è rovesciato
per ragioni ancora non chiare.

I soccorritori
sono riusciti a salvare
46 persone.

Sul fatto sta indagando
la marina brasiliana,
ma si pensa che il battello
trasportasse un numero eccessivo di persone.

Purtroppo non è la prima tragedia
di questo tipo
in Brasile.
Nel 2007 infatti,
41 persone morirono
per l’affondamento di due traghetti
in due zone diverse del Brasile.

 SPORT
 SPORT

Coppa Italia, Juventus-Milan è stata rinviata a data da destinarsi
La semifinale di coppa
tra Juventus e Milan
non si giocherà.

La partita è infatti stata rinviata
a data da destinarsi.

La notizia
è stata comunicata
dalla regione Piemonte.

A causa dell’emergenza Corona virus
le istituzioni,
dopo essersi consultate
con le autorità scientifiche,
hanno deciso
di sospendere la partita
per ragioni di sicurezza.

Una decisione che annulla
quanto dichiarato
domenica sera dal presidente
della regione Piemonte, Alberto Cirio,
che aveva assicurato
lo svolgimento della partita.

Le nuove disposizioni
arrivano direttamente dal governo
e modificano
quanto stabilito in precedenza
dalle regioni.

La partita, quindi,
non si giocherà.
I tifosi dovranno attendere
nuove comunicazioni.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
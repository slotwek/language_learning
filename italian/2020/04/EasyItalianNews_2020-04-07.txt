Listen online as you read:

ESTERI
ESTERI

Australia, test di laboratorio su un farmaco che sconfigge il Covid-19
Un gruppo di ricercatori australiani
dell’Università Monash di Melbourne
ha condotto uno studio
sul farmaco Ivermectina,
e ha scoperto che può uccidere il coronavirus
in sole 48 ore.

Per ora si tratta soltanto
di un test di laboratorio
e deve essere confermato
sugli esseri umani.

Nel gruppo di ricerca
ci sono i due scienziati
che per primi hanno isolato il coronavirus
al di fuori della Cina.

Gli stessi ricercatori
hanno vinto il Premio Nobel
per la Medicina nel 2015
proprio per uno studio
sull’efficacia delle avermectine
di cui fa parte l’Ivermectina.

Questo tipo di medicinale
è stato infatti utilizzato
per sconfiggere epidemie
che colpiscono intere comunità.

Si tratta di un antiparassitario,
e il suo principio attivo
possiede importanti proprietà antivirali
molto preziose per contrastare
malattie gravi
come le febbri dengue,
zika e l’HIV.

scienze.fanpage.it

scienze.fanpage.it
ESTERI
ESTERI

Incendio a Chernobyl, alti i livelli di radioattività
Le autorità ucraine
sono impegnate nel contrastare
un incendio che,
da sabato 4 aprile,
interessa la zona di esclusione
attorno alla centrale nucleare
di Chernobyl.

Quest’ultima ha acquisito notorietà
dopo che uno dei suoi reattori
è esploso nel 1986,
contaminando gran parte d’Europa
e costringendo migliaia di persone
ad evacuare la zona,
che ancora oggi rimane
per la maggior parte disabitata.

L’incendio,
che si pensa essere doloso,
ha ormai consumato
oltre 20 ettari di area forestale,
e risulta essere accompagnato
da livelli preoccupanti
di radioattività.

Egor Firsov,
il capo del servizio
di ispezione ecologica locale,
ha postato un video
della misurazione radioattiva,
nel quale i livelli
superano di 16 volte
quelli standard.

130 vigili del fuoco
e due aerei
sono attualmente impiegati
per contenere le fiamme
che, nonostante le dichiarazioni rassicuranti
delle autorità,
sembrano presentare “difficoltà”
per gli agenti di soccorso.

 ITALIA
 ITALIA

Cambia la spesa italiana, boom farina e solidarietà
Sono cambiate
le abitudini alimentari degli italiani,
questa la conclusione
di uno studio Coop
che prende in considerazione
i mesi di febbraio e marzo scorsi.

Questo accade a causa
dell’emergenza coronavirus,
che ha costretto tutta Italia
a rimanere a casa.

I consumi alimentari
hanno registrato
una crescita media delle vendite
del 11,3%,
nonostante un graduale rallentamento
verso la fine di marzo.

Si diversificano anche i pasti,
infatti gli acquisti di farina
e lievito di birra
sono triplicati,
mentre sono diminuiti
quelli di pasta e riso.

Sono raddoppiati
anche gli acquisti
delle tinte per capelli,
e di agenti disinfettanti
quali amuchina e candeggina.

Con l’aumento delle vendite,
si sono moltiplicati
anche gli italiani
che scelgono di sostenere
iniziative di spesa solidale.

Un esempio che ha commosso la rete
è il ‘panaro solidale’ di Napoli,
un cesto lasciato per strada
dove chi se lo può permettere
deposita delle vivande
e chi ne ha bisogno
le prende.

ESTERI
ESTERI

 UK Home Office

La regina Elisabetta parla alla nazione
La regina Elisabetta II
ha parlato alla Gran Bretagna
in un discorso trasmesso in televisione
e durato 4 minuti.

Si è trattato di un momento storico
dato che nel corso del suo regno
la regina si è rivolta al paese,
al di fuori dell’abituale discorso natalizio,
solamente altre quattro volte.

Nel suo discorso
ha ringraziato il personale sanitario
per il loro lavoro,
e tutti coloro che rimangono a casa.

“Spero che chi verrà dopo di noi
possa dire dei britannici di questa generazione
che sono stati forti”
ha detto Elisabetta,
che ha concluso dichiarandosi certa
che in questa battaglia “prevarremo
e la vittoria apparterrà
a ciascuno di noi”.

La regina ha terminato il discorso
dicendo che presto
saremo in grado
di stare di nuovo
con i nostri amici e famigliari.

ESTERI
ESTERI

Messico, scontro a fuoco tra narcotrafficanti
Nello stato settentrionale messicano
di Chihuahua,
uno scontro a fuoco
tra narcotrafficanti
ha provocato la morte
di 19 persone.

La sparatoria è avvenuta
nella località di Madera,
tra uomini del gruppo Gente Nueva
del Cartello di Sinaloa
e altri del Cartello di Juárez.

La polizia
ha poi trovato sul posto
18 cadaveri
e 2 persone gravemente ferite,
una delle quali
è morta
poco dopo l’arrivo in ospedale.

Gli agenti hanno trovato anche
armi di grosso calibro,
veicoli e bombe a mano.

Il motivo dello scontro
sarebbe il controllo del territorio
del traffico di droga.

gds.it

gds.it

ESTERI
ESTERI

 Ole Bendik Kvisberg

La nipote di Bob Kennedy scomparsa in mare con il figlio
Maeve Kennedy Townsend McKean,
nipote di Bob Kennedy,
e il figlio Gideon di otto anni,
il 3 aprile sono usciti in canoa
nella baia di Chesapeake,
nello stato del Maryland,
e da allora non si hanno più loro tracce.

Dopo 26 ore ininterrotte di ricerche
via mare e via terra,
i soccorsi non parlano più
di salvataggio dei dispersi,
ma di “scomparsa”
e di un eventuale “recupero” dei corpi.

Maeve è figlia di Kathleen Kennedy Townsend,
a sua volta figlia di Bob Kennedy,
e pronipote del presidente JFK.

Maeve e il figlio,
se sono deceduti,
si aggiungono alla lunga lista delle vittime
della presunta “maledizione”
dei Kennedy,
che colpisce i suoi membri
dal lontano 1944.

Da Joseph,
fratello dei due famosi presidenti,
morto in un incidente aereo nel ’44,
passando per John e Bob,
sono molte le tragedie
che hanno colpito la famosa famiglia.

Solo lo scorso agosto
Saoirse, la bisnipote di Bob,
è morta suicida a 22 anni.

RELIGIONE
RELIGIONE

 iessi

Messa a porte aperte, a Frascati intervengono forze dell’ordine
Il vescovo di Frascati
rischia una sanzione
per aver celebrato
una messa a porte aperte
con dei fedeli presenti
all’interno della chiesa.

Gli agenti della polizia
sono dovuti intervenire
per interrompere la funzione
che il vescovo Martinelli
stava celebrando
nella Cattedrale di San Pietro
di Frascati.

Alla funzione religiosa
erano presenti
circa 50 fedeli,
soprattutto anziani.

Anche questi,
potrebbero essere sanzionati
per aver violato
le disposizioni di sicurezza
stabilite dallo stato.

Il vescovo
si è difeso dalle accuse
sostenendo che
le ampie navate della cattedrale
avrebbero permesso
di rispettare le distanze di sicurezza.

Tuttavia la messa
avrebbe dovuto svolgersi
a porte chiuse.

 CULTURA & SOCIETA’
 CULTURA & SOCIETA’

Amici: ha vinto Gaia
Si è conclusa l’edizione 2020
del popolare programma tv ‘Amici’
che ha visto trionfare
la cantante Gaia.

Gaia è arrivata prima
davanti al ballerino Javier.
Terza si è classificata
la cantante Giulia.

È la prima volta in 19 anni
che i finalisti non possono abbracciarsi
e che la finale
si svolge senza pubblico.

Gaia, che era arrivata seconda
nell’edizione 2016 di XFactor,
ha vinto il premio finale
di 150.000 euro
e il premio Tim Music
per la canzone più ascoltata
sulla piattaforma streaming.

Il ballerino Javier
si è comunque aggiudicato
i due premi da 50.000 euro
riservati alla categoria ballo.

Donations help us pay our writers and editorial staff. Click here to show your support!
Donations
Click here
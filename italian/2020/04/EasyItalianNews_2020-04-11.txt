Listen online as you read:

ESTERI
ESTERI

 Jackson Lanier

Stati Uniti, Bernie Sanders si ritira dalla corsa presidenziale
Bernie Sanders,
senatore del Vermont,
ha abbandonato la corsa
per la presidenza degli Stati Uniti d’America.

Sanders ha annunciato il suo ritiro
dalle primarie democratiche
il 7 aprile,
garantendo a Joe Biden,
ex vicepresidente,
la nomination democratica
che gli servirà
per sfidare Trump alle urne
il prossimo novembre.

Il senatore,
che già nel 2016 aveva condotto
una campagna presidenziale,
ha definito la sua decisione
come “molto difficile e dolorosa”.
Ha continuato scusandosi
con i suoi elettori,
e commentando:
“Vedo la crisi
che stringe la nazione,
aggravata da un presidente
che non vuole
o è incapace di fornire
una qualsiasi leadership credibile
e di fare il lavoro
che deve essere fatto.
Non posso, in buona coscienza,
continuare con una campagna
che non posso vincere”.

Biden, assicurando a Sanders
che darà importanza alla sua voce in futuro,
ha accolto la sua decisione
dichiarando: “Insieme
sconfiggeremo Donald Trump”.

ESTERI
ESTERI

 EU2017EE Estonian Presidency

“Die Welt” attacca l’Italia
Al Consiglio europeo
è in atto in questi giorni
l’importante trattativa sugli aiuti
da destinare ai paesi membri
per l’emergenza Coronavirus.

L’Italia e i paesi del Sud Europa
spingono per i Coronabond,
azioni emesse dalle casse europee
per sostenere economicamente gli stati,
e pagate da tutti gli stati membri.

Fortemente contrari a questa soluzione
sono i “falchi” tedeschi,
che dalle pagine del quotidiano ‘Die Welt’
scrivono: “Signora Merkel,
rimanga incrollabile!
[…] In Italia la mafia aspetta soltanto
una nuova pioggia di soldi da Bruxelles”.

Il giornale aggiunge
che questa soluzione
sarebbe “un affare in perdita miliardario
per i contribuenti tedeschi”.

Gli italiani, secondo il quotidiano
“devono essere controllati
dalla Commissione europea
e devono dimostrare di spendere
i soldi degli aiuti
esclusivamente per l’emergenza sanitaria”.

Il Ministro degli Esteri Di Maio
ha chiesto alla Merkel
di dissociarsi pubblicamente
dalle affermazioni del giornale
e ha dichiarato: “Questo non è un gioco.
[…] Le persone stanno morendo
e l’Europa ha il dovere di rispondere.
Serve un messaggio di unità,
e a chiederlo non è l’Italia,
ma tutto il popolo europeo”.

 ITALIA
 ITALIA

 Zavijavah

Caso Manduca: la Cassazione accoglie il ricorso dei figli
Marianna Manduca
è stata uccisa nel 2007
dall’ex marito
dopo che 12 denunce
erano state presentate
contro di lui.

I figli avevano ottenuto un risarcimento,
che poi la corte d’appello di Messina
aveva imposto loro di restituire
perché, secondo la corte,
l’omicidio era inevitabile
dato che l’uomo era determinato
a uccidere l’ex moglie.

La Corte di Cassazione ha però accolto
il ricorso dei figli
bocciando la tesi della corte di Messina
e ha ordinato un nuovo processo
alla corte d’appello di Catanzaro.

I figli non dovranno quindi restituire
i 250.000 euro di risarcimento ottenuti.

“E’ una sentenza storica,
una sentenza che finalmente fa giustizia
e dice cos’è un femminicidio.
Marianna venne abbandonata
dalle istituzioni
che dovevano proteggerla”
ha commentato l’avvocato dei figli.

palermo.repubblica.it

palermo.repubblica.it

ESTERI
ESTERI

Pacifico, il ciclone Harold causa danni e feriti
Il ciclone tropicale Harold
sta causando numerosi danni
alle isole del Pacifico,
tenendo in allerta
i servizi meteorologici locali
da inizio aprile.

All’inizio del mese,
il ciclone ha provocato 27 dispersi
nelle Isole Salomone.
Dopodiché è aumentato di potenza
fino a raggiungere la categoria 5,
prima di abbattersi su Vanatu.

Avanzando verso le Fiji,
ha causato numerosi danni e feriti,
dovuti a raffiche di vento
che hanno raggiunto
i 240 chilometri orari.

Il governo delle Fiji
ha esortato la popolazione
a mantenere le precauzioni
richieste dall’emergenza Coronavirus,
nonostante le condizioni meteorologiche.

Sono in stato di allerta
gli abitanti del regno polinesiano
di Tonga,
dove i forti venti
che hanno interrotto la corrente
preoccupano le autorità.

ESTERI
ESTERI

 JD Lasica

Il fondatore di Twitter dona un miliardo di dollari per emergenza Coronavirus
Nella classifica della generosità
degli imprenditori più ricchi del mondo
Jack Dorsey,
fondatore e CEO di Twitter,
si è guadagnato il primo posto.

Dorsey ha dichiarato
di voler donare 1 miliardo di dollari
per aiutare a superare
la crisi da Coronavirus.
Si tratta di circa il 30%
delle azioni della sua società
di pagamenti digitali Square.

Queste azioni finiranno
in una nuova società,
la “Start Small”,
e il loro valore dipenderà
dalle quotazioni in borsa.

Finita l’emergenza,
il fondo servirà a finanziare
“le migliori soluzioni di lungo termine
ai problemi esistenziali
che il mondo [dovrà] affrontare”,
come “la salute delle donne,
l’educazione
e il reddito universale”.

Prima di Dorsey hanno donato
importanti somme di denaro
anche Bill Gates e la moglie Melinda,
Mark Zuckerberg e la moglie Priscilla Chan
e Jeff Bezos.

 CULTURA & SOCIETA’
 CULTURA & SOCIETA’

Il 33% degli italiani non ha un pc o un tablet
In questo periodo di smart working
e didattica a distanza,
l’Istat, l’Istituto di statistica italiana,
ha analizzato i dati
relativi alla presenza di pc o tablet
nelle famiglie italiane.

Il quadro che ne esce
non è confortante:
secondo i dati del 2019
un terzo delle famiglie italiane
non possiede un pc o un tablet.

Il dato peggiora al sud,
dove 4 ragazzi su 10
non hanno un computer in famiglia.

Inoltre spesso bisogna condividere
i dispositivi:
il 47% delle famiglie italiane
ha un solo dispositivo.

I dati cambiano
a seconda della composizione
dei nuclei famigliari:
infatti il 70% delle famiglie
di soli anziani
non ha un computer,
mentre la percentuale scende al 14%
se c’è un minorenne in famiglia.

 CULTURA & SOCIETA’
 CULTURA & SOCIETA’

Usa: morta Linda Tripp, la talpa dello scandalo Lewinsky
E’ morta all’età di 70 anni
Linda Tripp, la “talpa”
dello scandalo Clinton-Lewinsky.

La Tripp,
morta a causa di un tumore al pancreas,
era diventata famosa
per aver consegnato
le registrazioni incriminanti
dello scandalo sessuale
che ha coinvolto l’ex presidente Bill Clinton.

Dopo essere diventata amica
di Monica Lewinsky,
apprese da questa
della sua relazione sessuale
con il presidente.

Linda Tripp iniziò quindi
a registrare le conversazioni
con la Lewinsky
e consegnò le prove
al consigliere indipendente Kenneth Starr,
che a quel tempo
stava conducendo le indagini
sui presunti illeciti di Clinton.

L’ex presidente fu quindi costretto
a ritrattare le sue precedenti dichiarazioni,
nelle quali affermava
di non aver avuto rapporti
con la Lewinsky,
e fu accusato di falsa testimonianza
sotto giuramento.

Clinton fu poi assolto
dal senato nel 1999
e la Tripp fu licenziata dal Pentagono
proprio nell’ultima giornata
di presidenza di questo.

La Tripp dichiarò più volte
di aver agito
per “dovere patriottico”.

Donations help us pay our writers and editorial staff. Click here to show your support!
Donations
Click here
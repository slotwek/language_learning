Listen online as you read:

ESTERI
ESTERI

Aereo con aiuti russi a New York
Un aereo carico di aiuti umanitari,
è atterrato all’aeroporto JFK
di New York.

Il grosso Antonov An-124
proviene dalla Russia,
come comunicato all’Onu
attraverso l’hashtag “#RussianHelps”
su Twitter.

L’aereo è stato accolto
dagli addetti della torre di controllo
con le parole:
“Ti ringraziamo sinceramente
per tutta l’assistenza
che stai portando”.

Il carico sarebbe il risultato
di un accordo
tra Donald Trump
e Vladimir Putin.

Tuttavia Mario Del Pero,
professore di International History
alla SciencesPo di Parigi,
riferisce che il carico arrivato
è in realtà un normale acquisto,
effettuato dagli Stati Uniti,
più che di un dono.

Secondo Del Pero,
si tratterebbe infatti
di una manovra di propaganda
a favore della Russia.

formiche.net

formiche.net

ESTERI
ESTERI
Biden: allentare sanzioni Usa all’Iran
Joe Biden,
attuale favorito
per diventare il prossimo candidato
nella corsa alla Casa Bianca,
ha chiesto di allentare
la stretta delle sanzioni economiche
nei paesi colpiti dall’epidemia.

Secondo Biden,
in un momento così delicato,
l’America dovrebbe pensare
a una riduzione delle sue sanzioni
soprattutto nei confronti
dell’Iran.

Questo permetterebbe di facilitare
le forniture di materiale medico
necessarie per combattere
l’attuale epidemia.

Biden ha infatti dichiarato:
“Questa pandemia mortale
non rispetta alcuna frontiera,
gli Stati Uniti dovrebbero prendere delle misure
per offrire l’aiuto che possiamo
alle nazioni più toccate dal virus”.

 ITALIA
 ITALIA

Danneggiato il laboratorio Covid al San Camillo
All’ospedale San Camillo di Roma
il laboratorio per effettuare test
per il Covid-19
è stato sabotato
proprio nel giorno dell’inaugurazione.

A darne notizia
è stato Alessio D’Amato,
assessore alla salute
della Regione Lazio
che ha così commentato l’accaduto:
“Un fatto gravissimo
che ci indigna.
È stata presentata denuncia ai carabinieri.”

Ad accorgersi del danno
è stato un tecnico di laboratorio
che ha constatato
che il computer per le analisi
è stato manomesso.

L’ospedale ha dichiarato
che si stanno coordinando
con la ditta produttrice delle apparecchiature
per poter averne di nuove
nel minor tempo possibile.

roma.repubblica.it

roma.repubblica.it

ESTERI
ESTERI

Corte UE condanna Polonia, Ungheria, Repubblica Ceca
La Corte di Giustizia dell’Unione Europea
ha accolto il ricorso
presentato dalla Commissione Europea
contro l’Ungheria,
la Polonia,
e la Repubblica Ceca,
colpevoli di non aver aderito
all’obbligo di ricollocazione
dei richiedenti asilo.

Tale obbligo
ha avuto origine nel 2015
per far fronte
alla crisi migratoria europea
e ricollocare
120 mila richiedenti asilo
dall’Italia e dalla Grecia
verso gli altri stati membri
dell’Unione.

Il 2 aprile
è stata dunque comunicata
la decisione della Corte
riguardo il mancato adempimento,
da parte dei tre stati membri,
degli “obblighi
ad essi incombenti
in forza del diritto dell’Unione”.

E’ stato inoltre constatato
che la Polonia e la Repubblica Ceca
risultano inadempienti
anche nei confronti
di un accordo antecedente
alla decisione del 2015
che prevedeva la ricollocazione
su base volontaria
di 40mila migranti.

SCIENZA
SCIENZA

 Emőke Dénes

Scoperto il nostro antenato più antico, risale a circa 800 mila anni fa
Grazie all’analisi delle proteine
presenti nello scheletro
di un “Homo Antecessor”
vecchio di 800 mila anni,
un gruppo di scienziati
guidati da Enrico Cappellini,
professore dell’Università di Copenaghen,
ha scoperto che questo
antichissimo “ominine”,
è “strettamente imparentato
con l’ultimo antenato comune
a Homo sapiens,
Neanderthal e Denisova”.

Fino ad oggi non era stato possibile
arrivare a questa conclusione
perché i resti di DNA presenti
nello scheletro in questione
non erano sufficienti
a ricostruire la genetica.

Ma, grazie al perfezionamento
dell’analisi della catena proteica,
gli studiosi danesi
hanno ottenuto la conferma
che le origini di noi Sapiens
sono molto più antiche.

Il fossile che ha permesso
questa scoperta epocale
era stato ritrovato nel 1994
dal paleoantropologo
José María Bermúdez de Castro
nella grotta di Gran Dolina,
nella Sierra de Atapuerca in Spagna.

leganerd.com

leganerd.com

 CULTURA & SOCIETA’
 CULTURA & SOCIETA’

In uscita su Netflix “La casa di carta 4”
Venerdì 3 aprile è uscita
su Netflix Italia
la quarta stagione de “La casa di carta”,
la serie spagnola
che ha spopolato in tutto il mondo.

Le imprese della banda di rapinatori
si erano interrotte
lo scorso luglio
durante i preparativi
del secondo colpo alla Banca di Spagna.

Il primo era stato quello vincente
alla zecca di Stato,
che aveva incollato agli schermi
il pubblico di Netflix
per ben 2 stagioni.
Netflix ha poi contato
34.355.956 account diversi
in collegamento
durante la stagione 3!

Il successo internazionale della serie
si deve alla piattaforma digitale,
che ha rimontato gli episodi
dividendoli in 4 stagioni
e prevedendo i sequel.

Nella seconda parte della rapina
alla Banca di Spagna,
secondo le anticipazioni,
sono presenti ulteriori riferimenti all’Italia,
come il canto partigiano “Bella Ciao”
della prima stagione,
ma questa volta tocca
a “Ti amo” di Umberto Tozzi
e “Centro di Gravità Permanente”
di Franco Battiato.

popcorntv.it

popcorntv.it
 SPORT
 SPORT

 motoracereports

Iannone squalificato per doping per 18 mesi
Il pilota di moto italiano Andrea Iannone
è stato squalificato per doping
per 18 mesi.

La squalifica parte
da dicembre dello scorso anno,
dato che la positività
è stata riscontrata a novembre,
e terminerà il 16 giugno 2021.

La Federazione Moto
ha riconosciuto che il pilota
non ha volontariamente assunto
il Drostanolone
ma che è stato vittima
di una contaminazione alimentare
mangiando della carne
in un ristorante.

Solitamente in casi simili
si ottiene un’assoluzione,
ma il pilota è stato invece squalificato.

Iannone ha annunciato il ricorso al Tas
(il Tribunale Arbitrale dello Sport)
e la sua scuderia
si è detta “sconcertata” per la squalifica.

sport.sky.it

sport.sky.it

Facciamo tantissimi auguri a Daniel, ideatore di Easy Italian News e Online Italian Club, che oggi compie gli anni!!
Facciamo tantissimi auguri a Daniel, ideatore di Easy Italian News e Online Italian Club, che oggi compie gli anni!!
Facciamo tantissimi auguri a Daniel, ideatore di Easy Italian News e Online Italian Club, che oggi compie gli anni!!
Donations help us pay our writers and editorial staff. Click here to show your support!
Donations
Click here
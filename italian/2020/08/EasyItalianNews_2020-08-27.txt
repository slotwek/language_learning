Listen online as you read:

ESTERI
ESTERI

Stati Uniti, scontri tra manifestanti e polizia dopo la morte di Jacob Blake
Il movimento ‘Black Lives Matter’
è sceso di nuovo in piazza
in numerose città americane
in seguito al ferimento di Jacob Blake,
un ragazzo afroamericano,
da parte delle forze dell’ordine.

Il 23 agosto Jacob Blake
è stato colpito
da sette proiettili alla schiena
durante un tentativo di arresto
della polizia di Kenosha,
nello stato del Wisconsin,
avvenuto davanti ai suoi tre figli
di 3, 5 e 8 anni.

Blake è ancora ricoverato in ospedale.
I medici hanno comunicato
che il 29enne sopravviverà,
ma che non sarà mai più in grado
di camminare.

Intanto, negli scontri
tra manifestanti e polizia a Kenosha,
una persona ha perso la vita
e altre tre sono rimasti ferite.

Trump ha minacciato di chiamare
la Guardia nazionale,
mentre la sorella di Blake
ha tenuto un discorso
presto diventato virale,
nel quale dichiara:
“Non sono triste,
non sono dispiaciuta.
Sono arrabbiata.”

 ITALIA
 ITALIA

Focolaio al Billionaire di Briatore
Un focolaio di contagiati Covid
si è sviluppato
al ‘Billionaire’ di Briatore,
famoso locale della Costa Smeralda
in Sardegna.

Almeno 63 dipendenti del locale
sono infatti stati trovati positivi
al tampone effettuato.

Lo stesso Briatore è positivo
ed è stato ricoverato
al San Raffaele di Milano.

Il locale è chiuso dal 17 agosto
dopo le ordinanze del governo
di chiusura delle discoteche.

Briatore si era scagliato
contro la decisione del governo
con una serie di video polemici.

Anche un altro storico locale della zona,
il ‘Sottovento’ ha chiuso
dopo che il suo proprietario
è stato ricoverato perché positivo.

ESTERI
ESTERI

 Dmitry Aleshkovskiy

Caso Navalny, l’ambasciata Usa chiede a Mosca un’inchiesta immediata
L’ambasciata americana
ha chiesto alla Russia
un’inchiesta immediata
sul presunto avvelenamento
di Alexei Navalny.

L’ipotesi dell’avvelenamento
sarebbe infatti stata confermata
dai medici tedeschi
dopo aver effettuato
esami approfonditi.

L’ambasciatore Usa in Russia
ha quindi chiesto
“un’inchiesta immediata,
completa e trasparente
da parte delle autorità russe”.

Anche il segretario di stato americano,
Mike Pompeo,
si è detto profondamente preoccupato
dalla vicenda,
e ha offerto piena assistenza
per le indagini.

Gli Usa si sono detti anche pronti
a prendere misure molto drastiche
nei confronti della Russia
se l’ipotesi dell’avvelenamento
venisse confermata.

Secondo il Cremlino, invece,
i medici tedeschi
hanno avuto “troppa fretta”
nell’effettuare la loro diagnosi.

Il portavoce di Putin
ha quindi commentato:
“Queste accuse
non possono assolutamente
essere vere.
Non intendiamo
prenderle sul serio”.

ESTERI
ESTERI

Incendi in California, il governatore dichiara lo stato di emergenza
Centinaia di incendi
stanno ormai devastando la California,
e molti residenti
hanno dovuto abbandonare
le proprie case.
A favorire il propagarsi delle fiamme
sarebbero stati i numerosissimi fulmini,
le temperature record
degli ultimi giorni,
e i venti fortissimi.

Gli incendi stanno interessando
il nord dello stato:
in due giorni
nelle contee di Santa Clara,
Alameda, Contra Costa,
San Joaquin e Stanislaus
le fiamme di una ventina di roghi
hanno distrutto un’area
di 100mila chilometri quadrati.
A causa del fumo e della cenere,
la baia di San Francisco
ha registrato la peggior qualità dell’aria al mondo.

Anche i vigili del fuoco
faticano a svolgere il proprio lavoro:
novemila unità
stanno lavorando incessantemente,
ma sembra non bastare
per domare i roghi,
che rischiano di arrivare
fino alla famosa regione dei vini, Napa.
Per questo la California
ha chiesto sostegno agli stati vicini:
Arizona e Nevada hanno inviato attrezzature,
mentre il Texas ha inviato
squadre antincendio.

 SALUTE
 SALUTE

Africa libera dalla poliomielite
Il 25 agosto 2020
è un giorno di importanza storica
che ha visto il continente africano
finalmente libero dalla poliomielite
dopo anni di finanziamenti
e vaccinazioni a tappeto.

La poliomielite
è una malattia virale e infettiva
che prende di mira
soprattutto i più giovani,
attaccando il sistema nervoso
e il midollo spinale
paralizzando irreversibilmente
le sue vittime.

Vaccinare oltre il 95% della popolazione
si è rivelata essere
la tattica migliore
secondo l’Africa Regional Certification Commission,
l’organizzazione il cui compito
era eliminare la poliomielite
dall’Africa.

Gli ultimi paesi a fermare
la diffusione della malattia
sono stati la Nigeria e il Camerun.
Attualmente però
vi sono ancora due paesi al mondo
ove il poliovirus è ancora presente:
l’Afghanistan e il Pakistan.

Ghebreyesus, il direttore dell’Oms,
ha commentato:
“Questo è uno dei più grandi risultati
per la salute pubblica,
che dimostra che con la scienza
e la solidarietà
possiamo sconfiggere i virus
e salvare vite umane”.

 CULTURA & SOCIETA’
 CULTURA & SOCIETA’

 Rainier Brunet-Guilly

Festival di Berlino: niente più premi distinti per genere
I direttori dell’edizione 2021
del Festival di Berlino,
l’olandese Mariette Rissenbeek
e l’italiano Carlo Chatrian,
confermano che la manifestazione
si terrà in presenza,
nonostante il Covid-19.

La grande novità
della prossima edizione
consiste nella tipologia
dei premi assegnati.
Infatti il premio per la migliore attrice
e il migliore attore
saranno sostituiti dall’Orso d’argento
per la migliore interpretazione protagonista
e quello per la migliore interpretazione
non protagonista.

Così – spiegano i direttori –
si darà un segnale di maggiore sensibilità
sulle questioni di genere
nell’industria cinematografica.

L’Alfred Bauer Prize,
è invece temporaneamente sospeso
per i sospetti legami con il nazismo
emersi recentemente
sul conto del fondatore del festival,
a cui appunto è intitolato il premio.

Tra gli italiani vincitori dell’Orso d’argento
come migliori attrici e attori
in oltre trent’anni di Berlinale
si ricordano:
Anna Magnani, Monica Vitti,
Gian Maria Volonté, Alberto Sordi
ed Elio Germano.
Sophia Loren e Claudia Cardinale
hanno ricevuto l’Orso d’oro alla carriera
rispettivamente nel 1994
e nel 2002.

 CULTURA & SOCIETA’
 CULTURA & SOCIETA’

 Cortesía FICG25 / Michel Amado Carpio

Matt Dillon entra nella giuria del festival di Venezia
L’attore Matt Dillon
farà parte della giuria
della mostra internazionale
d’arte cinematografica di Venezia.

Sostituirà Cristi Puiu,
regista rumeno,
che purtroppo non potrà partecipare.

Dillon è uno degli attori
più apprezzati negli Stati Uniti.
Si è fatto conoscere
grazie al film
“I ragazzi della 56esima strada”,
ma il suo talento è emerso
anche nei ruoli comici
come ad esempio “Tutti pazzi per Mary”.

Dillon ha anche debuttato come regista
con il film “City of Ghosts”
interpretato da Gerard Depardieu.

spettacoli.tiscali.it

spettacoli.tiscali.it

Donations help us pay our writers and editorial staff. Click here to show your support!
Donations
Click here
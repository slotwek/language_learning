Listen online as you read:

ESTERI
ESTERI

 Dmitry Aleshkovskiy

Russia, leader dell’opposizione ricoverato per avvelenamento

Alexej Navalnyj,
leader dell’opposizione russa,
è stato ricoverato
per un sospetto avvelenamento.

Navalnyj si è sentito male
a bordo di un aereo diretto a Mosca.
Il pilota ha quindi effettuato
un atterraggio d’emergenza
per permettere ai soccorsi
di prelevare l’uomo.

La sua portavoce, Kira Yarmish,
ha dichiarato:
“Pensiamo che Alexej
sia stato avvelenato
con qualcosa mescolato nel suo tè.
Questa è l’unica cosa
che ha bevuto questa mattina.”

Le condizioni di Navalnyj
sembrano essere gravi.
L’uomo è in coma
e necessita di un ventilatore
per poter respirare.

Tuttavia, secondo la Yarmish
i medici “stanno prendendo tempo”
e non si esprimono chiaramente
sulle condizioni dell’attivista.

Per questo motivo
è stato chiesto un permesso
per poter curare Navalnyj all’estero.

Questa non è la prima disavventura
per Navalnyj.
L’avvocato e attivista 44enne
ha già subito altri attacchi
e ha trascorso diversi periodi in carcere
per aver organizzato
delle proteste contro il Cremlino.

ESTERI
ESTERI

Steve Bannon, braccio destro di Trump, arrestato per frode

Steve Bannon,
ex braccio destro di Donald Trump
e voce della destra repubblicana,
è stato arrestato
con l’accusa di frode
per aver utilizzato a scopo personale
i fondi raccolti
durante la campagna
“Costruiamo il muro”.

Grazie all’immane raccolta,
tra il 2018 e il 2019
il progetto del muro “anti-migranti”
al confine con il Messico
ha incassato
più di 25 milioni di dollari.

Bannon era stato incaricato
di occuparsi del deposito dei soldi
presso un conto bancario
espressamente creato.

Allo scopo era stata fondata
un’organizzazione no profit.
Da questa associazione
Bannon ha ricevuto
più di un milione di dollari,
e molti di questi soldi li ha utilizzati
per le sue spese personali,
tradendo la promessa fatta agli americani
di destinare il 100% delle loro donazioni
alla costruzione del muro.

L’accusa è raccolta
in “un documento di 24 pagine
della Corte del Distretto Sud di New York,
firmato dalla procuratrice Audrey Strauss”.
Trump, dal suo canto,
nega qualsiasi ulteriore rapporto con Bannon
dal giorno del suo insediamento
alla Casa Bianca.

ESTERI
ESTERI

 Maxim B.

Israele, migliaia protestano contro le violenze sessuali

Sono migliaia le persone
radunate nelle piazze di Israele
per dimostrare solidarietà
alle vittime di violenze sessuali
e protestare contro l’inefficienza del sistema.

Il caso che ha sconvolto il paese,
dando vita alle numerose proteste,
è avvenuto lo scorso 12 agosto
in un villaggio vacanze a Eilat,
sulla costa del Mar Rosso.
Una ragazza di 16 anni
è stata stuprata
in una camera dell’hotel dove risiedeva
da un gruppo di uomini che,
secondo le indagini,
sarebbe stato composto di 30 individui.

I manifestanti radunatisi
nelle piazze di Gerusalemme
protestano a nome delle migliaia di donne
che sono bersaglio di aggressioni
ogni anno.

Revital, una nota attivista israeliana,
ha dichiarato che la fiducia del popolo nel sistema
è inesistente,
perciò molte donne non denunciano
le aggressioni subite.
“L’85% delle denunce
presentate alla polizia
viene chiuso dalla procura
e solo il 3%
si risolve in una condanna”
conferma, esortando il governo
a rendere disponibili fondi
per combattere le violenze
e per garantire la riabilitazione
sociale e psicologica delle vittime.

 ITALIA
 ITALIA

 Arbalete

Deraglia treno in Lombardia

A Carnate, in Brianza,
un treno è deragliato
dopo aver percorso 10 km
senza nessuno del personale
a bordo.

Il treno si è avviato da solo,
forse grazie a una leggera pendenza
e al freno non inserito,
dopo che a una stazione
macchinista e capotreno
erano scesi dal mezzo
per fare una pausa.

Dopo aver percorso 10 km,
3 dei 7 vagoni sono deragliati
in seguito al dirottamento del convoglio
su un binario morto,
provocando il leggero ferimento
dell’unico passeggero a bordo.

È stata aperta un’inchiesta
per accertare le cause dell’incidente
e macchinista e capotreno
sono stati sospesi
in via cautelare.

milano.repubblica.it

milano.repubblica.it

ESTERI
ESTERI

 Maxim B.

Protesta degli studenti in Thailandia contro il governo

Sono migliaia gli studenti
di università e scuole superiori
che nelle ultime settimane
protestano per una riforma della monarchia.
Per poter manifestare
le loro aspirazioni democratiche,
i giovani tailandesi sono ricorsi
a dei singolari travestimenti.

Bacchette di Harry Potter,
costumi con sciarpe gialle e rosse
che richiamano i colori di Hogwarts,
il riferimento al re con l’espressione
riservata a Lord Voldemort:
«Colui che non dev’essere nominato».
Il loro leader si fa chiamare Pinguino,
e il saluto è quello di Hunger Games,
con tre dita unite.

La protesta è stata un raduno pacifico
che risulta essere il più numeroso
dal colpo di stato militare del 2014.

I giovani manifestanti chiedono
lo scioglimento del governo
guidato dal generale Prayuth Chan-o-cha,
una nuova costituzione più democratica.

I dimostranti hanno proposto, inoltre,
una lista di riforme della monarchia
fra cui l’abolizione
del divieto di critica ai regnanti,
il taglio del budget alla famiglia reale
e la fine dell’interferenza politica diretta
del re.

ECONOMIA
ECONOMIA

Record Apple, vale 2.000 miliardi di dollari

Apple è la prima società americana
a raggiungere un valore
di 2.000 miliardi di dollari.

Soltanto 2 anni prima
era entrata tra le società
ad aver raggiunto
il valore di 1.000 miliardi.

Adesso, dopo un rialzo del suo valore
del 60% solo nell’ultimo anno,
la “mela” ha raggiunto
il valore più alto mai registrato
da una società Usa.

L’incredibile valore
rappresenta quasi
l’intero Pil italiano del 2019.

Sempre più distanti
Microsoft e Amazon.
Le due società
valgono infatti “soltanto”
1.600 miliardi di dollari.

Le azioni di Apple
sono attualmente
tra le più quotate in borsa
dopo che queste
sono state messe in vendita.

AMBIENTE
AMBIENTE

 Digitalsignal

I vecchi telefoni che salvano le foreste pluviali

E’ un’idea di importanza significativa
per la lotta al cambiamento climatico
quella brevettata da Topher White,
a capo dell’organizzazione
Rainforest Connection.

L’impresa si occupa di riciclare
vecchi telefonini
e di incorporarli in una specie di corona
incastonata in un pannello solare,
quasi a forma di fiore.

Questi dispositivi vengono poi posti
sugli alberi della foresta pluviale
e registrano ogni rumore
giorno e notte.
I dati raccolti vengono inviati
ai server dell’organizzazione,
che li analizzano
per individuare rumori sospetti
esterni alla natura.

Tra questi, i più pericolosi
sono quelli delle motoseghe
o le voci dei taglialegna,
che spesso si recano illegalmente
nella foresta
e contribuiscono enormemente
alla disboscamento delle foreste pluviali.

La Rainforest Connection
procede quindi a identificare
i rumori individuati dai vecchi telefoni,
e ad allertare immediatamente le autorità
o organizzazioni responsabili.

Si tratta di un enorme contributo
per la sorveglianza
e protezione dell’ecosistema.

Secondo il Wwf, infatti,
le foreste pluviali
perdono 18,7 milioni di acri ogni anno,
un ritmo che non può  essere sostenuto a lungo.

 CULTURA & SOCIETA’
 CULTURA & SOCIETA’

 Deanna

Un formaggio dalle antiche origini

Esistono diverse versioni
del formaggio pecorino,
ma quella più famosa
è il Pecorino Romano.

E’ un formaggio a pasta dura,
di media e lunga stagionatura,
che si produce nel Lazio
ma anche in Sardegna.

Il Pecorino Romano
è uno dei formaggi più antichi
della penisola italiana:
nell’Antica Roma costituiva l’alimento base
dei pasti dei legionari,
gli uomini delle forze militari.
Veniva servito insieme al pane
e alla zuppa di farro,
e in quantità precise: solo 27 grammi!

Questo formaggio ha un aroma intenso
e un sapore salato.

Infatti, è principalmente utilizzato grattugiato
come condimento per la pasta.
In alternativa, può essere mangiato
come formaggio da tavola,
abbinato alle fave, alla cicoria,
ai broccoli o alle patate.

Il Pecorino Romano
ha tante proprietà nutrizionali:
contiene sali minerali
(sodio, calcio e fosforo)
ed è privo di glutine.

All’estero, in particolare nel Nord America,
è molto diffuso
ed è chiamato semplicemente
“formaggio romano”. 

Donations help us pay our writers and editorial staff. Click here to show your support!
Donations
Click here
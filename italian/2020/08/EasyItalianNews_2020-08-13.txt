Listen online as you read:

ESTERI
ESTERI

Stati Uniti, Biden sceglie Kamala Harris come vicepresidente
Dopo una lunga ricerca
avvolta nella segretezza,
l’11 agosto
il candidato alla presidenza americana
Joe Biden ha annunciato
di aver scelto Kamala Harris
per la vicepresidenza.

Si tratta di una decisione
di importanza storica
in quanto la Harris
è la prima donna afroamericana
a essere nominata come vicepresidente
nella storia degli Stati Uniti.

Kamala Harris, che ha cominciato
la propria carriera politica nel 2003,
ha ora 55 anni,
ed è attualmente senatrice della California.

Definita da molti
pragmatica e moderata,
e da Biden stesso
come “intelligente, tosta
e pronta per essere leader”,
la Harris è considerata
una candidata sicura
per la nomination democratica.

Lei dal canto suo
si è dichiarata onorata dell’incarico,
e ha voluto aggiungere che,
se eletto presidente,
Joe Biden “costruirà un’America
che sarà all’altezza dei nostri ideali”.

La nomination democratica
verrà formalmente accettata
dalla Harris e da Biden
durante la convention democratica
della prossima settimana,
e il voto decisivo,
quando Biden sfiderà Trump alle urne,
si terrà il prossimo novembre.

ESTERI
ESTERI

 Serge Serebro, Vitebsk Popular News

Proteste in Bielorussia dopo le elezioni
Si sono svolte le elezioni presidenziali
in Bielorussia
ed è stato rieletto
con l’80% delle preferenze
Lukashenko
giunto così al suo sesto mandato.

Dopo che i risultati
sono stati resi noti
migliaia di persone
si sono riversate nelle strade
per protestare contro presunti brogli.

Il bilancio è di 1 morto
(notizia poi smentita dalle autorità),
200 feriti e 3000 persone arrestate:
il governo accusa paesi stranieri
di interferenza,
mentre dall’UE giungono condanne
per la violenza contro i manifestanti.

La leader dell’opposizione Tikhanovskaya
non ha accetto l’esito del voto
e ha chiesto un riconteggio
per poi rifugiarsi in Lituania,
dopo che le autorità avevano provato
a trattenerla.

 ITALIA
 ITALIA

 Пресс-служба Президента Российской Федерации, Kremlin.ru

Taranto, ballo dei marinai fa il giro dei social
Il “balletto di marinai”,
che sui social ha scatenato
sia risate che polemiche,
ha fatto il giro d’Italia
negli ultimi giorni.

Esso vede la marina militare
della scuola per sottufficiali di San Vito,
a Taranto,
all’interno della caserma
cimentarsi nella coreografia
di Jerusalema.
Quest’ultima,
una canzone molto popolare
sul social TikTok,
è stata accompagnata
dai passi ben studiati
della tenente di vascello,
che ha guidato le danze.

Nonostante le reazioni
soprattutto divertite del pubblico,
la condivisione del video sui social
ha messo la tenente di vascello
a rischio di un procedimento disciplinare
per aver compromesso
l’immagine delle Forze armate
tramite la sua partecipazione
a un evento definito “deplorevole
nella forma e nella sostanza”.

La tenente ha dichiarato
di non aver fatto nulla di male,
aggiungendo che le sue azioni
erano volte a sollevare lo spirito
della marina,
che a causa della pandemia
è rimasta isolata per precauzione.

Nonostante ciò,
la decisione finale
spetterà ai vertici
delle Forze armate.

ESTERI
ESTERI

 Alex Proimos

Spari fuori dalla Casa Bianca
Attimi di paura alla Casa Bianca.
Donald Trump,
a causa di una sparatoria
avvenuta fuori dalla Casa Bianca,
è stato allontanato dalla sala stampa
pochi minuti dopo l’inizio
della conferenza stampa
relativa al coronavirus.

Un agente del secret service
avrebbe sparato a un sospetto armato
che è stato immediatamente
trasportato in ospedale.

Tutto è avvenuto molto rapidamente:
Trump era appena salito sul podio
quando un agente lo ha interrotto
e lo ha scortato
mentre abbandonava la stanza
e raggiungeva lo studio ovale.

Poco dopo Trump è rientrato
e ha spiegato la situazione ai giornalisti,
specificando che la sparatoria
non era rivolta a lui
e che il sospetto era stato fermato.

Successivamente ha parlato
dell’argomento fulcro della conferenza:
il coronavirus e la gestione del contagio
da parte degli Stati Uniti d’America.

video.corriere.it

video.corriere.it
AMBIENTE
AMBIENTE

Ad alcuni animali negli zoo mancano le persone
Molti zoo del mondo
sono stati chiusi
a causa delle restrizioni
per il coronavirus,
e le persone che ci lavorano
si sono ingegnate in vari modi
per non far “soffrire la solitudine”
ad alcuni animali.

Infatti il comportamento
degli animali degli zoo
è cambiato durante i mesi di chiusura,
segno che si erano accorti
dell’assenza dei visitatori.
Di conseguenza alcuni di loro
erano meno attivi
o mangiavano meno.

L’effetto si è visto in particolare
sulle scimmie,
per esempio su Jax,
un mandrillo che vive
nello zoo di Phoenix, in Arizona.
Normalmente Jax salta
e si muove nel suo spazio
quando vede i visitatori
dall’altra parte del vetro,
ma durante i mesi di chiusura
passava la maggior parte del tempo disteso,
senza fare nulla.

Per questo Mary Yoder,
responsabile dei primati dello zoo,
gli ha fatto visita più spesso,
parlandogli e pranzando di fronte a lui.
Col tempo queste visite
sembrano aver avuto effetto
perché Jax ha ripreso a muoversi
e a saltare,
oltre che a mostrare i denti a Yoder,
che per i mandrilli
è un modo di dimostrare socievolezza.

Yoder ha detto
che l’esperienza della pandemia
ha insegnato a chi lavora negli zoo
che gli animali prestano attenzione ai visitatori
molto più di quanto si pensasse.

 CULTURA & SOCIETA’
 CULTURA & SOCIETA’

 Giorgio Galeotti

A Firenze nascerà il Museo della lingua italiana
Il ministro per i Beni e le attività culturali
Dario Franceschini
ha annunciato lo stanziamento
di 12 milioni di euro
per realizzare due opere a Firenze:
la loggia progettata nel 1999
da Arata Isozaki e Andrea Maffei
per ampliare lo spazio espositivo
della galleria degli Uffizi,
e il Museo della Lingua Italiana,
nel complesso di Santa Maria Novella.

Il Museo vedrà la luce
alla vigilia delle celebrazioni
per i 700 anni dalla morte di Dante.
Sarà un museo con moderne tecnologie,
e si rivolgerà a giovani, scuole
e ai milioni di visitatori
che – dice il sindaco Nardella –
“avranno una ragione in più
per tornare presto nella nostra città”.

Nardella si è detto soddisfatto
del consenso definitivo alle opere.
Ha inoltre dichiarato
che il museo avrà lo scopo
di promuovere e divulgare
“quell’immenso patrimonio culturale vivente
che è la lingua italiana,
tra le più parlate
e studiate al mondo”.

Firenze non poteva che essere
il luogo d’elezione del Museo,
dove dal 1583
ha sede l’Accademia della Crusca,
la più antica accademia linguistica del mondo.

firenze.repubblica.it

firenze.repubblica.it
 CULTURA & SOCIETA’
 CULTURA & SOCIETA’

 Eva Rinaldi

Dwayne “The Rock” Johnson è l’attore più pagato del 2020
E’ Dwayne Johnson,
alias “The Rock”,
l’attore più pagato
del 2020.

Con un incasso
di 87,5 milioni di dollari,
Dwayne Johnson è l’attore più pagato
per il secondo anno consecutivo.

A seguire,
rispettivamente al secondo
e al terzo posto,
si trovano
Ryan Reynolds,
che ha incassato
71,5 milioni di dollari,
e Mark Wahlberg,
con un guadagno
di 58 milioni.

Forbes ha calcolato
che i 10 attori più pagati
hanno guadagnato complessivamente
545,5 milioni di dollari.

Più di un quarto
di questa somma
proviene da Netflix,
che ha fatto incassare
140,5 milioni di dollari
agli attori della lista.

Lo stesso Dwayne Johnson
ha incassato infatti
23,5 milioni
soltanto grazie a Netflix.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Israele ed Emirati Arabi, accordo mette fine ad annessione Cisgiordania
Significativo l’accordo
raggiunto il 13 agosto
tra Israele ed Emirati Arabi Uniti,
il quale si propone
di normalizzare i rapporti diplomatici
tra le due nazioni.

Il mediatore,
in questo caso,
è stato Donald Trump:
il presidente americano
ha infatti dichiarato
che tra qualche settimana
si terrà a Washington un incontro
per formalizzare un accordo di pace.

In questo scenario,
Israele avrebbe accettato
di non procedere
con l’annessione della Cisgiordania,
sebbene non sia chiaro
per quanto tempo.

Trump ha definito la promessa israeliana
come “una grande concessione”,
ma in Medio Oriente
molti sembrano pensarla diversamente
ritenendo impossibile perdonare
e “il regime criminale di Israele”.

Intanto, però,
sono già in programma
gli incontri per la firma
di vari accordi bilaterali
tra Israele ed Emirati Arabi Uniti.

ESTERI
ESTERI

 Γιώργος Α. Παπανδρέου Πρωθυπουργός της Ελλάδας

La figlia di Erdogan difende la convenzione di Istanbul contro la violenza sulle donne
Negli ultimi giorni
si sono moltiplicate
le manifestazioni femministe
contro le pressioni
degli ultraconservatori islamisti
perché la Turchia si ritiri dal protocollo
previsto dalla Convenzione di Istanbul.

Dopo la sua approvazione nel 2011
a Istanbul,
la Turchia fu il primo Paese
a ratificare il protocollo
di protezione delle donne
contro “ogni tipo di violenza”,
che tuttavia ora potrebbe abbandonare.

Ora, in difesa della Convenzione
si è schierata pubblicamente
anche l’associazione
di donne islamiche Kadem,
la cui vicepresidente è Sumeyye Erdogan,
la più giovane dei figli del presidente.

Sottolineando l’importanza della Convenzione,
l’associazione respinge le critiche
sulle presunte minacce
alla famiglia tradizionale turca.

In Turchia
il problema della violenza
contro le donne
resta allarmante.
Nel 2019, denuncia la piattaforma
‘Fermiamo i femminicidi’,
si è registrato il record negativo
di 474 vittime.

 CULTURA & SOCIETA’
 CULTURA & SOCIETA’

 Donniedarko1983

Il Ferragosto in Italia
Il Ferragosto si festeggia
il 15 agosto
ed è una festa tradizionale italiana.

Il nome deriva da “feriae Augustii”
(dal latino, “riposo di Augusto”),
una festività risalente al 18 a.C.
per celebrare la fine
dei principali lavori agricoli.
In seguito la Chiesa Cattolica
decise di far coincidere questa usanza laica
con quella religiosa
dell’Assunzione di Maria.

I festeggiamenti anticamente
consistevano in corse di cavalli
e di altri animali
come buoi, asini e muli
che solo il 15 agosto
venivano dispensati
dal lavoro nei campi,
e addirittura agghindati con fiori.

In Italia ogni anno si festeggia
il giorno centrale dell’estate
con tantissime sagre,
spettacoli, concerti,
mercati ed eventi
in montagna o al mare.

Quest’anno, a causa dell’emergenza covid-19,
molti eventi però sono stati annullati,
mentre in altri casi
occorrerà rispettare
le norme di sicurezza previste.

ESTERI
ESTERI

 Rosser1954

Treno deraglia in Scozia
A Stonehaven, nell’Aberdeenshire,
un treno è deragliato
causando la morte
di 3 persone.

Non è ancora chiara
la dinamica dell’incidente.

Secondo le prime ricostruzioni,
il deragliamento potrebbe
essere stato causato
dal maltempo dei giorni precedenti.

Le forti piogge
hanno infatti provocato
una frana.

Le notizie non sono ancora chiare
a causa dell’inaccessibilità
del luogo dell’incidente.

La Premier scozzese, Nicola Sturgeon,
ha commentato l’accaduto
definendolo “estremamente grave”.

Fortunatamente i danni
sono stati limitati
dalle limitazioni al numero di passeggeri
imposte a causa dell’emergenza covid.
Sul treno, infatti,
viaggiava un numero ridotto
di passeggeri.

 CULTURA & SOCIETA’
 CULTURA & SOCIETA’

Giornata internazionale dei mancini
Durante l’anno devono affrontare
una vita pensata
per chi usa la mano destra,
ma dal 1992,
il 13 agosto i mancini celebrano
la loro “riscossa”.

Poco meno di trent’anni fa
il Left Handers Club
inaugurò questa giornata
per riscattare quella parte della popolazione,
circa il 10%,
da sempre considerata portatrice
di un difetto fisico da correggere.

Oggi i mancini non sono più obbligati
ad adeguarsi all’uso della mano destra.

Molti studi hanno dimostrato
che i due emisferi del loro cervello
“sono più strettamente connessi”.
Quindi sono più bravi
nella risoluzione di problemi complessi,
come ha dimostrato uno studio del 2017
svolto su un campione
di circa duemila studenti italiani.

I mancini inoltre sono portati
a parlare in pubblico.
Altre ricerche hanno evidenziato
come siano più abili negli sport interattivi,
che richiedono reattività,
come il ping-pong o la pallacanestro,
e sono forti anche nel pugilato
e nelle arti marziali.

Tra i mancini famosi di oggi
ci sono Barack Obama, Bill Gates,
Mark Zuckerberg, il principe William,
Paul McCartney e Angelina Jolie.
Nel passato invece spiccano
i nomi di Marie Curie, Albert Einstein,
Leonardo Da Vinci e Vincent Van Gogh.

 SPORT
 SPORT

Le scarpe di Michael Jordan all’asta per 615.000 dollari
Un paio di ‘Air Jordan 1′
appartenute a Michael Jordan
sono state vendute
per l’incredibile cifra
di 615.000 dollari.

Le scarpe,
vendute a un’asta di Christie’s,
sono state indossate da Jordan
nel 1985
durante un’esibizione in Italia.

Durante la partita,
un’amichevole organizzata
per il tour promozionale delle Air Jordan,
il campione mandò in frantumi il tabellone
con una schiacciata.

Le scarpe sono la testimonianza
di quel gesto epico:
nella suola della scarpa sinistra
si trova ancora
uno dei pezzi di vetro
calpestati da Jordan.

Caitlin Donovan, responsabile delle vendite
di borse e scarpe di Christie’s,
ha commentato:
“E’ stato un momento iconico
nella storia dello sport”.

 SPORT
 SPORT

Atalanta eliminata dalla Champions League
L’Atalanta sfiora l’impresa
in Champions League
ma vede sfumare
la qualificazione alle semifinali
negli ultimi minuti.

La Dea, nella partita dei quarti
contro il PSG,
era infatti riuscita
a passare in vantaggio
nel primo tempo
grazie a una rete di Pasalic.

I nerazzurri sono riusciti
a mantenere il vantaggio
fino alla fine della partita,
nonostante il PSG avesse avuto
diverse occasioni di pareggiare
grazie soprattutto a Neymar e Mbappé.

Proprio allo scadere del secondo tempo
i transalpini hanno trovato
la rete del pareggio
per poi passare in vantaggio
nel recupero del secondo tempo.
Resta comunque la soddisfazione
per un cammino in Champions
che in pochi avrebbero saputo pronosticare
a inizio stagione.

I parigini affronteranno ora
in semifinale il Lipsia.

 CULTURA & SOCIETA’
 CULTURA & SOCIETA’

Parmigiano Reggiano: un mix di storia, bontà e passione
Tra i prodotti tipici
della regione Emilia-Romagna
c’è il Parmigiano Reggiano,
che si produce nella zona tra
Parma, Reggio Emilia,
Modena, Bologna e Mantova.

Nato circa 900-1000 anni fa,
il Parmigiano Reggiano è il risultato
della lavorazione del latte vaccino
parzialmente scremato:
non contiene grassi,
ha molte proteine
ed è anche ricco di calcio e sodio.

Grazie alle sue proprietà,
è il formaggio consigliato agli sportivi
e alle persone che hanno problemi intestinali.

Solitamente il Parmigiano Reggiano
è utilizzato grattugiato
come condimento per la pasta
e per le zuppe,
oppure si mangia da solo.
Si abbina però
anche alle verdure crude,
come pomodorini e sedano,
negli aperitivi
e a piatti a base di carne e di pesce.

È possibile visitare i caseifici
presenti sul territorio
e vivere un’esperienza unica,
conoscendo le varie fasi della produzione
e gustando i sapori tipici della tradizione.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Adam Ward

Lockdown in Galles
Il Galles entra nuovamente
in lockdown.

Dal 23 ottobre
fino al 9 novembre
tutte le attività non essenziali
rimarranno chiuse.

Quindi tutte le attività commerciali,
quelle dell’intrattenimento,
del turismo, della ristorazione,
rimarranno bloccate
fino alla fine del lockdown.

Rimarranno aperte
soltanto le strutture per l’infanzia
e le scuole primarie.

Per le aziende
e per i lavoratori
che rimarranno inattivi
a causa del blocco delle attività
è stato previsto un pacchetto di assistenza
da 294 milioni di sterline.

L’obiettivo,
secondo il primo ministro Mark Drakefors,
è quello di dare ai contagi
uno choc “breve ma intenso”
per fermarne la crescita costante.

Per Drakefors
questo è l’unico modo
per permettere ai cittadini
di passare un natale
senza restrizioni.

 ITALIA
 ITALIA

Gli italiani analfabeti funzionali
Nel nostro paese
una buona parte della popolazione
è incapace di comprendere adeguatamente
un articolo di giornale
e conosce solo superficialmente
gli eventi storici,
politici, scientifici,
sociali ed economici
anche del proprio paese.

Secondo un’indagine Piaac-Ocse,
in Italia il 28% della popolazione
tra i 16 e i 65 anni
è analfabeta funzionale.
Il numero risulta tra i più alti in Europa.

Un analfabeta funzionale
è quotidianamente esposto
al rischio di condizionamenti dall’esterno
e alle fake news.

L’informazione superficiale
tramite il digitale,
e l’incapacità di tante persone
di capire i contenuti
di cosa sta leggendo
minaccia il diritto
a un’informazione corretta.

La “crisi scolastica”
scatenata dal coronavirus
ha inciso parecchio sull’apprendimento.

Secondo quanto si legge
in un rapporto di Save the Children,
i tagli al budget per l’istruzione
e la crescente povertà
causati dalla pandemia
potrebbero costringere
almeno 9,7 milioni di bambini
a lasciare la scuola per sempre
entro la fine di quest’anno,
mentre milioni di altri bambini
avranno gravi ritardi nell’apprendimento.

asnor.it

asnor.it
ESTERI
ESTERI

Terremoto in Alaska
Si è registrato un terremoto
di magnitudo 7,5 sulla scala Richter
al largo delle isole Aleutine,
in Alaska.

La scossa è avvenuta
nella notte tra mercoledì e giovedì
ed è stata seguita
da una scossa di assestamento
di 5,2 Richter.

La scossa,
che ha avuto il suo epicentro in mare,
ha provocato anche un allerta tsunami
che ha coinvolto le località
di Sand Point, Cold Bay
e Kodiak.

Le onde erano alte circa 60 cm,
tuttavia le poche persone
che risiedono in quei territori
sono state fatte evacuare
a scopo precauzionale
e invitate a recarsi
in territori più elevati.

Non sono stati segnalati danni
a cose o persone.

ECONOMIA
ECONOMIA

 lasta29

Cathay Pacific taglia 1/4 dei posti di lavoro
La compagnia aerea di Hong Kong
Cathay Pacific
annuncia il taglio
di ¼ dei posti di lavoro
a causa della pandemia covid-19.

La ristrutturazione della compagnia aerea
prevede il taglio
di 8.500 posti di lavoro
e la chiusura
della sua controllata Cathay Dragon.

La crisi del settore aereo
non ha lasciato scelta
alla compagnia.

La maggior parte dei tagli
riguarderanno i dipendenti
della sede di Hong Kong.

“La pandemia in tutto il mondo
continua ad avere un effetto devastante
e la dura verità
è che dobbiamo ristrutturare radicalmente
il gruppo per sopravvivere”,
ha affermato il direttore generale della società
Augustus Tang.

 CULTURA & SOCIETA’
 CULTURA & SOCIETA’

Perù, scoperto ‘geoglifo’ di un gatto gigante
Gli archeologi
del Ministero della cultura del Perù
hanno da poco scoperto
un altro grande disegno sul terreno,
un cosiddetto geoglifo,
nella zona desertica di Nazca.

Il disegno raffigura un enorme gatto
di 37 metri, a riposo,
con la testa girata frontalmente.

La datazione dell’opera
è stata stimata a circa 2000 anni fa.
L’area desertica tra Nazca e Palpa,
a circa 450 chilometri a sud di Lima,
è Patrimonio dell’Unesco dal 1994.

Le “linee di Nazca” sono opera
delle società preispaniche
di Paracas e Nazca,
che per più di 1500 anni
hanno disegnato centinaia di geoglifi
sulle sabbie del deserto
e sulle montagne.

Negli anni, molti geoglifi
sono stati rintracciati e protetti,
quasi tutti raffiguranti animali
o segni geometrici astratti.

Le linee venivano realizzate
pulendo il terreno dalle pietre
per creare contrasto
e rendere visibile da lontano
la sabbia e la terra più chiare.

Il gatto si trova sulla collina
di El Mirador Natural,
così chiamata
perché è un ottimo punto
di osservazione dei geoglifi.

Secondo Johny Isla,
archeologo responsabile del sito di Nazca,
il gatto è il geoglifo
più antico finora scoperto,
risalente ai primi decenni dopo Cristo.

 CULTURA & SOCIETA’
 CULTURA & SOCIETA’

Ben Hur: 60 anni fa il kolossal girato a Cinecittà
A 60 anni dalla sua uscita nelle sale,
si celebra
il kolossal hollywoodiano “Ben Hur”.

Nonostante la pellicola
fosse stata interamente girata in Italia,
a Cinecittà,
il nostro paese è stato
uno degli ultimi paesi occidentali
a proiettarlo.

“Ben Hur” è passato alla storia
anche come uno dei film più premiati
della storia del cinema,
con 11 oscar.

Tratto dall’omonimo romanzo,
la pellicola parla di un ricco ebreo
al tempo della dominazione romana in Palestina,
che viene adottato da un nobile
e si converte al cristianesimo.

Il film fu girato
per volontà della Metro-Goldwyn-Mayer,
per risollevare
le sue tristi sorti finanziarie.
Fu affidata la regia a William Wyler,
che aveva già firmato “Vacanze romane”,
con un ingaggio milionario.

La realizzazione del kolossal
fu straordinaria
per le ricostruzioni di ambienti
il più realistici possibile.
Se si pensa alla scena delle corse,
per esempio,
la produzione fece costruire un circo
sopra una distesa sabbiosa fuori Roma,
e sullo sfondo si poteva vedere la città.

Donations help us pay our writers and editorial staff. Click here to show your support!
Donations
Click here
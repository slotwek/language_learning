Listen online as you read:

 ITALIA
 ITALIA

 Pietro Luca Cassarino

Dopo Napoli e Roma, anche Torino e Milano insorgono contro il DPCM anti-covid
La salute pubblica si scontra
con la sopravvivenza economica.
È questa contraddizione
che sta facendo scendere in piazza
gli italiani più colpiti
dalle restrizioni stabilite
dall’ultimo DPCM.

Si protesta “contro chi condanna
a morire di fame
più che di corona virus”:
si tratta dei piccoli imprenditori:
dai tassisti ai titolari di palestre,
dai ristoratori ai baristi,
dai musicisti ai lavoratori dello spettacolo dal vivo,
per non parlare di chi lavora
nel settore del turismo.

In queste sere, dopo Napoli e Roma,
le proteste sono scoppiate
anche a Torino e Milano.

Nella prima ondata della pandemia
gli italiani avevano accettato
di limitare la propria libertà,
ma oggi non accettano di fare ulteriori sacrifici,
perché le risorse sono finite
e molti non sanno di che vivere,
ma comunque sono obbligati
a chiudere le proprie attività
in assenza di una politica lungimirante.

Sia a Torino che a Milano,
le pacifiche proteste dei piccoli imprenditori
purtroppo sono state disturbate da ultras,
giovani proletari delle periferie,
anarchici ed estremisti di destra,
che hanno distrutto vetrine,
dehors e arredi urbani.

ECONOMIA
ECONOMIA

 Outreach Pete

Antitrust apre istruttoria su Google
L’autorità garante della concorrenza e del mercato
ha aperto un’istruttoria
nei confronti di Google.

Viene contestato
un abuso di posizione dominante.

L’antitrust contesta
che l’enorme numero di dati,
raccolti attraverso le applicazioni,
vengano usati in modo discriminatorio
impedendo agli operatori concorrenti
di poter competere in modo efficace.

In particolare Google
si sarebbe rifiutato
di fornire le chiavi di decriptazione
dell’ID Google,
e avrebbe utilizzato elementi traccianti
che rendono i propri servizi
di intermediazione pubblicitaria
non replicabili da concorrenti
altrettanto efficienti.

Il 27 ottobre l’Autorità
ha condotto accertamenti ispettivi
nelle sedi di Google
con la collaborazione dei militari
della Guardia di Finanza.

SCIENZA
SCIENZA

Trovata acqua sulla Luna
La Nasa ha annunciato
in diretta streaming
la scoperta
di grosse quantità di acqua
sulla Luna.

I ricercatori avevano già ipotizzato
la presenza del liquido
sulla superficie lunare,
ma fino ad oggi
non era stato possibile individuarla
in maniera inequivocabile.

Grazie al telescopio “Sofia”,
montato a bordo di un Boeing 747,
è stato invece possibile
distinguere la firma spettrale
delle molecole d’acqua.

Secondo l’università del Colorado,
oltre 40mila chilometri quadrati
di superficie lunare
potrebbero ospitare dell’acqua
al loro interno,
intrappolata sotto forma di ghiaccio
in piccole cavità.

Enrico Flamini,
presidente della Scuola Internazionale
di Ricerche per le Scienze Planetarie,
ha commentato:
“Questo ci dice che la Luna
potrebbe essere
meno arida del previsto.
Questa scoperta ci aiuterà
a pianificare meglio
le future missioni”.

 CULTURA & SOCIETA’
 CULTURA & SOCIETA’

Nuove abitudini di acquisto e di consumo post-lockdown
Il periodo di emergenza sanitaria
dei mesi scorsi
ha modificato lo stile di vita,
così come ha influito
sui comportamenti di acquisto,
anche legati al cibo.

Per molte persone
la frequenza della spesa
è rimasta la stessa,
ma sono cambiati
i canali di acquisto.

La spesa online
è stata da molti sperimentata
per la prima volta
durante l’emergenza sanitaria
per l’impossibilità di uscire di casa,
e ora viene percepita
come più sicura.

Un altro cambiamento si è verificato
nel mondo del lavoro:
in una settimana tipo,
oggi molte persone
svolgono il proprio lavoro
in parte in ufficio
e in parte a casa.

Anche le tendenze
di consumo alimentare fuori casa
sono variate.
La quasi totalità
di chi ha la possibilità
di lavorare da remoto
consuma piatti preparati in casa.

Mangiare fuori casa
è percepito come meno sicuro
e non è compensato
dall’organizzazione di cene
con ospiti in casa:
si invitano gli amici a cena
meno spesso di prima.

 CULTURA & SOCIETA’
 CULTURA & SOCIETA’

 Giuseppe Milo

Cholitas, la scalata delle donne boliviane
Cinque anni fa,
nel dicembre del 2015,
un gruppo di 10 donne boliviane
ha scalato 8 montagne
sopra i 6000m nelle Ande.

Avevano un’età che andava
dai 40 ai 50 anni,
avevano lavorato come cuoche,
oppure insieme ai mariti
come portatori per trekking
e spedizioni alpinistiche.

Queste donne fanno parte degli Aymará,
la popolazione indigena
della Bolivia occidentale
e del Perú meridionale.

La particolarità di queste “cholitas”
è che hanno scalato le montagne
indossando i loro abiti tradizionali,
coloratissimi e molto diversi
dall’abbigliamento degli alpinisti moderni.
Scalare otto cime nelle Ande
è stato un importante segnale di emancipazione.

L’impresa delle ‘cholitas’
è stata raccontata nell’omonimo film,
presentato quest’anno
al Trento Film Festival.

 SPORT
 SPORT

 Threecharlie

Qualificazioni Euro 2021: Italia-Danimarca 1-3
Nel big match valido
per le qualificazioni
agli Europei femminili di calcio del 2021
l’Italia è stata sconfitta dalla Danimarca
per 3-1.

La partita si è messa subito in salita
per le azzurre
che hanno subito il gol
della Danimarca
direttamente da calcio d’angolo
dopo appena 6 minuti.

Dieci minuti dopo
le danesi hanno raddoppiato
su contropiede.

Alla ripresa del secondo tempo
il gol del 3-0
nuovamente su calcio d’angolo.

Al 60’ è Giacinti
ad accorciare le distanze.

La Danimarca passa così
in testa al girone
ipotecando la qualificazione agli Europei.
A dicembre la partita di ritorno
con le danesi.

 CULTURA & SOCIETA’
 CULTURA & SOCIETA’

 Giuseppe Milo

Il piacere di vivere la natura
Una delle regioni più famose
per la bellezza delle montagne
è il Trentino Alto-Adige,
situato nell’Italia settentrionale.

È il simbolo del turismo montano,
sia invernale che estivo:
le mete più gettonate
sono Madonna di Campiglio,
Canazei e San Martino di Castrozza,
località appartenenti
al gruppo delle Dolomiti.

Le Dolomiti si caratterizzano per il colore:
la roccia è bianca,
ma all’alba assume
una tonalità rosata.

Affascinante è anche il Lago di Garda,
luogo ideale per svolgere attività
come mountain bike,
vela e windsurf.

La regione si caratterizza
per la presenza di monumenti
e architetture di stile gotico
e rinascimentale:
il Castello del Buonconsiglio a Trento,
il duomo di Bolzano,
l’Eremo di San Colombano a Rovereto.

In Trentino si svolgono
i mercatini di Natale
più noti d’Italia:
i più visitati sono a Bolzano,
Bressanone,
Merano e Vipiteno.

È la più vasta area europea
in cui si coltivano le mele:
la “regina” è quella della Val di Non,
utilizzata per preparare lo strudel.

Tra i piatti tipici
si cita anche la polenta,
fatta con farina di granoturco
e condita solitamente
con formaggi o funghi.

Donations help us pay our writers and editorial staff. Click here to show your support!
Donations
Click here
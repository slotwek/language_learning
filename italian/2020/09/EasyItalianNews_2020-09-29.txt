Listen online as you read:

ESTERI
ESTERI

 Rachel Malehorn

Trump annuncia la nomina di Amy Barrett alla Corte Suprema
Donald Trump
ha annunciato la nomina
del giudice Amy Coney Barrett
alla Corte Suprema.

La nomina della Barrett,
cattolica e ultra conservatrice,
attivista e madre di 7 figli,
potrebbe rilanciare
la campagna elettorale di Trump.

Il presidente ha anche
lanciato un appello a procedere
alla conferma della nomina
il più velocemente possibile.

Joe Biden, invece,
insiste affinché la conferma della Barrett
avvenga dopo le elezioni.

La nomina del giudice
da parte di Trump
sarebbe andata contro
i suggerimenti degli analisti
della Casa Bianca.

La prima scelta
ricadeva infatti
sul giudice Barbara Lagoa,
che avrebbe portato grande interesse
da parte degli elettori ispanici.

Se confermata,
Amy Coney Barrett prenderà il posto
di Ruth Bader Ginsburg,
deceduta nei giorni scorsi.

ESTERI
ESTERI

 Joaoleitao

Mosca chiede tregua tra Armenia e Azerbaijan
Armenia e Azerbaijan
sono sull’orlo di una guerra
a causa della regione Nagorno-Karabach
contesa tra i due paesi.

Ci sono stati combattimenti
che hanno causato molte vittime
tra i separatisti e i civili.

Non è ancora chiaro
cosa abbia dato inizio
ai combattimenti.
L’Armenia accusa l’Azerbaijan
di aver lanciato attacchi aerei
e quest’ultimo accusa l’Armenia
di averla attaccata
e di aver quindi solo risposto al fuoco.

La Russia ha fatto appello
a entrambi i paesi
chiedendo il “cessate il fuoco”.
Nella nota del ministero degli esteri russo
si legge che bombardamenti
sono in corso
sulla linea di confine
tra le due ex repubbliche sovietiche,
e che Mosca chiede dei negoziati.

La Turchia condanna fortemente
l’attacco contro l’Azerbaijan
definendolo una chiara violazione
delle leggi internazionali.

ESTERI
ESTERI

 warrenski

Svizzera, vince il no al referendum anti-immigrazione
In Svizzera si è svolto un referendum
che chiedeva al popolo
di chiudere le frontiere
con l’Unione Europea.

Hanno vinto con il 63%
gli elettori contrari
alla fine della libera circolazione
tra Svizzera e Ue.
Solo nel Canton Ticino
gli elettori si sono pronunciati a favore
con il 53,1% di voti.

L’iniziativa referendaria
era stata promossa
dal partito di destra sovranista
lo Schweizerische Volkspartei.

La Commissione europea
aveva avvertito che una vittoria dei sì
avrebbe escluso la Confederazione Elvetica
dal mercato comune europeo.
Per la Svizzera,
che ha molteplici accordi commerciali
con i Paesi dell’area Schengen,
non era quindi conveniente
la proposta referendaria
e questo spiega la vittoria dei no.

Gli stranieri in Svizzera
sono circa un quarto
degli 8,6 milioni abitanti.
Dei 2,1 milioni residenti stranieri,
il 68% proviene dall’area Schengen.
Si tratta per lo più di italiani,
tedeschi e portoghesi.

I circa 76 mila italiani
che ogni giorno attraversano il confine
per andare al lavoro in Svizzera
non sono mai stati bloccati,
nemmeno quando la Lombardia
era il maggior focolaio di Covid.
Inoltre i medici e gli infermieri italiani
hanno aiutato a superare
la crisi sanitaria nel Canton Ticino.

europa.today.it

europa.today.it
ECONOMIA
ECONOMIA

Rapporto Nomisma industria alimentare, situazione preoccupante
L’industria alimentare
guarda al futuro con preoccupazione:
solo il 20% delle aziende
prevede nel 2020
un incremento del fatturato
in Italia e all’estero.
Questo è quanto emerge dal Rapporto
“L’industria alimentare italiana
oltre il Covid-19
– Competitività, impatti socio-economici, prospettive”
redatto da Nomisma.

La situazione inerente agli investimenti
mostra una certa prudenza
nelle aziende.
Prima dell’emergenza
erano stati pianificati
dall’82% delle aziende,
ma la mancanza di liquidità,
la difficoltà di accesso al credito,
hanno spinto le imprese a rinviarli.

Nelle aziende mancano
strategie di branding,
progetti per l’integrazione delle tecnologie digitali,
piani per l’internazionalizzazione.

A Bruxelles intanto
si discute della Brexit,
che costituisce un fattore negativo
per l’industria alimentare,
dato che si tratta
del quarto mercato di export
per il nostro food&beverage.

 SPORT
 SPORT

 Ray Rogers

Filippo Ganna oro ai mondiali di ciclismo
Storica medaglia d’oro per l’Italia
ai mondiali di ciclismo
a Imola.

Filippo Ganna ha infatti vinto
la prova di cronometro
davanti al belga Van Aert
e allo svizzero Kung.

Per l’Italia si tratta
della prima medaglia d’oro
in questa specialità.

“È un sogno, sono molto felice,
grazie alla Federazione
che mi ha sostenuto
e al mio Team Ineos”
queste le parole di Ganna all’arrivo.

Ganna ha letteralmente
dominato la prova
restando sempre in testa
per tutta la durata dei 31,7 km
della gara.

Per il ciclista piemontese
si tratta del primo titolo su strada
dopo i 4 ori conquistati su pista,
dove è anche detentore
del record del mondo sui 4 km.

 CULTURA & SOCIETA’
 CULTURA & SOCIETA’

Alla scoperta dell’Emilia-Romagna
Situata nella zona centro-settentrionale dell’Italia,
l’Emilia-Romagna è una regione
che si caratterizza per il contrasto
tra montagna e mare:
da una parte ci sono parchi
e riserve naturali
in cui svolgere attività
come il trekking
o passeggiate a cavallo e in bici,
dall’altra c’è la spiaggia più lunga d’Europa,
la Riviera Romagnola,
che offre un buon relax
e tanto divertimento.

Storia e architettura
sono alla base della regione:
spiccano la Basilica di San Petronio
e le due Torri a Bologna,
il Castello Estense a Ferrara,
le basiliche e i mosaici di Ravenna.

L’Emilia-Romagna è la patria dei motori:
i marchi più noti
sono Ferrari e Lamborghini,
e Imola è la città che ospita
l’autodromo Enzo e Dino Ferrari,
dove si svolgono
molte manifestazioni motoristiche.

Secondo la rivista americana Forbes,
è la regione dove si mangia meglio al mondo.
Tra i prodotti tipici
citiamo i tortellini,
la mortadella, il Parmigiano Reggiano,
e il Lambrusco, ottimo vino rosso.

Notevole anche la cultura artistica:
la lirica di Verdi,
la poesia di Pascoli,
il cinema di Fellini.

Donations help us pay our writers and editorial staff. Click here to show your support!
Donations
Click here
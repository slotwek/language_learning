Listen online as you read:

ESTERI
ESTERI

Trump: vaccino Covid entro 4 settimane
Donald Trump ha dichiarato,
durante una town hall
organizzata dalla Abc
a Philadelphia,
che il vaccino sarà pronto
entro poche settimane.

Secondo gli analisti
si tratterebbe soltanto
di una mossa politica
alquanto scontata
in vista delle prossime elezioni.

Trump ha invece annunciato:
“Non lo faccio per ragioni politiche,
voglio il vaccino, velocemente”.

Il presidente ha poi continuato
a difendere la sua gestione
della pandemia.

“Se volete sapere la verità,
la precedente Amministrazione
avrebbe impiegato forse anni
per avere un vaccino
a causa dell’Fda
e di tutti i permessi”,
ha commentato.

Infine, ha nuovamente ribadito
di essere certo
che il virus “sparirà”.

 ITALIA
 ITALIA

Ancona, fiamme nel porto immobilizzano la città
Durante le prime ore
di mercoledì 16 settembre,
un incendio è scoppiato
in un capannone
presso il porto di Ancona,
la città più popolata
delle Marche.

Le cause dell’incendio
non sono ancora note,
ma la popolazione locale
riporta di aver sentito
numerosi forti boati
intorno alla mezzanotte.

Le fiamme,
che hanno interessato un’area
di circa 20 chilometri quadrati,
non si sono ancora affievolite del tutto.
Infatti,
sedici squadre di vigili del fuoco
sono ancora sul luogo
per spegnere completamente l’incendio.

Secondo le prime indagini,
non sembrano esserci morti o feriti,
ma la grande colonna di fumo
che si erge sopra il capannone
è visibile a chilometri di distanza.
Per questo motivo
il comune di Ancona
ha chiesto ai cittadini
di chiudere le finestre
e di limitare gli spostamenti.

Tutte le scuole
e gli impianti sportivi della città
sono stati chiusi per precauzione.

ESTERI
ESTERI

Centro migranti americano accusato di gravi violenze
Alcune denunce
sono state presentate
riguardo le condizioni igieniche e sanitarie
in un centro di detenzione per migranti
nello stato americano di Georgia.

A lanciare l’allarme è Dawn Wooten,
un’infermiera che per tre anni
ha lavorato presso
l’Irwin County Detention Center,
l’istituzione al centro delle accuse.

All’interno di questo centro di detenzione
la polizia americana anti migranti,
chiamata Ice,
ha incarcerato circa 4680 persone.

Secondo il resoconto dell’infermiera,
non solo le norme igieniche
e anti-Covid
non vengono rispettate,
ma alcune donne
sono anche soggette a isterectomie,
cioè ad asportazione dell’utero,
ma non per motivi di salute.

Artefice di queste sterilizzazioni non consensuali
sarebbe un ginecologo,
chiamato da molti all’interno del campo
“il collezionista di uteri”.

Il racconto della Wooten,
verificato dalla rivista web ‘The Intercept’
tramite un’intervista
con un’altra ex impiegata
e con quattro detenute,
definisce il centro “una specie
di campo di concentramento sperimentale”.

In risposta alle accuse,
l’Ice ha dichiarato
di essere impegnato “nella sicurezza
e nel benessere
di tutti coloro che sono in custodia”.

 TECNOLOGIA
 TECNOLOGIA

Segnale laser inviato alla Luna è tornato indietro
La Nasa ci provava dal 2009
a proiettare un segnale laser
sulla sonda satellitare
Lunar Reconnaissance Orbiter
che orbita intorno alla Luna.

Finalmente l’impulso
è rimbalzato indietro
dal riflettore che sta su LRO.
Il segnale è stato ricevuto
già nel 2018,
ma la notizia è stata pubblicata soltanto ora
sulla rivista “Earth, Planets and Space”.

Questa scoperta è fondamentale
per approfondire le misurazioni
riguardanti il progressivo spostamento della Luna
rispetto alla Terra.
Il nostro pianeta e il suo satellite
“si stanno lentamente allontanando
alla velocità con cui crescono le unghie:
3,8 centimetri all’anno”
a causa della reciproca influenza gravitazionale.

Gli specchi posizionati nei decenni
sulla superficie lunare
dalle varie missioni Apollo
avevano perduto il loro potere riflettente
a causa degli impatti di meteoriti
che hanno diffuso polveri
sulla superficie lunare.

È quindi grazie ai riflettori di LRO
che gravita intorno,
ma non appoggia sulla superficie lunare,
che il segnale ha potuto finalmente tornare indietro.

È stato necessario coinvolgere
l’Université Côte d’Azur in Francia,
che ha sparato una luce laser infrarossa,
capace di penetrare gli strati gassosi
dell’atmosfera terrestre.

 CULTURA & SOCIETA’
 CULTURA & SOCIETA’

 Wei-Te Wong

Selezionate le foto della mostra Hold still
Sono state svelate
le 100 foto selezionate
per la mostra Hold still
voluta da Kate Middleton
in collaborazione con
la National Portrait Gallery.

L’iniziativa voluta dalla duchessa
era stata lanciata lo scorso giugno:
lo scopo era mostrare
la vita al tempo del lockdown.

Sono state inviate
più di 30.000 fotografie
e la duchessa assieme a una giuria di esperti
ha scelto le 100 più rappresentative,
che sono ora visibili
in una galleria virtuale
sul sito del museo
attualmente chiuso
per lavori di ristrutturazione.

La regina è rimasta colpita dalle foto
e ha scritto una lettera
a tutti coloro che hanno partecipato:
“Io e la Duchessa di Cambridge
siamo state ispirate
dal modo in cui le immagini
hanno saputo cogliere
la resilienza dei britannici
in un momento così difficile”,
queste le parole della sovrana.

 TECNOLOGIA
 TECNOLOGIA

Elon Musk dichiara: su Marte entro 2024
Continua l’ambizioso
progetto spaziale ‘SpaceX’
di Elon Musk,
che consiste nel costruire su Marte
una città autosufficiente
entro il 2050.

Musk è consapevole
che questa missione
comporta molti rischi,
prima di tutto per le persone
che parteciperanno attivamente alle spedizioni.

Entro il 2024,
l’obiettivo è di far arrivare
un equipaggio su Marte
con un razzo molto potente,
il SuperHeavy,
a cui già si sta lavorando.
Si pensa di testarlo
addirittura il prossimo ottobre.

Il miliardario americano ha affermato
che si tratta di una missione molto ambiziosa
e gloriosa per chiunque parteciperà.
I risultati però non sono garantiti:
Musk ha già considerato
che i primi lanci potrebbero fallire,
dato che si tratta di qualcosa
mai realizzato prima d’ora.

Musk ha inoltre dichiarato
che aggiornerà i suoi follower
attraverso Twitter
sullo stato dei lavori
e su tutti i progressi raggiunti,
a partire da questo mese.
Potrebbero esserci delle sorprese
già a partire dal prossimo anno,
con il primo volo orbitale.

 CULTURA & SOCIETA’
 CULTURA & SOCIETA’

“Figaro là, Figaro qua, Figaro su, Figaro giù…”
Grande maestro
dell’opera lirica italiana,
Gioacchino Rossini nasce a Pesaro
nel 1792.

È noto come “il cigno di Pesaro”
ed è compositore di diversi generi di lirica:
commedia, tragedia,
opere serie.

Senza dubbio, la sua opera più famosa
è “Il Barbiere di Siviglia”:
è la storia di un conte
che si innamora di Rosina,
giovane orfana
che vive a Siviglia.
Rosina ha un tutore che le proibisce
di avere contatti con l’esterno.
Il conte va a Siviglia e,
con l’aiuto di un barbiere, Figaro,
trova il modo per comunicare con l’amata.

A 37 anni smette di scrivere musica “profana”
e si dedica alla musica sacra:
compone lo “Stabat Mater”.

Gioacchino Rossini era un amante
della buona cucina:
in particolare, adorava il tartufo.

Rossini muore a Parigi nel 1868.
A Pesaro si organizza ogni anno
il Rossini Opera Festival,
evento a cui partecipano molti appassionati
per ascoltare le opere del Maestro.

Donations help us pay our writers and editorial staff. Click here to show your support!
Donations
Click here
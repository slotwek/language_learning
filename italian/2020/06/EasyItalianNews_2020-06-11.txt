Listen online as you read:

ESTERI
ESTERI

 The All-Nite

Seattle: capo del KKK si lancia con l’auto sulla folla
A Seattle un uomo
ha tentato di travolgere
i manifestanti che protestavano
contro la morte di George Floyd.

Dopo aver fermato l’auto
l’uomo è sceso dal veicolo
armato di pistola.
Ha quindi aperto il fuoco,
ferendo uno dei manifestanti
mentre si allontanava.

L’aggressore è stato identificato
come Harry Rogers,
un autoproclamato capo
del Ku Klux Klan della Virginia.

Secondo le autorità,
i social di Rogers
sarebbero infatti pieni di slogan
e proclami razzisti.

Il procuratore sta valutando
se procedere con le accuse
di crimini d’odio.

video.repubblica.it

video.repubblica.it
 ITALIA
 ITALIA

 GaryBlakeley

Consigliere leghista pubblica un post sulla scuola che allude ad Auschwitz
L’immagine della scritta
sul cancello d’ingresso
del campo di concentramento di Auschwitz-Birkenau
è stata impropriamente usata
da un consigliere comunale leghista
della provincia di Firenze.

Il politico ha pubblicato
un post su facebook
dove ha sostituito
la tragica frase “Arbeit macht Frei”
con “La scuola educa alla libertà”
e con un’altra frase in tedesco,
“Schule macht Frei”.

La macabra provocazione
si oppone ai provvedimenti anti contagio
decisi dal Ministero dell’Istruzione
per il rientro a scuola a settembre:
barriere di plexiglas tra i banchi,
classi dimezzate,
didattica a distanza
in alternanza alla didattica in presenza ecc…

Il consigliere della Lega Nord,
investito da reazioni di sdegno
e indignazione,
ha eliminato il post dopo poche ore,
ma senza negare le motivazioni
per cui lo ha pubblicato,
ammettendo che la foto
in effetti era forte,
ma che serviva a “svegliare le coscienze”
e a contestare l’idea di scuola
della “task force” del Ministero
ai tempi del Coronavirus.

firenze.repubblica.it

firenze.repubblica.it

ESTERI
ESTERI

 Justin McIntosh

Israele, incostituzionale legge su insediamenti
E’ stata dichiarata incostituzionale
dalla Corte Suprema di Israele
una legge del 2017
che avrebbe reso legale
la presenza di insediamenti ebraici
su terreni privati palestinesi
in Cisgiordania.

La decisione della Corte,
che è stata accolta
a braccia aperte dalla sinistra
e con sdegno dalla destra politica,
è passata con 8 voti favorevoli
e uno contrario.

I giudici hanno divulgato la decisione
specificando che
la legge dichiarata incostituzionale
“viola i diritti di proprietà
e di eguaglianza dei palestinesi
mentre privilegia gli interessi
dei coloni israeliani
sui residenti palestinesi”.

Essa riguarda
oltre 4000 residenze
costruite su terra privata palestinese
da coloni israeliani
e, secondo i giudici,
non dà abbastanza importanza
ai “palestinesi come residenti protetti
in un’area sotto occupazione militare”.

Avichai Mandelblit,
il procuratore generale dello Stato,
si è rifiutato di difendere la legge
davanti alla Corte.

 ITALIA
 ITALIA

 Freepenguin

Morta fuggendo dallo stupro, assolti gli indagati
La corte di appello di Firenze
ha assolto Alessandro Albertoni
e Luca Vanneschi,
i due ragazzi imputati
per la morte di Martina Rossi nel 2011.

I due 29enni, originari di Arezzo,
erano stati condannati
a 6 anni di carcere nel 2018
per tentata violenza sessuale di gruppo,
che ha poi portato alla morte della vittima.

Martina Rossi, studentessa 23enne,
si trovava a Palma di Maiorca
in vacanza.
Secondo le ricostruzioni dell’accusa,
al ritorno da una notte in discoteca,
la Rossi è tornata in camera
con i due ragazzi e, poco dopo,
è stata vittima
di un tentativo di stupro.

L’accusa sostiene che Martina,
in preda alla disperazione,
abbia tentato di scappare
arrampicandosi sul balcone più vicino,
ma che, perdendo l’equilibrio,
sia caduta invece dal sesto piano.
A rafforzare questa tesi,
vi sono i graffi sul collo
di uno degli accusati.

I legali della difesa, d’altra parte,
hanno sostenuto che il muretto
che separava i balconi
era facilmente scavalcabile,
e hanno eliminato quindi la possibilità
che la caduta sia stata un errore.
Per questo motivo,
il primo grado di accusa è stato eliminato,
e i due giovani sono quindi stati assolti
dalla corte di appello.

Bruno Rossi, il padre di Martina,
ha commentato “Non c’è niente,
Martina non c’è più,
e anche la giustizia non c’è più”.

firenze.repubblica.it

firenze.repubblica.it
 ITALIA
 ITALIA

Prepara olive ascolane mentre la operano al cervello
Novanta olive ascolane
preparate in 1 ora.
Non è il nuovo record di uno chef,
ma l’opera di una donna
che ha preparato
questo tipico piatto italiano
mentre le asportavano
un tumore al cervello.

Il tumore si trovava
nel lobo temporale sinistro,
area deputata al linguaggio
e ai movimenti complessi
della parte destra del corpo.
Proprio per controllare
le funzioni neurologiche,
è stato chiesto alla donna
di impegnarsi in un’attività complessa.

Il dottor Triggiani,
che ha eseguito l’intervento,
spiega che per la signora erano necessari
i movimenti della mano
eseguiti con una certa velocità
ed è stato scelto quel prodotto
dopo una serie di colloqui
in cui vengono chiarite
le varie attitudini dei pazienti.
Allo stesso tempo la signora parlava
per monitorare i centri del linguaggio.

La confezione delle olive ascolane farcite
è solo l’ultima di una serie di attività
svolte dai pazienti
in questo tipo di interventi:
c’è che ha suonato la tromba o il violino.

AMBIENTE
AMBIENTE

Grecia seconda al mondo per mare pulito, 497 bandiere blu
Con 497 spiagge premiate
con la Bandiera Blu,
la Grecia ha conquistato per il 2020
il secondo posto mondiale
nella classifica delle acque
più cristalline del mondo.

Il Paese si piazza secondo,
dietro la Spagna,
sui 47 Paesi
che vengono monitorati
dal Blue Flag Program
e che costituiscono le destinazioni
più importanti al mondo
per il turismo balneare.

Il primo titolo
di “Bandiera Blu” alla Grecia
risale al 1987.

In totale per il 2020
la Commissione Internazionale
ha premiato 3.895 spiagge,
691 porti turistici
e 82 imbarcazioni turistiche
in tutto il mondo.

Tra le regioni che si sono distinte:
l’isola di Creta,
con 117 spiagge premiate.
Segue la Macedonia Centrale
con 104 spiagge
e l’Egeo Meridionale,
Cicladi e Dodecanneso
con 78 spiagge.

Luoghi splendidi
e che vale la pena visitare
non solo per scoprire fondali cristallini,
ma anche per riscoprire la natura
visitando piccoli paradisi
lasciandosi conquistare
dalla loro bellezza,
e dalla loro storia antica.

siviaggia.it

siviaggia.it
 SPORT
 SPORT

 Gaetano Capaldo

Regole del campionato di calcio in caso di stop
Il Campionato di Serie A di calcio
è pronto per ripartire:
il 20 giugno è la data ufficiale,
dal 12 giugno verranno invece disputate
le semifinali e la finale
della Coppa Italia.

Sono inoltre state diramate
le scelte effettuate
nel caso dovesse rendersi necessario
un nuovo stop al campionato.

In una riunione della Figc,
la Lega Calcio,
è stata approvata la linea guida
proposta dal presidente Gravina.
In caso di nuovo stop
il piano B è quello di disputare
dei playoff e playout
per decidere chi vince il campionato
e quali squadre retrocedono.

Nel caso in cui non si potessero disputare
nemmeno queste partite
verrà utilizzato un algoritmo
che deciderà le squadre qualificate
alle coppe europee
e quelle retrocesse.

 SPORT
 SPORT

Parma capitale della cultura anche nel 2021
Parma mantiene il titolo
di Capitale Italiana della Cultura
anche nel 2021.
Lo ha stabilito il Decreto Rilancio del Governo
dello scorso maggio 2020,
che ha accolto la richiesta
della città e della regione,
sostenuta da moltissime altre città italiane
in corsa anche loro per il titolo.

A causa dell’emergenza coronavirus,
Parma ha infatti dovuto sospendere
tutte le attività
e le iniziative previste.
Ma la città non si è mai arresa.

“Parma Capitale Italiana della Cultura 2021
rappresenta una decisione giusta e lungimirante:
la città e la sua gente
hanno lavorato tanto
per creare un anno della cultura
all’altezza delle aspettative del Paese,
avevamo una grande voglia
di dimostrare tutto il potenziale di Parma.
Nel 2021 torneremo ancora più forti.”
Queste le parole del sindaco Federico Pizzarotti,
che ben racchiudono
lo spirito della città.

viaggi.corriere.it
parma.repubblica.it
viaggi.corriere.it

parma.repubblica.it
Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

La Corea del Nord fa esplodere l’ufficio di collegamento intercoreano
La Corea del Nord
ha fatto esplodere
la sede dell’ufficio
di collegamento intercoreano.

Secondo quanto dichiarato
dall’Agenzia centrale nordcoreana,
l’edificio è stato distrutto
“per tagliare tutte le linee di comunicazione
tra Nord e Sud”
e per fermare quindi
i disertori che inviano
materiale di propaganda
dalla Corea del Sud.

La decisione sarebbe stata presa
da Kim Yo Jong,
sorella del leader Kim Jong un,
che ha anche minacciato
di inviare l’esercito
nella zona demilitarizzata
per fermare l’invio
del materiale di propaganda.

La risposta di Seul
non si è fatta attendere:
“La Corea del Sud
risponderà con fermezza
a ogni possibile provocazione militare
della Corea del Nord”
ha dichiarato
il ministero della Difesa di Seul.

ESTERI
ESTERI

Corte suprema Usa: no ai licenziamenti se si è gay
Storica sentenza
della Corte Suprema Usa
che ha dichiarato illegale
licenziare qualcuno
perché gay o trans.

La Corte ha sentenziato
che la legge federale
deve proteggere
contro ogni discriminazione
sul posto di lavoro.

La decisione è stata presa
con 6 voti a favore
e 3 contrari,
nonostante la Corte
sia nettamente conservatrice.

La sentenza è arrivata in seguito
a due casi
presentati alla Corte:
un uomo gay
e una donna transgender
licenziati per il loro orientamento sessuale.

Il provvedimento ha un enorme impatto:
finora in almeno 25 stati
era possibile essere licenziati
se gay o transgender.

ESTERI
ESTERI

L’Ue di nuovo senza confini, l’Italia spera nel turismo
I Paesi europei
possono nuovamente guardare
con un po’ meno di diffidenza
ai propri vicini di casa.
E con un po’ più di ottimismo
alla stagione turistica estiva
che sta iniziando.

L’Italia è stata tra i primi
a riaprire le proprie frontiere
ai cittadini del resto d’Europa,
il 3 giugno scorso.
Una scelta seguita
anche da altri paesi,
che hanno iniziato
nei giorni passati
a revocare le restrizioni
per gli stranieri
che entrano nei loro Paesi.

“Ci siamo. C’erano stati esteri
che inizialmente avevano chiuso
all’Italia e agli italiani,
ma il nostro Paese
è sempre stato trasparente,
abbiamo mostrato
i dati epidemiologici,
ci siamo impegnati
e alla fine hanno cambiato idea.
Sbloccare i flussi turistici
significa far arrivare
turisti stranieri in Italia
e dare un ulteriore supporto
alla nostra economia
e alle nostre famiglie
durante la stagione estiva”,
dichiara il ministro Luigi Di Maio.

ESTERI
ESTERI

Himalaya, più di venti morti su confine India-Cina
Un confronto violento
scoppiato tra soldati indiani
e l’esercito cinese
sul conteso confine himalayano,
ha provocato la morte
di oltre venti soldati indiani.

Il conflitto ha avuto luogo
nel territorio del Ladakh,
a cavallo tra il confine cinese
e quello indiano,
e sarebbe il risultato
di settimane di provocazioni
tra i due paesi.

Nonostante tentativi informali
di migliorare le relazioni
tra India e Cina,
nessuno dei due paesi
si è dimostrato disponibile
a ritirare i propri soldati
dalle aree strategiche
lungo i 3500 chilometri
di confine condiviso.
Infatti, sono frequenti
le accuse reciproche
di trasgressione
e attraversamenti non consentiti
dei confini.

Secondo le testimonianze
dell’esercito indiano,
lo scontro avrebbe causato
anche fatalità cinesi,
ma ancora non sono state confermate.

La situazione di crescente tensione
fa nascere preoccupazioni
a livello mondiale
per il futuro delle relazioni
tra i due stati.

 ITALIA
 ITALIA

 D-M Commons

Milano, rapina in banca con guanti e mascherine
Ricorda la scena di un film
la rapina avvenuta
la mattina del 15 giugno
in una banca di Milano.

Alle 8:30 di mattina
tre ladri si sono introdotti
in una filiale della Banca Popolare di Sondrio
muniti di guanti e mascherine,
sfruttando le regole
di protezione Covid-19
per non lasciare impronte
e risultare irriconoscibili alle telecamere.

Mentre uno dei ladri
faceva da “palo”
all’entrata della banca,
gli altri due,
armati di pistola,
hanno costretto 4 clienti
e 5 dipendenti
a consegnare i propri cellulari
e a chiudersi in bagno.
Dopodiché,
hanno scassinato la cassaforte
ed estratto un bottino
di 60mila euro.

Grazie alla fuga
dalla finestra del bagno
di uno dei dipendenti,
la polizia è stata allertata
ed è giunta sul luogo prontamente
con la Scientifica,
alla ricerca di eventuali impronte.

Le immagini catturate dalle telecamere
nei pressi della banca
sono state esaminate
nella speranza di identificare i colpevoli,
ma si pensa si tratti
di un gruppo di professionisti.

 CULTURA & SOCIETA’
 CULTURA & SOCIETA’

Barbra Streisand regala azioni Disney alla figlia di George Floyd
Gianna Floyd, detta Gigi,
la figlia di George Floyd,
l’afroamericano ucciso
a Minneapolis il 25 maggio
da un agente di polizia,
ha ricevuto da Barbra Streisand
un pacchetto di azioni della Disney.

A renderlo noto è stata
la stessa Gianna
con un post su Instagram.

Le azioni della casa di produzione cinematografica
erano quotate circa 115 dollari l’una
prima della pandemia.

Il numero preciso di azioni
contenuto nel pacchetto regalo
non è noto,
ma si aggiunge ai 2 milioni di dollari
raccolti dal rapper Kanye West
per garantire gli studi universitari
alla piccola Gigi.

Intanto la bambina è diventata
una piccola influencer sui social
e porta avanti
la battaglia antirazzista
che l’assassinio del padre
ha riportato in primo piano
negli Stati Uniti
e nel mondo intero.

AMBIENTE
AMBIENTE

La Cop 26 è stata rinviata di un anno. Si terrà nel novembre del 2021 a Glasgow
L’Unfccc (United Nations Framework
Convention on Climate Change)
ha accolto la richiesta del Regno Unito
di rinviare di un anno
la 26° Conferenza mondiale sul clima
delle Nazioni Unite (Cop 26).

L’evento si terrà a Glasgow
dal 1 al 12 novembre 2021,
in accordo con la dirigenza
della stessa Cop
e con le autorità italiane,
che co-organizzano l’evento
assieme al governo di Londra.

La stessa Unfccc
ha fatto inoltre sapere
che dal 1 al 10 giugno di quest’anno
sarà organizzata
una serie di eventi
il cui obiettivo
“è di offrire ai governi
e agli altri attori
l’opportunità di incontrarsi in videoconferenza
e continuare a scambiare punti di vista
e informazioni,
al fine di mantenere vivo
il processo e l’azione climatica
anche in queste particolari circostanze”.

Donations help us pay our writers and editorial staff. Click here to show your support!
Donations
Click here
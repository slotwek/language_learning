Listen online as you read:

ESTERI
ESTERI

 Michael Stokes

Trump dà l’ok alla transizione di poteri
Donald Trump ha finalmente autorizzato
l’insediamento di Joe Biden.

La General Services Administration,
l’autorità statunitense per la gestione
e l’amministrazione
delle agenzie federali,
ha infatti riconosciuto Biden
come “apparente vincitore”.

La situazione sembra essersi sbloccata
dopo che anche il Michigan
ha certificato
la vittoria di Biden.

Trump ha quindi dichiarato:
“Sto raccomandando
che la responsabile Emily Murphy
e il suo team
facciano ciò che è necessario”.

Emily Murhpy, responsabile
della General Services Administration,
si era infatti rifiutata di firmare
la lettera di accertamento del vincitore,
bloccando così
il processo di transizione.

Nonostante questo,
Donald Trump ha continuato a definire
le ultime elezioni
“le più corrotte
nella storia della politica americana”.

 ITALIA
 ITALIA

40 anni dal terremoto dell’Irpinia
Il 23 Novembre si è ricordato,
con un minuto di silenzio,
il terribile sisma
che devastò l’Irpinia
40 anni fa.

Il 23 novembre del 1980
alle 19.34
i sismografi registrarono
la prima scossa di un terremoto
che avrebbe poi raggiunto il 10° grado
della scala Mercalli (6.9 Richter)
distruggendo interi paesi
dell’area campana vicino ad Avellino.

Ci furono quasi 3000 vittime,
8000 feriti,
300mila case distrutte o molto danneggiate,
18 comuni rasi al suolo
e altri 9 enormemente danneggiati.

I volontari arrivarono da tutta Italia,
i primi non avevano neanche
mezzi per scavare
e provarono a mani nude.

L’allora presidente Pertini
denunciò il ritardo dei soccorsi
su cui, ancora oggi,
non c’è piena chiarezza.

ESTERI
ESTERI

 Ted Eytan

Il Nevada dice sì ai matrimoni gay
Il matrimonio gay è entrato a far parte
della costituzione
nello stato del Nevada,
dove era vietato da circa 18 anni.

Grazie a un referendum del 3 novembre,
la norma è passata
con il 62% dei consensi.
Il Nevada è il primo stato
in cui il matrimonio gay
e la sua tutela
entrano nella costituzione.

Una decisione definitiva
stabilita liberamente dai cittadini
e non dai giudici o dai legislatori.

Il provvedimento che sancisce tale diritto
nella costituzione del Nevada
consente alle organizzazioni religiose
e ai membri del clero nello Stato
di rifiutarsi di celebrare un matrimonio.

Una decisione importante
per tutti i membri della comunità LGBT
(Lesbiche Gay Bisessuali Transgender),
molti però rimangono preoccupati
per la possibile revoca
della Corte Suprema,
costituita per la maggior parte
da conservatori.

Questa nuova legge del Nevada
ha fatto decadere
un precedente referendum del 2002
in cui gli elettori si erano pronunciati
in modo diverso,
e avevano definito matrimonio
solo quello celebrato
“tra un maschio e una femmina”.

ESTERI
ESTERI

 The Period Blog: http://

Scozia: primo paese a rendere gli assorbenti gratuiti
Martedì 24 novembre è stato approvato
dal parlamento scozzese
il primo provvedimento di legge al mondo
che rende gratuiti gli assorbenti.

Le autorità locali saranno obbligate
a rendere disponibili assorbenti
e prodotti per il ciclo mestruale
a chiunque ne abbia bisogno.

La proposta di legge
è stata portata avanti
dalla parlamentare laburista Monica Lennon
per contrastare il fenomeno
detto “period poverty”.
Tale fenomeno implica
l’impossibilità di acquistare
prodotti per il ciclo mestruale
per questioni economiche.

Come riportato anche dalla CNN,
secondo un sondaggio del 2017
una ragazza su dieci nel Regno Unito
non era in grado
di permettersi gli assorbenti.
Questa legge farà la differenza
nella vita di moltissime donne.

Già nel 2018 la Scozia
era diventata il primo paese
a fornire assorbenti gratuiti
nella scuole e nelle università.

In Italia invece gli assorbenti
sono ancora considerati
beni di lusso,
a cui è quindi applicata
un’Iva del 22%.

d.repubblica.it

d.repubblica.it

RELIGIONE
RELIGIONE

 Amalia De Luigi

Cambiano le parole della messa cattolica
Da domenica 29 novembre
la maggior parte delle parrocchie
della Chiesa cattolica italiana
aggiornerà il messale.
Sono piccole variazioni,
ma non accadeva dal 1983.

Il nuovo messale,
cioè l’insieme delle preghiere
recitate durante la messa,
è stato elaborato dalla CEI,
l’assemblea dei vescovi italiani.

Sarà obbligatorio soltanto
a partire dal 4 aprile 2021,
in occasione della prossima Pasqua.

Alcune modifiche riguardano
le formule pronunciate dai soli sacerdoti.
Altre invece dovranno essere ricordate
anche dai fedeli.
Per esempio, nel Padre Nostro
il verso “e non ci indurre in tentazione”
sarà sostituito con
“non abbandonarci alla tentazione”.
Si direbbe un sottile cambiamento,
ma rende il testo meno ambiguo,
offrendo un’immagine di Dio
più amorevole.

Un’altra piccola rivoluzione lessicale
riguarda l’Atto Penitenziale,
che si recita all’inizio della messa:
ai “fratelli” destinatari della preghiera,
si aggiungeranno anche le “sorelle”.

 CULTURA & SOCIETA’
 CULTURA & SOCIETA’

 Noemi Nuñez

Nomination ai Grammy
Sono state annunciate le nomination
ai 63esimi Grammy Awards,
gli Oscar della musica,
che si terranno il prossimo 31 gennaio.

Beyoncè è l’artista
che ha collezionato più candidature,
9 in totale,
di cui 2 nella stessa categoria,
ovvero registrazione dell’anno.

Taylor Swift, grazie all’acclamato album “Folklore”,
ha ottenuto 6 candidature,
tra cui Album e canzone dell’anno.

Anche per Roddy Rich e Dua Lipa
sono arrivate 6 candidature a testa.

Billie Eilish, dominatrice della scorsa edizione,
ha ottenuto 4 candidature.

Prima candidatura per la K-pop band BTS
per la canzone “Dynamite”.

Il grande deluso di queste nomination
è stato The Weekend,
dato per molti come uno dei favoriti,
che invece non ha portato a casa
nessuna candidatura.

notiziemusica.it

notiziemusica.it
 CULTURA & SOCIETA’
 CULTURA & SOCIETA’

Primitivo di Manduria
Il Primitivo di Manduria
è un vino rosso
prodotto nella provincia di Taranto,
in Puglia.

Questo vino è anche chiamato
il vino che ama il mare,
perché nasce vicino al mare.
L’uva viene infatti coltivata
vicino al mar Ionio,
e la salsedine dà un sapore più leggero.

È un vino molto antico,
portato in Italia dagli Illiri,
e che ha viaggiato molto,
perché lo Zinfandel,
vino americano e australiano
deriva proprio dal Primitivo.

Questo vino si beve
quando mangiamo carne,
ma anche con piatti tipici
della tradizione pugliese
come le orecchiette alle cime di rapa
e i taralli,
e addirittura con i dolci tipici pugliesi,
come il pasticciotto.

winedharma.com

winedharma.com

Donations help us pay our writers and editorial staff. Click here to show your support!
Donations
Click here
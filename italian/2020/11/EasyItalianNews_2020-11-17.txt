Listen online as you read:

 ITALIA
 ITALIA

Maxi operazione antimafia a Foggia
A Foggia, in Puglia,
un’imponente operazione antimafia
ha portato all’arresto
di 38 persone.

L’operazione “Decimabis”
è stata condotta
dalla “Squadra Stato”,
formata da agenti di polizia
e militari dei carabinieri.

Il blitz ha colpito
l’organizzazione mafiosa
nota come “Società foggiana”,
collegata a operazioni illecite
su tutto il territorio.

La società, infatti,
è coinvolta in racket,
estorsione, usura,
spaccio di sostanze stupefacenti
e molto altro.

L’operazione ha colpito
3 organizzazioni
legate a diversi gruppi e famiglie.
Sono stati arrestati
anche due capo clan,
Federico Trisciuoglio
e Pasquale Moretti.

Tra gli accusati
si trova anche un dipendente
del comune di Foggia,
che avrebbe passato ai clan
informazioni riservate.

Giuseppe Gatti,
magistrato della Direzione nazionale antimafia,
ha commentato:
“La mafia foggiana
è divenuta il primo nemico dello Stato”.

ESTERI
ESTERI

 Johnattan Rupire

Perù, continuano le proteste
Il Perù è nel caos.
I problemi sono iniziati con l’allontanamento
del presidente Martin Vizcarra
dopo che il parlamento
ha votato l’impeachment
con l’accusa di corruzione.

E’ stato quindi nominato
il nuovo presidente ad interim
Manuel Merino,
che avrebbe dovuto guidare il paese
fino alle elezioni del 2021.

Disordini e proteste
hanno però riempito le piazze,
e gravi violenze
hanno portato alla morte
di almeno due giovani
e alla scomparsa
di più di 40 persone.

Il presidente Merino
non ha avuto altra scelta
se non dimettersi,
seguito da 13 ministri
del suo governo.

 ITALIA
 ITALIA

 Melirius

È una donna la nuova rettrice della Sapienza di Roma
La Professoressa Antonella Polimeni
è la nuova rettrice
dell’Università La Sapienza di Roma.

È la prima volta dal lontano 1303,
anno della fondazione
del più grande ateneo d’Europa,
che una donna viene eletta
alla sua guida.

Polimeni era preside dell’Università
di Medicina e Odontoiatria
e si è candidata alla Sapienza,
concorrendo con altri due sfidanti:
ha ottenuto la maggioranza assoluta,
pari al 60,7%.
Sarà rettrice fino al 2026.

La Sapienza ha 11 facoltà,
120 mila studenti,
di cui 8000 stranieri
e oltre 4700 tra professori e ricercatori.

Polimeni ha 58 anni
e una lunga carriera accademica alle sue spalle.
Sono 470 le pubblicazioni a sua firma
pubblicate su riviste
internazionali e nazionali.

Tra le sfide che dovrà affrontare
c’è quella di “ricomporre la frattura
tra scienza e società
per vincere le attuali,
gravi diffidenze verso la ricerca”.

Secondo il World Economic Forum,
in 144 Paesi analizzati
la disuguaglianza di collocazione
nel mondo del lavoro
tra uomini e donne
incide negativamente sul Pil
per quasi 6 miliardi di dollari.
Con Antonella Polimeni
diventano sette le rettrici in Italia.

roma.repubblica.it

roma.repubblica.it

ECONOMIA
ECONOMIA

Agricoltura Biodinamica: raddoppiano le aziende bio
Tra novembre e dicembre
si terranno dei convegni
per discutere di grandi cambiamenti
in atto nel mondo agricolo.

Nel convegno dal titolo
“Un’agricoltura di salute, di ricerca,
innovazione e formazione
per il futuro della terra”,
si susseguiranno incontri virtuali
con varie sessioni e relatori.

I numeri dell’agricoltura biodinamica
sono in costante crescita:
sono raddoppiate le aziende agricole
che utilizzano questo metodo.
Negli ultimi 10 anni
il lavoro degli agricoltori
ha preso una nuova direzione,
a favore della salute umana
e dell’ambiente.

La biodinamica rappresenta una possibilità
per fondare l’agricoltura ecologica
su solide basi;
non basta coltivare sano,
la bioagricoltura deve compiere
un’evoluzione radicale,
con idee libere,
relazioni giuste,
economie solidali.

Questa rivoluzione del settore
vede anche un maggiore dialogo
tra agronomi, ricercatori,
economisti e bioagricoltori,
con la scelta di metodi innovativi
e soluzioni inedite.

Questa collaborazione
tra contadini e ricercatori
rappresenta un impegno
per il futuro della Terra
e supporta gli agricoltori
nel miglioramento delle tecniche.

pontiniaecologia.blogspot.com

pontiniaecologia.blogspot.com
 ITALIA
 ITALIA

Autocertificazione per Babbo Natale
Il presidente del consiglio Giuseppe Conte
ha pubblicato sui social
la sua corrispondenza
con un bambino di 5 anni
preoccupato per le festività natalizie.

Tommaso Z. da Cesano Maderno
scrive con l’aiuto dei genitori,
una lettera
per chiedere una autocertificazione speciale
per Babbo Natale,
che quindi gli permetta
di girare il mondo senza restrizioni
e consegnare regali a tutti i bambini.

Tommaso assicura al presidente del consiglio
che sotto all’albero di natale,
oltre a latte e biscotti,
gli farà trovare anche
una buona quantità di igienizzante.

Il premier si dice commosso
da queste parole,
gli risponde assicurandogli
che a Babbo Natale è già stato permesso
di viaggiare senza limitazioni.

Questa corrispondenza ha riscontrato
opinioni contrastanti sui social:
c’è chi difende Conte ed è molto colpito,
chi è rincuorato dall’innocenza
che hanno ancora i bambini,
e chi invece pensa sia solo
un esercizio retorico ironico.

 SPORT
 SPORT

 Alex Crawford

Gran Premio di Turchia: Hamilton campione del mondo
Il pilota britannico Lewis Hamilton
si è laureato campione del mondo
per la settima volta
grazie alla vittoria
al gran premio di Turchia.

Hamilton eguaglia così
il record di Michael Schumacher
per numero di mondiali vinti.

In un weekend caratterizzato dal maltempo
Hamilton è riuscito a vincere
pur partendo dal sesto posto.
Secondo posto per Perez
e terzo per Vettel,
al primo podio stagionale.

Per la Ferrari un ottimo weekend:
non solo Vettel ha agguantato il podio
partendo dell’undicesima piazza,
ma Leclerc ha concluso la gara
al quarto posto.

Leclerc era riuscito a prendere
la seconda piazza
ma un errore proprio alle ultime curve
lo ha visto scivolare fuori dal podio.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Fibonacci Blue

Minneapolis: continuano le proteste
Continuano le proteste
a Minneapolis,
dove l’afroamericano George Floyd
è stato ucciso
durante il suo arresto.

I manifestanti si sono radunati
davanti alla stazione di polizia
e davanti all’abitazione dell’agente
che ha tenuto il ginocchio
sul collo di Floyd.

Un incendio è quindi scoppiato
nei pressi del distretto di polizia,
che gli agenti
sono stati costretti
ad abbandonare.

Per far fronte alle proteste
è stata schierata
anche la Guardia Nazionale,
visti gli scontri
che nei giorni precedenti
hanno portato anche a saccheggi
e ad atti di vandalismo.

La leader democratica Nancy Pelosi
ha dichiarato
a proposito dell’accaduto:
“L’abbiamo visto in tv,
abbiamo visto
che l’assassinavano in tv”,
e ha chiesto che gli agenti,
già licenziati,
siano anche accusati di omicidio.

 ITALIA
 ITALIA

Trapianto polmonare per Covid-19 al Policlinico di Milano
L’Italia conferma ancora una volta
il suo primato mondiale
nella chirurgia dei trapianti.

Al Policlinico di Milano
è stato eseguito
un intervento eccezionale
che ha salvato la vita
a un diciottenne malato di Covid-19.

Le condizioni del giovane
erano molto critiche
quando è giunto al Policlinico:
i suoi polmoni erano
letteralmente “bruciati” dalla malattia.
Il trapianto era l’unica salvezza.

Tuttavia, a causa del virus,
si è dovuto aspettare
il tampone negativo.
In questa situazione
non è stato banale
per l’équipe medica
riuscire a operare.
L’intervento è durato 10 ore.

Inoltre, a complicare il tutto,
c’era l’obbligo delle protezioni anti contagio:
il casco ventilato,
la mascherina FFP3,
il doppio camice e i doppi guanti,
che, indossati dai chirurghi
per così tante ore,
hanno reso loro più difficile
la respirazione,
i movimenti e la percezione tattile.

Scampato il pericolo maggiore,
ora il ragazzo dovrà affrontare
un lungo periodo di riabilitazione,
ma il fatto di essere uno sportivo,
in ottime condizioni di salute
prima della malattia,
gioca a suo favore.

 ITALIA
 ITALIA

Sandra Milo si incatena a Palazzo Chigi per protesta
L’attrice Sandra Milo,
ormai 87enne,
si è incatenata per protesta
alle transenne
che delimitano Piazza Colonna,
davanti a Palazzo Chigi.

Nei giorni precedenti
aveva anche iniziato
uno sciopero della fame,
poi interrotto.

Il gesto serviva
ad attirare l’attenzione
sui lavoratori autonomi
del mondo dello spettacolo
colpiti dalla crisi
causata dalla pandemia.

La Milo ha chiesto infatti
di essere ricevuta
dal Premier Conte
per discutere
della possibilità di aiutare
gli operatori in difficoltà.

Il Premier ha quindi concesso
un incontro all’attrice
che è stata ricevuta
il 27 maggio.

Dopo l’incontro
la Milo ha dichiarato:
“E’ andata bene,
ha detto che farà di tutto
per aiutare.”

 ITALIA
 ITALIA

Rinvenuto mosaico sotto un vigneto in Veneto
Hanno fatto il giro del web
le foto di una straordinaria
scoperta archeologica
rinvenuta sotto a un vigneto
in Valpolicella.

Il sito,
ispezionato per la prima volta
già negli anni ’20,
si trova in mezzo ai vigneti
di Negrar, un paese
sulle colline del Veneto.

Grazie alla ripresa degli scavi,
ricominciati ufficialmente nel 2019,
il 27 maggio è stata rinvenuta
una pavimentazione a mosaico
risalente al terzo secolo dopo Cristo,
probabilmente appartenente
a una villa romana dell’epoca.

E’ grazie a Gianni de Zuccato,
archeologo,
e ai finanziamenti
del Ministero per I Beni e le Attività Culturali
che la posizione dei mosaici
è stata identificata,
mentre resta ancora da calcolare
l’estensione esatta della villa.

Roberto Grison,
sindaco di Negrar,
ha annunciato che il prossimo passo
sarà quello di raccogliere investimenti
per concludere gli scavi archeologici
e, conseguentemente,
per renderli visitabili,
aggiungendo però
che le tempistiche
saranno tutt’altro che brevi.

 TECNOLOGIA
 TECNOLOGIA

Rimandato il lancio della SpaceX
È stato rimandato il primo lancio
con astronauti a bordo
della SpaceX di Elon Musk.

Il lancio,
il primo in cui la NASA
si appoggia a una compagnia privata,
era già pronto al decollo
ma appena 15 minuti prima
della partenza prevista
è stato rinviato per maltempo.

Date le condizioni meteo
non ottimali
si è deciso di rimandare la partenza
a sabato 30 maggio
alle 21.22 ore italiane.

Se il lancio dovesse andare bene,
sarebbe la prima volta
che astronauti della NASA
partono da suolo americano
dal 2011.

La destinazione del volo
è la ISS,
la stazione spaziale internazionale,
e durante il volo gli astronauti
dovranno controllare
il funzionamento del razzo,
al momento controllato da un computer.

 CULTURA & SOCIETA’
 CULTURA & SOCIETA’

 Library of Congress

Roma avrà il “Lungotevere Fellini”, omaggio al centenario della nascita del grande regista
A Roma ci sarà
il Lungotevere Fellini,
grazie alla decisione
della municipalità capitolina
nell’anno del centenario
della nascita del grande regista.

Giulietta Masina, la moglie
e compagna d’arte di Fellini,
poco prima di morire
aveva espresso al sindaco di allora,
il desiderio di vedere
il nome dell’amato marito
in “spazi aperti,
in dialogo tra cielo,
fiume, alberi mossi dal vento”.

Fellini e Masina,
di origini romagnole,
hanno abitato per anni
a Roma in via Margutta,
dove è già presente
una targa commemorativa.

La capitale ha voluto così ringraziare
il suo “figlio adottivo”
per avere celebrato
le bellezze romane
nei suoi film: dalla “Dolce Vita”
alle “Notti di Cabiria”
allo “Sceicco Bianco”.

roma.repubblica.it

roma.repubblica.it

 CULTURA & SOCIETA’
 CULTURA & SOCIETA’

 Nicola Filardi (flickr user ozio-bao)

Nomination Nastri d’argento
Sono uscite le nomination
per i Nastri d’argento,
i premi assegnati
dal Sindacato giornalisti cinematografici.

Come accadrà anche
ai prossimi premi Oscar,
sono stati presi in considerazione
anche film non usciti in sala
a causa del Coronavirus.

“Pinocchio” di Matteo Garrone
e “Favolacce” dei fratelli D’Innocenzo
sono i due film con più nomination,
entrambi a 9,
tra cui miglior film
e miglior regia.

Numero di nomination “anomale”
in alcune categorie:
10 per miglior regia
e 6 per miglior opera prima.

A Toni Servillo il Nastro d’argento
alla carriera.

La cerimonia di premiazione
si svolgerà tra fine giugno
e inizio luglio
in una data ancora da fissare.

Donations help us pay our writers and editorial staff. Click here to show your support!
Donations
Click here
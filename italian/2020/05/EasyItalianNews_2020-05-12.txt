Listen online as you read:

 ITALIA
 ITALIA

Liberata la volontaria Silvia Romano, ora è a casa
Dopo di 18 mesi di prigionia,
Silvia Romano,
la giovane cooperante
rapita in Kenya nel 2018,
è stata liberata
e finalmente ha potuto riabbracciare
i suoi cari che l’aspettavano
all’aeroporto romano di Ciampino.

Nella capitale la ragazza
è stata ascoltata
dagli investigatori del Ros,
la sezione antiterrorismo dei Carabinieri,
per un resoconto dettagliato
della sua lunga prigionia.

In questi mesi,
Silvia ha cambiato sei rifugi,
ma è sempre stata trattata con dignità
dai suoi carcerieri.
Si tratta di gruppo appartenente
ad “al Shabaab”, legato ad al Qaeda,
“ormai dominante
in molte parti della Somalia”,
dove in effetti Silvia
era stata trasferita
subito dopo il rapimento.

La liberazione è avvenuta
grazie all’intervento dei servizi segreti
italiani, turchi e somali.

I media sono in subbuglio
per la dichiarazione di Silvia
della sua conversione all’Islam.
Molti insinuano che la sua decisione
sia stata il frutto del condizionamento
da parte dei suoi carcerieri.

Intanto a Milano gli abitanti
del quartiere di residenza di Silvia
l’hanno accolta con entusiasmo
in un simbolico abbraccio “a distanza”.
La ragazza probabilmente ha saputo
dell’epidemia da Covid-19
solo dopo la liberazione.

twitter.com

twitter.com
ESTERI
ESTERI

California non riapre: Musk minaccia trasloco Tesla
Elon Musk, Ceo di Tesla,
ha minacciato
lo stato della California
di trasferire gli stabilimenti
di produzione di auto elettriche
in Nevada.

A causa dell’attuale pandemia, infatti,
anche la fabbrica della Tesla
è stata costretta alla chiusura
per rispettare
le misure restrittive.

Musk ha quindi insistito
con lo stato californiano
per permettere allo stabilimento
di riprendere la produzione.

Secondo i funzionari, però,
la fabbrica non raggiungerebbe
i necessari standard di sicurezza.

Il Ceo, ha quindi espresso
la sua disapprovazione
su Twitter,
minacciando di spostare
gli stabilimenti
in Nevada
e di intraprendere
un’azione legale
contro lo stato.

Il miliardario ha twittato:
“E’ la goccia
che fa traboccare il vaso,
Tesla trasferirà la sua sede
e i suoi progetti futuri
in Texas/Nevada
e se dovrà mantenere
una attività a Fremont
dipenderà dal modo
in cui saremo trattati”.

 ITALIA
 ITALIA

 Jollyroger

Scossa di terremoto a Roma
Una scossa di terremoto
ha svegliato i cittadini romani
intorno alle 5.03 di mattina
dell’11 maggio.

Un sisma
di magnitudo 3.3,
con epicentro
localizzato a 10 chilometri
di profondità
vicino alla zona
di Fonte Nuova.

I residenti
durante il terremoto
si sono radunati per strada,
preoccupati dalla scossa.

Le autorità hanno però comunicato
che non ci sono stati danni
a cose o persone.

I vigili del fuoco
hanno ricevuto
numerose chiamate
ma nessuna richiesta di soccorso.

Il sisma,
anche se avvertito
da tutti i cittadini romani,
sembra infatti
non aver provocato alcun danno.

Anche il sindaco
di Fonte Nuova
ha rassicurato i residenti:
“Un forte boato
e tanta comprensibile paura
ma non abbiamo segnalazione
di danni.
Al momento va tutto bene”.

roma.repubblica.it

roma.repubblica.it

ESTERI
ESTERI

La Regina Elisabetta non comparirà in pubblico fino all’autunno
Da quasi due mesi
la regina Elisabetta
si trova nel castello di Windsor
a causa della pandemia,
e vi resterà ancora a lungo.

Secondo fonti di palazzo
la regina non comparirà in pubblico
almeno fino all’autunno.
Buckingham Palace
rimarrà chiuso per l’estate,
cosa che non accadeva da 27 anni.

Si tratterà quindi
dell’assenza più lunga
dalla scena pubblica
dei suoi 68 anni di regno.

 ITALIA
 ITALIA

Bonus biciclette, il governo stanzia fondi per la mobilità alternativa
Nel maxi “Decreto Rilancio”
di prossima approvazione,
il governo italiano ha previsto
anche un bonus biciclette,
per l’acquisto di mezzi di trasporto
alternativi a quelli inquinanti,
come le biciclette e i monopattini.

Il bonus fa parte del fondo
per incentivare la mobilità alternativa
annunciato dal ministro per l’Ambiente
Sergio Costa.
Il fondo ammonta
a 125 milioni di euro.

Per ora il bonus verrà dato
a tutti gli italiani
che lo richiederanno
purché residenti in centri urbani
al di sopra dei 50mila abitanti,
come ha specificato
la ministra dei Trasporti
Paola De Micheli.
Non ci saranno limiti di reddito
e si avrà diritto a un rimborso
tra il 65 e il 70% del prezzo pagato
per l’acquisto di una bici
o di un altro mezzo alternativo,
per un massimo di 500 euro.

Per alcuni commentatori
il bonus deve essere esteso
a tutti gli italiani
senza discriminare
i centri abitati più piccoli,
per evitare che i rivenditori di biciclette
nei paesini
siano penalizzati dalla concorrenza
dei loro colleghi cittadini.

ECONOMIA
ECONOMIA

Dona ai bar oggi, e ricevi una birra domani
Nonostante la presenza di fondi
predisposti dal governo
per aiutare le imprese
durante la crisi sanitaria globale,
sono molti i locali in Italia
che hanno l’acqua alla gola.

Per questo motivo,
l’azienda AB InBev,
che vanta oltre 500 marchi di birra,
tra cui le più celebri
Corona, Stella Artois,
e Becks,
ha dato vita a un’iniziativa
che permette ai consumatori
di aiutare bar,
ristoranti e pub direttamente.

L’obbiettivo dell’iniziativa
“Salva il tuo bar”
è quello di permettere ai locali
di poter continuare
ad acquistare queste bevande.

Grazie a una piattaforma online,
è possibile fare una donazione
a un locale di propria scelta,
e ricevere in cambio una gift card
del valore di una birra
da utilizzare al momento
della riapertura dei locali.
Per ogni donazione raccolta,
che raggiungerà le imprese
entro un massimo di tre settimane,
AB InBev aggiungerà il 30%.

Benoit Bronckart,
amministratore delegato
di AB InBev in Italia,
ha commentato
“Siamo entusiasti,
attraverso quest’iniziativa,
di dare respiro alle casse dei bar”.

 CULTURA & SOCIETA’
 CULTURA & SOCIETA’

I 60 anni della pillola anticoncezionale
Sono passati 60 anni da quando,
per la prima volta,
negli Stati Uniti veniva approvata
la prima pillola contraccettiva.

Essa, nota come Enovid,
era volta ad alleviare i disturbi
legati al ciclo mestruale,
ma a tutti gli effetti
impediva anche l’ovulazione.

Di portata rivoluzionaria,
la pillola anticoncezionale
ha avuto un impatto considerevole
sulla emancipazione femminile,
permettendo a milioni di donne
di assumere controllo
della propria vita riproduttiva,
nonché di curare molte complicazioni
dovute a cicli mestruali irregolari.

Dietro alla creazione della pillola,
vi è l’infermiera Margaret Sanger,
femminista e fondatrice
di Planned Parenthood,
che portò alla formulazione
del contraccettivo orale
in collaborazione con Gregory Pincus
e Harvard John Rock.

In Italia, la pillola
è stata autorizzata nel 1967
ma è stata resa di fatto accessibile
nel 1976,
dopo l’abrogazione delle norme
che ne rendevano la vendita illegale
se non per uso strettamente terapeutico.

Le ultime generazioni
di pillole anticoncezionali
hanno inoltre ridotto
i numerosi effetti collaterali,
aumentandone la sicurezza,
riducendo notevolmente
l’impatto sul metabolismo.

 CULTURA & SOCIETA’
 CULTURA & SOCIETA’

 Mr. Buby

I vincitori dei Premi David di Donatello
Venerdì 8 maggio
si è svolta la premiazione
dei David di Donatello,
gli Oscar italiani,
con una serata condotta in studio
da Carlo Conti
e i nominati collegati da casa.

Il trionfatore della serata
è stato ‘Il traditore’ di Bellocchio
che si è aggiudicato i premi
come miglior film, miglior regia,
montaggio, sceneggiatura originale
e i due attori maschili
con Pierfrancesco Favino
e Luigi Lo Cascio.

I premi per le miglior interpretazioni femminili
sono andati a Jasmine Trinca
per il ruolo da protagonista
in ‘La Dea Fortuna’,
e a Valeria Golino
per ‘5 è il numero perfetto’.

Diodato, l’ultimo vincitore di Sanremo,
ha vinto per la miglior canzone originale
per ‘Che vita meravigliosa’
dal film ‘La Dea Fortuna’.

La serata è stata introdotta
da un video messaggio
del presidente della Repubblica Mattarella
che ha voluto congratularsi
con tutti i nominati.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

A Wuhan tamponi a tappeto per gli 11 milioni di abitanti
L’amministrazione di Wuhan
sembra aver deciso di sottoporre
al tampone di rilevamento da Covid-19
tutta la popolazione,
per un totale
di 11 milioni di cittadini.

L’annuncio giunge all’indomani
della notizia di nuovi contagi
dopo la riapertura:
un 89enne mai uscito dalla città
e cinque persone del suo vicinato
sono risultati positivi al test,
pur in assenza di sintomi.

Anche in altre province cinesi
si sono registrati nuovi contagi,
come a Nord,
al confine con la Corea del Sud.
Qui si è deciso invece
di tornare al lockdown.

Per alcuni la decisione di Wuhan
è impossibile da realizzare
per gli alti costi
e per l’enorme impiego
di personale sanitario richiesto.
Per altri invece
il capoluogo dell’Hubei ha dimostrato
di saper affrontare l’emergenza
con ampie risorse
quindi può essere in grado
di vincere anche questa sfida.

 ITALIA
 ITALIA

Milano, esonda il fiume Seveso: blackout e allagamenti
Un violento temporale
durante la notte del 14 maggio
ha causato l’esondazione
del fiume Seveso,
nel nord di Milano,
allagando strade
e abitazioni.

Secondo le testimonianze,
il fiume sarebbe esondato
attorno alle 3 di notte,
quando le forti raffiche di vento
hanno anche sradicato
numerosi alberi
che sono caduti
sui fili e binari dei tram,
e sulle strade.

Ciò ha severamente ridotto
le possibilità di spostamento
e causato un blackout dell’energia
in alcune zone del quartiere,
lasciando al buio
centinaia di persone,
e Milano con un servizio
della metropolitana ridotto.

Ma non è tutto,
in una via del quartiere Niguarda
i tombini che bloccano l’accesso
alle fognature
sono esplosi,
peggiorando le condizioni
di allagamento delle strade.

L’esondazione del Seveso
è cessata
attorno alle otto di mattina,
e subito dopo
sono cominciate
le operazioni di pulizia
per rendere agibili le strade.

milano.repubblica.it

milano.repubblica.it

 ITALIA
 ITALIA

 Giorces

Muore alpinista travolto da valanga
Il noto alpinista Matteo Bernasconi
è morto dopo essere stato travolto
da una valanga in Valtellina.

L’alpinista faceva parte
dei Ragni di Lecco
e si trovava sul Pizzo del Diavolo
ad alta quota.

Il recupero della salma
è stato possibile
grazie all’intervento di un elicottero
dell’Azienda regionale della Lombardia.

Faceva parte dei Ragni dal 2003
ed era guida alpina dal 2011.
Con Fabio Salini era stato il primo italiano
a percorrere la leggendaria
Via dei Ragni,
a ovest del Cerro Torre.

Recentemente aveva compiuto
una spedizione in Patagonia
assieme ad altri due alpinisti.
Lascia una moglie e
un figlio di due anni.

milano.repubblica.it

milano.repubblica.it

ECONOMIA
ECONOMIA

I dipendenti di Twitter potranno lavorare da casa per sempre
Twitter ha comunicato,
attraverso il suo blog,
che i suoi dipendenti
potranno continuare
a lavorare da casa
a tempo indeterminato.

Anche dopo l’emergenza,
quando sarà possibile
rientrare in ufficio,
i dipendenti potranno scegliere
di continuare
con il lavoro da remoto.

La scelta spetterà comunque
ai dipendenti,
che potranno sempre scegliere
di tornare in ufficio.

Il Ceo di Twitter, Jack Dorsey,
ha infatti scritto sul blog
dell’azienda:
“Gli ultimi mesi
hanno dimostrato
che il lavoro da casa
può funzionare.
Se i nostri dipendenti
vogliono continuare
a farlo per sempre
lo renderemo possibile”.

Lo stesso Dorsey
progettava di trasferirsi in Africa
e continuare a gestire
la società a distanza.

ECONOMIA
ECONOMIA

Portogallo, nuova meta per pensionati ricchi
Negli ultimi anni i passaporti
si comprano e si vendono
sul mercato libero.
Alcuni li definiscono “commodities”
proprio come il petrolio,
lo zucchero o il tabacco,
cioè merce di scambio
ad alta redditività.

Così i super ricchi,
soprattutto quelli in pensione,
scelgono di prendere la residenza
in paesi che offrono
condizioni di vita vantaggiose:
poche tasse e libertà di movimento.

Lo studio legale Henley & Partners
è a tutti gli effetti
un “broker di passaporti e visti”
e valuta ogni anno la classifica
dei paesi più “attrattivi”
per i ricchi investitori.

Il Portogallo è risultato uno di questi,
soprattutto dopo che la pandemia
ha chiuso gli accessi
alle mete più lontane,
come il Giappone.
Molti cittadini benestanti quindi
hanno scelto il Portogallo
per prendervi la residenza.

L’Italia non fa eccezione:
sono 6000 gli italiani
che attualmente beneficiano
della doppia cittadinanza,
pagano il 40% di tasse in meno per 10 anni,
godono della libertà di movimento
nell’area Schengen
e di un ottimo sistema sanitario.

Pertanto alla fine
di questa emergenza sanitaria
è prevista un’altra ondata
di “sbarchi” di lusso
sulle coste portoghesi.

quifinanza.it

quifinanza.it
 CULTURA & SOCIETA’
 CULTURA & SOCIETA’

 Santeri Viinamäki

Muore Ezio Bosso, celebre pianista e direttore d’orchestra
Il 14 maggio 2020
si è spento
nella sua abitazione a Bologna
Ezio Bosso.

Celebre musicista,
compositore,
e direttore d’orchestra,
Bosso aveva 48 anni
e alle spalle una lunga battaglia
contro il cancro
e una malattia neurodegenerativa.

Di origini torinesi,
Bosso dimostra
un interesse per la musica
fin da giovane:
ha infatti solo 16 anni
quando, in Francia,
debutta per la prima volta da solista.

Dopo aver frequentato
l’Accademia di Vienna,
si prende carico
dell’associazione Mozart14.
Questa è rappresentativa
del suo credo nella musica come terapia,
e si occupava di raggiungere con la musica
carceri e ospedali,
cioè luoghi dove essa
potesse giovare
a chi ne avesse bisogno.

Nel 2011 però Bosso
è costretto a fare i conti
con una malattia neurodegenerativa
che lo costringe
su una sedia a rotelle,
ma continua comunque
a suonare il pianoforte
e ad esibirsi come direttore d’orchestra,
dando vita infine
alla Europe Philharmonic.

Fino all’autunno scorso,
ha continuato la sua carriera
al pianoforte e,
anche quando le dita
hanno cessato di funzionare per bene,
non ha rinunciato
alle sue serate
come direttore della sua orchestra.

 CULTURA & SOCIETA’
 CULTURA & SOCIETA’

 Yaroslav Dorn

Europe Shine a Light, l’evento dell’Eurovision
Sabato 16 maggio
andrà in onda ‘Europe Shine a light’,
l’evento che sostituirà l’Eurovision
cancellato per il Covid.

Gli organizzatori dell’Eurovision
hanno infatti voluto creare un evento
al quale parteciperanno artisti
da 41 paesi europei:
non ci sarà un vincitore
ma sarà comunque l’occasione
di onorare chi avrebbe dovuto gareggiare.

Ogni artista sarà preceduto
da una clip introduttiva
alla quale seguiranno
30 secondi d’esibizione.

Per l’Italia sarà Diodato
a partecipare:
nella suggestiva location
dell’Arena di Verona,
in un gioco di colori blu e bianco
canterà “Fai rumore”,
la canzone che avrebbe portato all’Eurovision.

La serata italiana sarà presentata
da Federico Russo e Flavio Insinna
e vedrà la partecipazione di ex partecipanti
come Mahmood e Il Volo.

Donations help us pay our writers and editorial staff. Click here to show your support!
Donations
Click here
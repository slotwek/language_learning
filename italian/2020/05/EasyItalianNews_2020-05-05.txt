Listen online as you read:

 ITALIA
 ITALIA

 NIAID-RML

Per la prima volta un vaccino anti-Covid funziona sulle cellule umane
Uno dei prototipi del vaccino
per il Covid 19
è riuscito a neutralizzare il virus
nelle cellule umane.

Il risultato è stato raggiunto
dalla Takis,
società di biotecnologia,
che ha effettuato i test
all’Istituto Spallanzani.

La sperimentazione
ha dimostrato anche
che gli anticorpi
generati dal vaccino
nei topi da laboratorio
sono efficaci contro il virus.

Risultati che rappresentano
un enorme progresso
nella corsa per la realizzazione
di un vaccino.

I test sull’uomo, tuttavia,
non saranno eseguiti
prima della fine dell’estate.

Luigi Aurisicchio,
amministratore delegato della Takis,
ha commentato così i risultati:
“Abbiamo bisogno del supporto
delle istituzioni e di partner
che ci aiutino ad accelerare il processo:
questa non è una gara
e insieme possiamo vincere tutti
contro il coronavirus”.

ESTERI
ESTERI

India, piovono petali e applausi per i medici di Mumbai
Il 3 maggio è il giorno
che l’India ha dedicato
a medici,
operatori sanitari e infermieri
impegnati nella lotta
contro il virus Covid-19.

Milioni di fiori e petali
sono piovuti dal cielo
sugli ospedali di Mumbai,
lanciati dall’Aeronautica Indiana,
a ritmo delle melodie
suonate dalle bande militari
posizionate davanti
ai centri sanitari della metropoli.

La popolazione,
affacciata ai balconi della città,
ha accompagnato i festeggiamenti
applaudendo per ringraziare a loro volta.

In India, il paese che ha registrato
il maggior incremento quotidiano
di casi positivi al Coronavirus,
il numero totale di contagi
supera i 37mila.
Per questo motivo,
il 3 maggio è stato inoltre organizzato
un evento della durata di quattro ore
durante il quale si sono esibite star
del mondo di Bollywood
come Priyanka Chopra,
ma anche personaggi
quali Will Smith e Mick Jagger.

I fondi raccolti grazie allo show,
organizzato dalla élite di Bollywood,
andranno ai disoccupati,
senzatetto,
e agli affamati in difficoltà
a causa della pandemia.

 ITALIA
 ITALIA

La Fase 2 sui treni italiani
Con la Fase 2 riprendono
i collegamenti ferroviari
in tutta Italia.

Infatti l’ultimo DPCM
autorizza gli spostamenti interregionali
se giustificati
da motivi di necessità,
legati soprattutto al lavoro.

Trenitalia ha stabilito
le nuove regole per i viaggiatori
nel rispetto delle norme nazionali.

I biglietti di Intercity e Frecce
devono essere obbligatoriamente
nominativi e prenotati.
È obbligatorio l’utilizzo di mascherine
e consigliato quello di guanti sanitari.

Non si può avvicinare
il personale ferroviario
per richiedere informazioni,
che sono disponibili on line,
chiamando i call center
o sull’apposita cartellonistica.

Nelle stazioni sono tracciati
percorsi a senso unico
per evitare assembramenti.
A bordo delle carrozze
devono essere assicurate
le distanze di sicurezza,
pertanto i passeggeri
possono occupare al massimo
il 50% dei posti totali a disposizione.
I sedili da lasciare vuoti
sono indicati da apposita segnaletica.

In generale si fa appello
alla responsabilità dei cittadini,
i quali hanno l’obbligo
di comunicare eventuali contagi
successivi ai viaggi effettuati.

ESTERI
ESTERI

 Jenn Warren, USAID Africa Bureau

Sudan, criminalizzata la mutilazione genitale femminile
Dopo decenni di discussione
al parlamento di Khartoum,
in Sudan,
il primo maggio
è stata approvata una legge
che dichiara reato
la mutilazione genitale femminile.

Questo tipo di mutilazione
è una pratica tradizionale
che secondo l’Onu
è stata imposta
all’87% delle donne sudanesi
tra i 14 e i 49 anni,
e ha spesso conseguenze negative
dal punto di vista sia psicologico
che fisico.

La nuova legge punisce
con tre anni di reclusione
sia la pratica clandestina
della mutilazione,
sia quella eseguita
dal servizio sanitario.

Tuttavia, si sospetta
che l’approvazione del testo legale,
già ritardata per anni
dal dittatore Omar ad Bashir,
non implichi necessariamente
la sua messa in pratica.
Infatti secondo l’Unicef,
sono numerosi i paesi
ove tale pratica
è ancora comune
nonostante la presenza
di una legge proibitiva.

Tuttavia si tratta sicuramente
di un passo
nella direzione giusta.

ECONOMIA
ECONOMIA

 Bahnfrend

Fincantieri vince commessa della marina americana
Fincantieri ha vinto una commessa
della marina americana
per un valore di circa
800 milioni di dollari
che potrebbero diventare 5 miliardi.

La Marinette Marine,
la sezione americana di Fincantieri,
costruirà infatti
una nuova fregata lanciamissili
per la US Navy,
con l’opzione per altre 9 navi.

La prima nave
dovrà essere consegnata nel 2026,
dato che ci vorranno circa 6 anni
per la progettazione e costruzione,
la seconda nave
dovrebbe essere commissionata
ad aprile 2021.

Il Ministro della Difesa italiano Guerini
ha commentato così l’assegnazione:
“E’ un grande successo
per il comparto della Difesa
che racchiude molte
delle eccellenze italiane.
Fincantieri porta nei mari del mondo
la garanzia della tecnologia italiana.”

forbes.it

forbes.it
 CULTURA & SOCIETA’
 CULTURA & SOCIETA’

 Andykappa

Bodyshaming contro Giovanna Botteri
Il programma tv ‘Striscia la notizia’
ha fatto un servizio
in cui si riprendevano le offese
degli hater
contro la giornalista tv
Giovanna Botteri.

La Botteri è la corrispondente Rai
a Pechino,
e nel servizio
si parlava del suo aspetto,
i suoi capelli e l’abbigliamento.

La questione è diventata subito virale,
e la giornalista ha poi risposto
con un lungo post
in cui si auspica che la si smetta
di far caso al look delle giornaliste,
ma ci si limiti ad ascoltare
quanto hanno da dire
“per scardinare modelli stupidi,
anacronistici,
che non hanno più ragione di esistere”.

Alla giornalista Rai
è giunto il sostegno
da diversi esponenti
del mondo giornalistico,
politico e culturale.

‘Striscia la notizia’ si è difesa
sostenendo che loro
hanno realizzato un servizio
a favore della giornalista
dato che ne lodavano la messa in piega.

 CULTURA & SOCIETA’
 CULTURA & SOCIETA’

#TheNewHumanity, la nuova campagna di Lavazza
Con l’hashtag #TheNewHumanity
la Lavazza,
la storica azienda di caffè di Torino,
lancia la sua nuova campagna pubblicitaria.

Nello spot uscito il 1° maggio
una voce dal passato
pronuncia parole di incoraggiamento
per l’umanità
perché riparta da valori
di solidarietà,
tolleranza,
giustizia e unità.

Il discorso è accompagnato
da una sequenza di immagini
molto suggestive
e da una musica emotivamente intensa.

Alla fine lo spettatore scopre
che a parlare è Charlie Chaplin
nel celebre discorso
del film “Il Grande Dittatore”,
le immagini sono firmate
da Steve McCurry
e le musiche sono di Ezio Bosso.

Secondo il grande marchio italiano
questa operazione è da considerarsi
più un contributo a sostegno
della ripresa del pianeta
messo in ginocchio dalla pandemia,
piuttosto che una sottile
strategia di marketing.

Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA

Nuova variante del virus, voli bloccati dal Regno Unito
La nuova variante del virus Sars-CoV-2
è stata identificata anche a Roma
in un soggetto rientrato da pochi giorni
dal Regno Unito.

La paziente e il suo convivente
sono stati messi in isolamento.
Sono state prese misure precauzionali
anche per tutti i loro familiari
e contatti stretti.
La donna è asintomatica
ma presenta una carica virale molto alta.

Secondo il ministro della Sanità britannico
la diffusione della nuova variante del virus
in certe zone del Regno Unito
è fuori controllo.
Infatti i casi di Covid-19 nel Regno Unito
sono aumentati di più del 50%
in una sola settimana.

Per quanto si sa al momento,
la variazione del virus
è così minima
che non dovrebbe rendere inefficaci
i vaccini.
Inoltre non c’è alcuna prova
che dimostri
che la variante del virus
provochi una malattia più grave,
l’unico aspetto certo
è che è più contagioso.

Il ministro della salute Speranza
ha firmato un’ordinanza
che blocca tutti i voli dalla Gran Bretagna
fino al 6 gennaio.

ESTERI
ESTERI

 U.S. Secretary of Defense

Covid, il premier israeliano Netanyahu si è vaccinato in diretta tv
Il premier israeliano Benjamin Netanyahu
si è vaccinato in diretta tv
contro il Covid.

La scena è stata ripresa
nell’ospedale Tel Hashomer
di Tel Aviv.
Insieme a lui
il ministro della Salute Yuli Edlstein,
anche lui vaccinato in diretta.

Netanyahu, 71 anni,
è stato il primo capo di governo
a farsi vaccinare contro il Covid.
Gli è stato somministrato
il farmaco
della società BioNTech/Pfizer.

La somministrazione al premier
rappresenta l’inizio
della campagna di vaccinazione
che inizierà a giorni
in tutto il paese.

Netanyahu ha poi commentato:
“Credo in questo vaccino.
Possiamo uscire
dalla pandemia insieme,
è un giorno importante per Israele.
Tutti devono vaccinarsi
e il mio è un esempio personale”.

 ITALIA
 ITALIA

 Joachim Seidler, photog_at

Il Decreto Sicurezza di Salvini è superato. Il Senato approva le modifiche
Il Senato della Repubblica
ha definitivamente approvato
le modifiche al Decreto Sicurezza.
Si tratta della discussa legge
in materia di immigrazione
voluta dall’ex ministro degli Interni
Matteo Salvini.

Le modifiche sono state approvate
con 153 sì, 2 no
e 4 astenuti.
L’Italia dice così addio
alle “dure misure restrittive
in vigore tra il 2019 e il 2018”.

Le modifiche approvate
introducono nuovamente
la cosiddetta “protezione speciale”,
ovvero la “protezione umanitaria”
per tutti i richiedenti asilo.
La nuova legge riduce anche
le multe per le Ong
che salvano i migranti in mare.

D’ora in poi i permessi di soggiorno
per protezione speciale e per calamità,
ma non solo,
anche quelli per attività sportiva,
per motivi religiosi
e per assistenza ai minori,
possono essere trasformati
in permessi di soggiorno di lavoro.

I parlamentari della Lega
hanno protestato duramente
in aula durante la votazione,
usando dei fischietti
per disturbare i lavori.
Matteo Mauri, tra i sostenitori Pd
del nuovo decreto, ha dichiarato:
“È finita la stagione della propaganda.
Torna il rispetto dei principi
e dei valori della nostra Costituzione”
proprio nella Giornata internazionale ONU
per i diritti dei migranti.

 ITALIA
 ITALIA

Regole Covid a Natale in Italia
Il governo Conte ha emanato
un nuovo DPCM,
contenente le regole per il Natale
in Italia.

A partire dal 24 dicembre
il paese sarà in zona rossa
nei giorni festivi e prefestivi.

Questo significa
che tutti gli esercizi commerciali non necessari
e i bar e i ristoranti saranno chiusi.

Inoltre non sarà possibile spostarsi
da una regione all’altra
e non si potrà uscire
dal proprio comune,
unica eccezione i piccoli comuni
dai quali si potrà uscire
entro un raggio di 30 km.

Vietati gli assembramenti in casa:
per non lasciare persone da sole
sarà possibile ricevere la visita
di un paio di persone,
senza contare i minori di 14 anni.

Per spostarsi bisognerà comunque
avere una autocertificazione
che attesti perché ci si sta spostando.

Nei giorni 28-30 e il 4 gennaio
l’Italia sarà invece in zona arancione:
rimarranno quindi le limitazioni
in vigore negli altri giorni
ma i negozi saranno aperti.

 TECNOLOGIA
 TECNOLOGIA

Google Maps, gli utenti potranno realizzare Street View
Tutti conosciamo
e abbiamo usufruito almeno una volta
di Street View,
la funzione di Google Maps
che ci permette di vedere
la foto di una strada.

Una funzione molto utile,
specie quando cerchiamo un indirizzo nuovo,
un posto dove non siamo mai stati,
oppure semplicemente per divertimento:
viaggi virtuali in città
che avremmo sempre voluto visitare.

Da ora anche gli utenti
potranno realizzare
con il proprio smartphone
viste panoramiche della propria zona,
quartiere, ecc…
Google infatti ha deciso di affidarsi
alla collaborazione di volontari
per le immagini a 360°.

Per poter entrare a far parte di questo gruppo
è necessario assolvere
ad alcuni requisiti tecnici:
il dispositivo usato
deve supportare ARCore,
il software di Google.
ARCore serve a registrare un video
che poi verrà caricato sui server di Google
e convertito in immagini.

Sarebbe bellissimo
se gli utenti di tutto il mondo
potessero collaborare
a questa iniziativa.
Basta solo avere uno smartphone.
Al momento è possibile
in alcune zone come Toronto,
New York, Austin,
Nigeria, Indonesia e Costa Rica.

 CULTURA & SOCIETA’
 CULTURA & SOCIETA’

 SCDBob

L’italiano nel mondo
L’italiano è la lingua ufficiale
della Repubblica italiana.
In quali altri paesi si parla?
È lingua ufficiale in Svizzera.
Inoltre, i quattro comuni costieri
dell’Istria slovena
e diversi comuni della parte croata
adottano il bilinguismo con l’italiano.

La diaspora italiana
è la seconda più numerosa al mondo:
le persone di madrelingua italiana all’estero
sono infatti superiori
alla somma dei cittadini degli Stati
in cui l’italiano è lingua ufficiale.

Circa il 40% della popolazione dell’Argentina
ha origini italiane.
L’italiano viene parlato e capito
da gran parte della popolazione
di Malta, Albania, Corsica
e delle ex-colonie italiane
(Libia, Eritrea e Somalia).

Gli italoamericani
sono una delle comunità più numerose
in America del Nord,
in particolare in Canada
e negli Stati Uniti.

Inoltre l’italiano è la quarta lingua
più studiata al mondo.
È studiata per “piacere”
da chi ha origini italiane,
ma è anche la lingua della cultura,
della poesia e della musica.

Sono molti gli studenti di Lirica
che studiano l’italiano
per cantare le opere
di grandi compositori italiani e non:
Mozart, ad esempio,
ha scritto il Don Giovanni
proprio nella nostra lingua.

italofonia.info

italofonia.info

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Jordi Play

Coronavirus, negli Stati Uniti oltre 3000 morti in un giorno
Nella giornata del 10 dicembre
nel mondo si sono registrati
692mila nuovi contagi
e 12,402 nuove morti.

Gli Stati Uniti per la prima volta
dall’inizio della pandemia
hanno superato i 3,000 morti in un giorno,
la Johns Hopkins University infatti
riferisce di 3,202 decessi.

Secondo una previsione dei Centri federali,
i morti per Covid-19 negli Stati Uniti
potrebbero arrivare a 362mila
entro il 2 gennaio 2021.
Questi dati sono stati ricavati
da un calcolo basato sull’analisi
di una quarantina di modelli statistici.

Anche in Brasile la situazione è preoccupante,
infatti è stato il terzo giorno di fila
nel quale vengono superati
i 50mila nuovi contagi giornalieri.
In Brasile il 10 dicembre
si sono infatti registrati
53,347 nuovi contagi,
per un totale di 6,781,799 positivi.

Sempre secondo la Johns Hopkins University
i paesi più colpiti dalla pandemia
restano gli Stati Uniti,
seguiti da India e Brasile.

gds.it

gds.it
 ITALIA
 ITALIA
Venezia sott’acqua, il Mose non ha funzionato
Con l’arrivo del maltempo
Venezia è stata sommersa
da oltre 138 centimetri di acqua.

Tuttavia le barriere del Mose
(Modulo Sperimentale
Elettromeccanico),
il sistema di dighe mobili
a difesa della città di Venezia dall’acqua alta,
non si sono alzate.
Perché?

Come ha spiegato Cinzia Zincone,
a capo del Provveditorato
alle opere pubbliche del Nordest,
il Mose è ancora “in una fase sperimentale:
si alza quando c’è una previsione
di 130 centimetri di acqua alta:
l’allerta viene data 48 ore prima”.

Le previsioni per questa
nuova ondata di maltempo, però,
davano un massimo di 125 cm.
Ecco perché il Mose
non si è messo in funzione.

Inoltre, alla questione tecnica,
si aggiunge “l’esigenza
di non chiudere troppo a lungo
le bocche di porto,
fermando il traffico delle navi”.

Questi problemi hanno nuovamente
acceso le polemiche
che da sempre accompagnano
questa “grande opera”,
la quale ha pesato non poco
sulle casse dello Stato
e che per molti studiosi
può avere un impatto sull’ambiente
molto dannoso.

ilpiccolo.gelocal.it

ilpiccolo.gelocal.it
 SPORT
 SPORT

Morto Paolo Rossi
Paolo Rossi, il calciatore
eroe dei mondiali del 1982,
è morto il 10 Dicembre
a causa di un tumore ai polmoni.

Qualche mese fa l’ex calciatore
si era sottoposto
ad alcuni controlli
per un forte dolore alla schiena.

La diagnosi era stata impietosa:
tumore ai polmoni.
In estate era stato operato
all’ospedale di Montevarchi.

Le sue condizioni di salute
sono peggiorate negli ultimi giorni.

Pablito, come era chiamato,
viveva a Bucine
a circa 30 Km da Siena,
dove gestiva un agriturismo.

SCIENZA
SCIENZA

 Micropix

Gocce che diventano fabbriche di idrogeno
Cambia il concetto di energia,
con la ricerca di nuove fonti
che non abbiano alcun impatto
sul futuro del nostro pianeta.

L’idrogeno costituisce
una delle valide alternative
alle fonti di energia classiche,
ed è stato più volte proposto
per i suoi molteplici usi.

Un gruppo di ricerca
dell’università di Bristol
e dell’Harbin Institute of Technology,
ha sperimentato un nuovo modo
di produrre idrogeno:
attraverso l’uso di cellule
a base di zuccheri e alghe,
che esposte alla luce solare
non producono ossigeno,
bensì idrogeno.

Il procedimento richiede
molto lavoro e molta energia,
per questo i ricercatori
hanno pensato di usare le alghe.
Ma per far sì
che la sostanza prodotta dalla fotosintesi
sia l’idrogeno,
i ricercatori hanno utilizzato
goccioline di zucchero
all’interno delle alghe.

La procedura ha dato vita
a dei veri e propri micro-reattori viventi,
che però non provocano
alcun danno all’ambiente.
Una nuova speranza, quindi,
per l’energia del futuro.

AMBIENTE
AMBIENTE

 Nicholas Frisardi

A Roma 200 nuovi alberi a Tor Bella Monaca
Le città hanno da sempre
problemi legati alla qualità dell’aria,
soprattutto nei mesi freddi
quando le emissioni di CO2
sono sensibilmente più alte.

Negli ultimi tempi nelle grandi città
ha preso piede una controtendenza
alla cementificazione selvaggia,
e cioè quella di piantare alberi.

I vantaggi di avere più verde in una città
sono diversi,
tra cui migliorare la qualità dell’aria
e aiutare a preservare
la salute delle persone.

Avere città più verdi
è un percorso molto lungo
e non facile,
ma questo periodo
ci ha sicuramente dimostrato
quanto sia importante il legame
tra la salute dell’uomo
e l’ambiente che lo circonda.

A Roma, in una delle sue periferie più difficili,
l’associazione “Alberi in periferia”
ha in programma la piantumazione
di 200 alberi.

Oltre alla periferia di Tor Bella Monaca,
altre zone della capitale
potranno diventare delle oasi verdi,
e saranno sicuramente piacevoli
da vivere e da visitare.

 CULTURA & SOCIETA’
 CULTURA & SOCIETA’

 Gage Skidmore

Cinema, a fine 2023 un nuovo ‘Star Wars’
La Disney ha annunciato
un nuovo film
della saga di “Star Wars”.

Il nuovo capitolo
uscirà nel 2023
e sarà intitolato:
“Rouge Squadron”.

Il film sarà diretto
per la prima volta
da una donna,
la regista Patty Jenkins.

Secondo il presidente di Lucasfilm,
la storia sarà ambientata
nel futuro della galassia
e vedrà “una nuova generazione
di piloti spaziali,
che guadagneranno i loro distintivi
a rischio della vita”.

La Lucasfilm ha annunciato
anche nuove serie tv
collegate alla saga,
una delle quali
vedrà il ritorno
dello storico personaggio
Lando Calrissian.

 CULTURA & SOCIETA’
 CULTURA & SOCIETA’

 Luca Vanzella

Casadilego vince Xfactor Italia
L’edizione 2020 di Xfactor Italia
si è conclusa
con la vittoria di Casadilego.

La diciassettenne,
data tra i favoriti
fin dalle audizioni,
ha vinto grazie
alla sua voce incantevole.

Al secondo posto
si è classificata la rock band
Little Pieces of Marmelade,
vera rivelazione dell’edizione.

Al terzo posto Blind
che sta già spopolando
nella classifica dei singoli
più venduti in Italia.

I finalisti hanno duettato
con i giudici,
cosa mai accaduta
nelle altre edizioni.

Super ospiti della serata
i Negramaro
che hanno cantato un medley
dal loro ultimo album.

Prima della proclamazione del vincitore
il presentatore Cattelan ha annunciato
che dopo dieci edizioni
lascia la conduzione di Xfactor.

Donations help us pay our writers and editorial staff. Click here to show your support!
Donations
Click here
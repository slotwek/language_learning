Listen online as you read:

ESTERI
ESTERI

 Think London

Accordo Brexit tra Regno Unito e Unione Europea
A quattro anni e mezzo
dal Referendum sulla Brexit
si è riusciti ad arrivare a un accordo
tra il Regno Unito e l’Unione Europea.

L’accordo è arrivato giusto in tempo,
in quanto il 31 dicembre
si sarebbe proceduto con il “no deal”,
una separazione
con pesanti ricadute economiche
e politiche.

Quanto deciso tra i negoziatori
di Bruxelles e Londra
entrerà in vigore dal primo di gennaio.

Negli ultimi giorni di trattative
Boris Johnson, il premier britannico,
e Ursula von der Leyen,
la presidente della commissione Europea,
sono stati in costante contatto telefonico
per definire al meglio le trattative.

L’accordo evita il ritorno
ai dazi sulle merci
e mantiene aperta la cooperazione
in tema di sicurezza.
I negozianti si erano trovati in disaccordo
sulle questioni della concorrenza equa
e sulla pesca nelle acque britanniche.

L’accordo dovrà passare
per le ratifiche parlamentari,
ma già essere arrivati a un punto d’accordo
è una vittoria.
L’intesa verrà applicata provvisoriamente,
in attesa dell’approvazione definitiva.

ESTERI
ESTERI

 Michael Candelori

Il presidente Trump concede la grazia a diverse persone
Il presidente Trump
ha concesso la grazia a 15 persone
e ad altre 5
ha ridotto la pena
che dovevano scontare.

Tra le persone
che sono state graziate,
un paio si erano dichiarate colpevoli
per il cosiddetto “Russiagate”,
e altre quattro invece
erano state condannate
per l’uccisione di civili
in Iraq nel 2007.

Di solito il Dipartimento di giustizia
fornisce al presidente
una lista di persone
che avrebbero diritto alla grazia,
ma Trump spesso ignora la lista
e decide autonomamente:
secondo il New York Times
metà delle persone
che sono state graziate
non avrebbe i requisiti adatti
e sarebbe collegata a lui in qualche modo.

Secondo alcune fonti il presidente Trump
intenderebbe concedere la grazia
anche ad altre persone
prima che il suo mandato abbia fine.

ESTERI
ESTERI

 WiNG

Scarcerato su cauzione dissidente a Hong Kong
Il dissidente di Hong Kong,
Jimmy Lai,
pro democrazia
e critico della politica di Pechino,
ha ottenuto la scarcerazione.

Sarà agli arresti domiciliari
e dovrà seguire regole rigide
tra cui il divieto
di pubblicazione di post
sui social media,
di tenere riunioni
con funzionari di altri governi
e la consegna di tutti i documenti di viaggio.

Lai era stato accusato di collusione
con paesi stranieri,
dopo aver invitato i governi
a sanzionare la Cina e Hong Kong
per la dura repressione
delle manifestazioni pro democrazia
che si stavano svolgendo.

Lai è stato scarcerato su cauzione
per la quale ha pagato
circa 1milione di euro.

AMBIENTE
AMBIENTE

Gli italiani e le auto elettriche
L’Italia fa i primi passi
verso la rivoluzione “verde”.
Le auto elettriche oggi
sul mercato italiano
sono circa 70 mila.

Il dato eccezionale
è che le immatricolazioni
di veicoli elettrici o ibridi
sono cresciute del 155%
negli ultimi nove mesi.

In tutto, sulle strade italiane
sono state messe in circolazione
ben 30 mila auto “verdi”,
il 3% in più di tutte le auto
di nuova circolazione.
È quanto risulta da uno studio
dell’Energy & Strategy Group
della School of Management
del Politecnico di Milano.

Le auto ecologiche di nuova generazione
si distinguono per la “massima efficienza,
il design raffinato,
funzionalità su misura
e servizi digitali avanzati”.

La tendenza italiana va incontro
alle direttive dell’Unione Europea
verso una mobilità sostenibile.
La Commissaria europea ai Trasporti,
Adina-Ioana Vãlean,
ha affermato:
“Dobbiamo ridurre le emissioni
prodotte dai trasporti
del 90% entro il 2050.
Abbiamo bisogno di un sistema dei trasporti
più sicuro, più affidabile,
più pulito e più accessibile”.

 CULTURA & SOCIETA’
 CULTURA & SOCIETA’

 James Petts

Natale in lockdown e il successo dei giochi da tavolo
Il periodo delle feste natalizie
è il momento preferito dagli italiani
per rispolverare i giochi di società:
la tombola, il mercante in fiera,
le carte ecc.

Con le nuove disposizioni
per il Natale 2020,
la lista dei giochi da fare
si è dovuta modificare.
Dato il numero ristretto di persone previsto
per i ricongiungimenti familiari
e tra amici
(cioè un massimo di quattro persone),
la scelta dei giochi da tavolo
si rivolgerà sicuramente
verso quelli che prevedono
un ristretto numero di giocatori.

Nel 2020 i giochi da tavolo
sono stati il regalo più ambito.
Addirittura c’è stato un aumento dell’interesse
verso questo tipo di intrattenimento
di oltre il 70%.

Tra i giochi più amati ci sono Monopoly,
Taboo e Risiko.
Un altro grande ritorno è il puzzle,
ma anche i giochi a carte,
e grazie a una famosa serie di Netflix,
è scoppiata una vera e propria mania
per il gioco degli scacchi.

style.corriere.it

style.corriere.it

 CULTURA & SOCIETA’
 CULTURA & SOCIETA’

 Shazari

Usa, miliardario compra il ranch “Neverland” di Michael Jackson
Lo storico ranch “Neverland”
di Michael Jackson
è stato venduto
per 22 milioni di dollari.

Il miliardario Ron Burkle,
uomo d’affari impegnato in molteplici campi,
in passato è stato anche
il consulente economico
di Michael Jackson.
La popstar aveva infatti
accumulato grandi debiti
a causa del suo stile di vita esagerato.

“Neverland”, infatti,
era già stato venduto
per 22,5 milioni di dollari
nel 2009.

Nel 2015 era stato nuovamente
messo in vendita
al prezzo di 100 milioni di dollari.

Tuttavia, nessun acquirente
si era fatto avanti
e il prezzo è stato ridotto
negli anni.

Il prezzo pagato da Burkle
rappresenterebbe quindi
una “svendita”,
considerando che Michael Jackson
aveva acquistato la proprietà
per 19,5 milioni di dollari
negli anni 80.

Il ranch è poi diventato famoso
per gli scandali
che hanno coinvolto la popstar
in merito ai presunti abusi
su minori.

Donations help us pay our writers and editorial staff. Click here to show your support!
Donations
Click here
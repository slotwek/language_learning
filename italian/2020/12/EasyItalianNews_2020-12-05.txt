Listen online as you read:

ESTERI
ESTERI

Al via il vaccino anti-covid nel Regno Unito
Il Regno Unito ha ordinato
più di 20 milioni di dosi
del vaccino contro il covid-19
della Pfizer e della BioNTech.

Il vaccino sarà disponibile per il paese
dalla settimana prossima
e l’NHS,
il servizio sanitario nazionale,
è già pronto a cominciare
la campagna di vaccinazione nazionale.

Il ministro della salute britannico,
Matt Hancock, ha annunciato
che verranno vaccinate 400mila persone
entro la fine dell’anno.

Nei test clinici delle ultime settimane
il vaccino ha dimostrato
un’efficacia del 95%,
ha avuto buoni risultati
sia sui giovani che sugli anziani.

Il CEO della Pfizer, Albert Bourla,
ha descritto il via libera
delle autorità sanitarie britanniche
come un momento storico
che verrà ricordato negli anni a venire.

ESTERI
ESTERI

 Seader

Hong Kong: Joshua Wong condannato a 13 mesi carcere
L’attivista di Hong Kong
Joshua Wong,
è stato condannato
a 13 mesi e mezzo di carcere.

L’accusa è di aver organizzato,
promosso e preso parte
alla manifestazione
fuori dal quartier generale della polizia
a Wan Chai.

I manifestanti si erano radunati
per protestare
contro l’eccessiva violenza della polizia
e contro il disegno di legge
che prevedeva
l’estradizione dei sospetti
in Cina.

Insieme a Wong
sono stati condannati
anche altri due attivisti,
Agnes Chow e Ivan Lam,
rispettivamente a 10 e 7 mesi di reclusione.

Il giorno del processo
Wong aveva dichiarato:
“Non sarò sorpreso
se oggi sarò mandato
immediatamente in carcere”.
I 3 attivisti
sono infatti stati incarcerati
lo stesso giorno
in cui sono comparsi in tribunale.

Wong ha infine dichiarato:
“Continueremo a lottare per la libertà,
ora non è il momento per noi
di inchinarci a Pechino
e arrenderci”.

 ITALIA
 ITALIA

Pandemia e lavoro, a soffrire sono i precari
Secondo i dati Istat raccolti quest’anno,
da febbraio sono stati persi
più di 420mila posti di lavoro.
Più della metà di questi,
con il blocco dei licenziamenti ancora in vigore,
riguarda lavoratori precari e autonomi.

A ottobre,
quando ancora le nuove restrizioni anti-covid
stavano solo iniziando,
è stato registrato un calo
di 13mila occupati.

Il tasso di disoccupazione giovanile
sale al 30,3%.
Oltre ai giovani,
a soffrire dell’aumento della disoccupazione
sono anche i più anziani.

I contratti a tempo indeterminato
crescono,
ma non abbastanza
per bilanciare le perdite di lavoro.

Circa 5 milioni di persone
che si procuravano da vivere
attraverso “lavoretti”,
spesso in nero,
sono state costrette
a causa della pandemia
a cercare lavoro altrove.

Il 90,2% degli italiani
è convinto che l’emergenza
abbia ampliato le disuguaglianze sociali.
Infatti i dati riportano
che il 3% degli italiani adulti
possiede il 34% delle ricchezze del paese.

ESTERI
ESTERI

E’ nata Molly da un embrione di 28 anni fa
La piccola Molly Gibson
è nata il 26 ottobre 2020,
anche se il suo embrione
era stato congelato
nell’ottobre del 1992.

La donna che ha portato a termine la gravidanza,
era nata da 18 mesi
quando l’embrione è stato congelato.

La sua nascita ha superato il record
precedentemente ottenuto
dalla sorella gemella, Emma,
il cui embrione è rimasto congelato
per 24 anni.

Entrambi gli embrioni
furono donati nel 1992.
La National Embryo Donation Center
di Knoxville
conserva gli embrioni delle coppie
che compiono un percorso
di procreazione assistita.
Gli embrioni che non vengono utilizzati
sono donati a coppie
con problemi di sterilità.
I genitori di Molly ed Emma
cercavano di avere figli
da oltre 5 anni,
senza riuscirci.

L’associazione, nata 17 anni fa,
ha permesso l’adozione
di oltre mille embrioni.
Ci sono stati anche casi
di donazione aperte,
in cui è permesso il contatto
con la coppia donatrice dell’embrione.

 CULTURA & SOCIETA’
 CULTURA & SOCIETA’

 Elen Nivrae

L’attrice Scarlett Johansson interviene a favore della scarcerazione di Patrick Zaki
Il Tribunale del Cairo
ha di nuovo prolungato di 45 giorni
la detenzione di Patrick Zaki,
lo studente egiziano
dell’Università di Bologna,
arrestato il 7 febbraio scorso,
con l’accusa di propaganda sovversiva
e detenuto nel carcere di Tora,
a Il Cairo.

A comunicarlo su Twitter
è l’Eipr (Egyptian Initiative for Personal Rights),
l’organizzazione non governativa
che si occupa di diritti umani.

Con questa Ong
Zaki aveva collaborato in passato.
Tra il 15 e il 19 novembre
l’Eipr ha inoltre subìto l’arresto
di alcuni dei suoi dirigenti:
il direttore esecutivo Gasser Abdel Razek,
il referente per la Giustizia penale
Karim Ennarah
e il responsabile amministrativo
Mohamed Basheer.

È di loro e di Zaki
che la Johansson parla nel videomessaggio
pubblicato su Youtube.
La famosa star americana
appare struccata,
con i capelli legati,
e gli occhi dritti alla telecamera
mentre chiede la liberazione immediata
dei quattro attivisti.

La loro unica “colpa”,
dice Johansson,
è quella di aver “fatto sentire la propria voce”
a favore della dignità e dei diritti
degli egiziani oppressi.

twitter.com

twitter.com

SCIENZA
SCIENZA

 C m handler

Meteorite nel cielo del Giappone: uno spettacolo unico
Nella notte tra il 29 e il 30 novembre,
verso l’1.30 ora locale,
nei cieli di molte città giapponesi
è stata avvistata una sfera di luce.

La tv pubblica NHK,
che aveva le sue telecamere
in varie prefetture,
ha girato e pubblicato un video
che raccoglie l’apparizione
del corpo luminoso
in diversi punti del Giappone.

Il video ha fatto immediatamente
il giro del mondo
attraverso i social media.

Le immagini che si possono ammirare dai video
sono impressionanti:
una vera e propria palla di fuoco
apparsa nel cielo,
una visione luminosa di pochi secondi,
dato che ha emesso un grande bagliore
nel momento in cui ha attraversato
l’atmosfera terrestre.

Probabilmente si è trattato
di un meteorite,
che molte persone sono riuscite a vedere,
poiché l’area di avvistamento
si estendeva da Tokai a Kinki a Shikoku,
nel Giappone occidentale e centrale.

Alcuni esperti hanno dichiarato
che alcuni piccoli frammenti del meteorite
possono aver toccato il suolo intatti.

 CULTURA & SOCIETA’
 CULTURA & SOCIETA’

 Felipeh

Morto l’ex presidente francese Giscard D’Estaing
Si è spento all’età di 94 anni,
a causa di complicazioni legate al Covid,
l’ex presidente francese
Valery Giscard D’Estaing.

Fu eletto presidente francese nel 1974
all’età di 48 anni,
diventando così il più giovane presidente
della Quinta Repubblica.

Nel corso della sua presidenza
approvò una serie di provvedimenti progressisti
come l’abbassamento della maggiore età
a 18 anni,
oppure la depenalizzazione dell’adulterio.

Simone Veil fece parte del suo governo
e fu lei la promotrice
della legalizzazione dell’aborto in Francia.

Giscard D’Estaing era anche
un convinto europeista
e fu uno dei maggiori sostenitori
della futura Comunità Europea:
fu parlamentare europeo
dal 1989 al 1993.

Donations help us pay our writers and editorial staff. Click here to show your support!
Donations
Click here
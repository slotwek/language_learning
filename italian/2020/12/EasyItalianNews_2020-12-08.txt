Listen online as you read:

 ITALIA
 ITALIA

Maxi rissa a Roma, centinaia senza le mascherine
Sabato 5 dicembre
centinaia di giovani
si sono riuniti a Roma,
alla terrazza del Pincio,
un’area centralissima della città.

La riunione è stata organizzata
tramite i social
e hanno risposto circa 400 ragazzi,
in maggior parte minorenni.

Ne è sfociata una maxi rissa
ripresa da molti cellulari
e condivisa sui social.

Secondo le ipotesi, infatti,
le motivazioni dell’incontro
sarebbero collegate
a un “regolamento di conti”
che coinvolge due ragazze
di due diversi gruppi.

I ragazzi identificati
dalle forze dell’ordine
sono stati multati
per aver violato l’obbligo
di indossare la mascherina.
Gli inquirenti
stanno cercando di risalire
agli altri partecipanti.

ESTERI
ESTERI

 Gerd Seidel (Rob Irgendwer)

Covid: Baviera dichiara stato di calamità
La Baviera ha dichiarato
lo stato di calamità
e ha imposto
un modello di lockdown
ancora più rigido.

Sarà vietato uscire di casa
tranne che per motivi di lavoro,
scuola o salute.

E’ stato anche imposto
il coprifuoco alle ore 21
nelle aree particolarmente a rischio.

Inoltre, alle scuole
verrà chiesto di passare
alla didattica a distanza
per gli studenti più grandi.

Il governatore Markus Soeder,
in merito alla sua decisione,
ha commentato:
“La situazione è purtroppo grave,
dobbiamo fare di più,
dobbiamo agire”.

Nel resto del paese
verrà prolungato il semi-lockdown
fino al 10 gennaio,
come deciso dalla cancelliera Angela Merkel
e dai leader
dei 16 Laender tedeschi.

ESTERI
ESTERI

 Neslihan_Turan

Turchia: donne che si oppongono alla violenza finiscono in tribunale
La Turchia è uno dei paesi
in cui i diritti delle donne
sono poco tutelati dal governo.
Infatti le donne che si oppongono ad abusi,
molestie, stupri e femminicidi
vengono processate.

Lo scorso anno
il collettivo femminista cileno “Las Tesis”
aveva ideato una canzone
intitolata “Un violador en tu camino”
(Uno stupratore nel tuo cammino).

Questa canzone
e la performance che la accompagna
è diventata una specie di manifesto
per l’affermazione dei diritti delle donne,
che resistono,
combattono per non essere più
vittime di violazioni e di violenze.
La canzone ha fatto il giro del mondo
ed è stata eseguita in più di 50 paesi.

In Turchia alcune donne
che durante le proteste
hanno eseguito la performance di Las Tesis
saranno processate,
in quanto il testo della canzone,
secondo le autorità turche,
costituisce un reato.

La Turchia è oggi l’unico paese
che ha aperto procedimenti legali
contro donne
a causa delle proteste.

ESTERI
ESTERI

La Biblioterapia al servizio degli anziani soli
In questi lunghi mesi di isolamento,
spesso a farne le spese
sono le persone più fragili
che sono costrette,
per motivi di salute,
a rimanere tutto il tempo a casa.

Le persone anziane,
loro malgrado,
vivono spesso in solitudine.
Per alleviare queste situazioni di tristezza,
un bibliotecario di Madrid
una volta a settimana
chiama gli anziani
per leggere loro dei libri.

L’idea è partita direttamente dall’uomo
e ha ricevuto molti consensi,
tanto che altri volontari
hanno iniziato a emulare il gesto,
trasformandolo in un vero e proprio progetto.

Ogni volontario, infatti,
chiama la stessa persona
tutte le settimane,
creando in questo modo anche un legame
con chi si trova all’altro capo del telefono.

Il progetto si chiama
“biblioterapia per anziani”
e prevede,
attraverso la comunicazione telefonica,
non solo la lettura di racconti e poesie,
ma anche in alcuni casi canti
con tanto di accompagnamento musicale.

informazioneoggi.it

informazioneoggi.it
AMBIENTE
AMBIENTE

 Muntaka Chasant

Giovane attivista insegna ai suoi coetanei come salvare gli oceani
Thomas Lesage è il giovane attivista
che gira le scuole
per insegnare ai più giovani
come proteggere gli oceani.

E’ francese, ha sedici anni e,
come molti suoi coetanei nel mondo,
appartiene alla nuova generazione
“informata, attenta, attiva”
che ha maturato la consapevolezza
dell’importanza prioritaria
di salvare l’ecosistema
dagli abusi dell’uomo.

Thomas ha fondato pochi anni fa
“Children4Oceans”,
una no profit per sensibilizzare
le giovani generazioni
sullo stato di salute degli oceani.

Lesage “si concentra
su tre problemi principali
che minacciano la salute dei mari:
l’acidificazione,
l’inquinamento da plastica
e la pesca smisurata”.

Da settembre 2018
a gennaio 2019 ha compiuto
un viaggio in barca a vela
attraverso l’Atlantico
partendo da Amsterdam,
passando per Italia,
Africa e Brasile.

A ogni tappa si è fermato
per incontrare nelle scuole
bambini e ragazzi dai nove ai dodici anni.
Con loro discute delle soluzioni semplici
per ridurre le emissioni di CO2:
usare i mezzi pubblici o la bicicletta,
ridurre i consumi,
utilizzare materiali riutilizzabili
anziché la plastica usa e getta.

A differenza di Greta Thunberg,
il suo messaggio è fiducioso.

 SPORT
 SPORT

 Nic Redhead

Gran premio di Sakhir: vince Perez
Sergio Perez ha vinto
il suo primo gran premio
di Formula 1,
a Sakhir, in Bahrain.

Il pilota messicano ha vinto
al termine di una clamorosa rimonta:
dopo il primo giro era infatti
in diciottesima posizione
per un contatto con la Ferrari di Leclerc.

È stata una gara ricca di colpi di scena:
il contatto Leclerc-Perez al primo giro
ha infatti costretto al ritiro
sia il monegasco della Ferrari
che Verstappen,
uscito di pista
per evitare le due macchine.

La Mercedes ha dominato con Russell
per buona parte della gara,
ma un errore al pit-stop
e una foratura a dieci giri dal termine
hanno negato al pilota britannico
la gioia della vittoria.

Il podio è stato completato da Ocon
in seconda posizione
e da Stroll in terza.

Weekend da dimenticare per la Ferrari
che ha chiuso al dodicesimo posto
con Vettel.

 CULTURA & SOCIETA’
 CULTURA & SOCIETA’

 Mentnafunangann

La festa dell’8 dicembre
L’8 dicembre è incluso
nei giorni festivi
dello Stato Italiano.
Corrisponde all’Immacolata Concezione,
una ricorrenza religiosa
di tradizione cattolica.

Il dogma dell’Immacolata Concezione
è stato sancito dalla chiesa cattolica
durante il pontificato di Pio IX.
L’8 dicembre è la data di emissione
della bolla papale sancita
nel 1854.

Con Immacolata Concezione
s’intende il concepimento di Maria
da parte dei suoi genitori,
Anna e Gioacchino,
senza il peccato originale.

Per gli italiani è l’ultima festa
prima di Natale,
occasione in cui in molti
addobbano l’albero di Natale
e fanno il presepe.

La scelta degli italiani
di preparare l’albero di Natale
proprio in questa giornata
è casuale.

Donations help us pay our writers and editorial staff. Click here to show your support!
Donations
Click here
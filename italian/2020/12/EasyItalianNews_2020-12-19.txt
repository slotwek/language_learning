Listen online as you read:

 ITALIA
 ITALIA

Terremoto a Milano
Nella giornata del 17 dicembre
è stato registrato
in provincia di Milano
un terremoto di magnitudo 3.9.

L’epicentro si trova
a un chilometro da Trezzano sul Naviglio,
un comune a sud-ovest di Milano,
a una profondità di 56 km.

La scossa è stata avvertita
anche nei piani più bassi
delle abitazioni,
ma non c’è stato nessun danno grave
e nessun ferito.

Tuttavia questa scossa
prende un significato particolare
in quanto su questo territorio
è la più forte degli ultimi 500 anni.

La zona di Milano e dintorni
non ha mai rilevato
una grande sismicità,
e infatti la sua pericolosità sismica
è considerata bassa.

Per questo motivo
il terremoto era del tutto inatteso
in un’area dell’Italia
già messa a dura prova
dal Covid-19.
La Lombardia è stata infatti
una delle regioni italiane
più colpite dal virus.

milano.repubblica.it

milano.repubblica.it

ESTERI
ESTERI

Macron positivo al virus
Il 17 dicembre è stata riportata
la notizia
che il presidente della Repubblica francese
Emmanuel Macron
è risultato positivo al Covid-19.

La diagnosi è stata resa nota
a seguito di un test RTCPR
realizzato dopo la comparsa
dei primi sintomi.
Macron è sintomatico,
ma per ora non grave.

Egli, in conformità con le regole,
dovrà stare in quarantena
per i prossimi 7 giorni,
pur continuando a lavorare
a distanza.

Sia il premier spagnolo Pedro Sanchez
che il presidente del Consiglio Europeo
Charles Michel
si sono messi in auto isolamento
perché hanno incontrato Macron per lavoro
negli ultimi giorni.

Ancora non si sa
né dove Macron abbia potuto
contrarre il virus,
né se abbia infettato membri
della sua famiglia.

Sicuramente il suo viaggio in Libano
previsto per il 22 e il 23 dicembre
verrà rinviato.

ESTERI
ESTERI

Nel Regno Unito omosessuali e bisessuali possono donare il sangue
Dal prossimo anno
nel Regno Unito sarà permesso
alle persone omosessuali e bisessuali
donare il sangue.

Cambiano sostanzialmente le condizioni:
all’interno del questionario da compilare
prima di donare il sangue,
bisognerà indicare
se si è coinvolti in una relazione stabile
da almeno 3 mesi.
Se così non dovesse essere,
bisognerà dichiarare
di essersi astenuti da rapporti sessuali
per almeno 3 mesi.

Questa decisione del governo
arriva dopo una serie
di modifiche e proposte
che risalgono al 2011.

Solo due anni fa il governo
ha chiesto un parere
al comitato FAIR
(For the Assessment of Individualized Risk)
composto da associazioni di donatori di sangue,
sanità pubblica inglese,
Università di Nottingham
e associazioni LGBT+.

Il FAIR ha stabilito
che non si possono basare
i rischi della donazione del sangue
sull’orientamento sessuale di un individuo,
in quanto discriminatorio.

Proprio in virtù di questa decisione,
il comitato ha chiesto
che ogni donatore venga valutato
nello stesso modo.

ECONOMIA
ECONOMIA

 Outreach Pete

Dieci stati Usa contro Google
Dieci stati americani,
guidati dal Texas,
hanno fatto causa a Google
con l’accusa di abusare
del suo potere monopolistico.

Il procuratore del Texas
ha affermato che Google
ha usato il suo potere
per manipolare il mercato
e distruggere la concorrenza.

Ad essere contestata
sarebbe la pubblicità online
da cui Google dipende.

Secondo la denuncia, infatti,
Google controlla il 90% del mercato
per gli strumenti di tecnologie
utilizzati dagli editori
per vendere le loro pubblicità online.
Google usa questo potere,
per canalizzare le transazioni
verso la propria piattaforma di scambio.

I dieci stati accusatori
sostengono inoltre
che tale posizione si traduce
in una tassa sui consumatori statunitensi
sotto forma di prezzi più alti.

 CULTURA & SOCIETA’
 CULTURA & SOCIETA’
MacKenzie Scott dona miliardi in beneficenza
MacKenzie Scott,
l’ex moglie di Jeff Bezos,
proprietario di Amazon,
ha donato in beneficenza
4,2 miliardi di dollari.

I soldi sono stati divisi
tra 384 associazioni,
l’83% delle quali
gestite da delle donne.

Gli enti a cui ha fatto la donazione
operano in diversi settori:
alcuni sono ad esempio banche alimentari,
altri invece gruppi legali
che combattono la discriminazione.

Già questa estate la Scott
aveva fatto donazioni
per un ammontare di 1,7 miliardi.

MacKenzie Scott in passato
aveva aiutato Bezos
nella sua ascesa
ed era stata una delle sue prime dipendenti
salvo poi dedicarsi alla famiglia.

Con il divorzio aveva ottenuto
38 miliardi di dollari
in azioni Amazon.
Queste, grazie ai guadagni della pandemia,
hanno portato il suo patrimonio
a 60 miliardi di dollari,
che lei si impegna a donare in beneficenza.

 CULTURA & SOCIETA’
 CULTURA & SOCIETA’

Con il Covid aumentano i lettori in Italia
Un’indagine del Centro per il libro
e la lettura (Cepell)
del Ministero per i Beni e le attività culturali e per il turismo
e dell’Associazione Italiana Editori (Aie)
ha rilevato quali sono state
le abitudini di lettura degli italiani
durante l’anno della pandemia.

Emerge che gli italiani
sono diventati un po’ più digitali.
A ottobre 2020
i cittadini tra i 15 e i 74 anni
che hanno letto un libro
negli ultimi dodici mesi
sono il 61%,
contro il 58% del 2019
e il 55% del 2018.
Tra questi, il 30% ha letto un ebook
e il 12% un audiolibro.

Inoltre il 38% di questi
ha comprato un libro online,
il 20% – e cioè quasi
tre milioni e mezzo di persone –
dichiara di averlo fatto
per la prima volta.

Ma il fatto non ha diminuito l’abitudine
a frequentare le librerie:
il 67% degli italiani continua a farlo.

Grazie al rapporto diretto con il libraio,
il negozio rimane
“il principale canale di informazione
sulle novità editoriali”
e quindi il libro cartaceo
continua a vivere e prosperare
e non subisce troppo
la concorrenza del digitale.

 CULTURA & SOCIETA’
 CULTURA & SOCIETA’

#Missingmasterpieces: opere d’arte perdute
Missing Masterpieces
è la mostra digitale
realizzata da Samsung
che permette di ammirare
12 capolavori della storia dell’arte
rubati o perduti.

Il Dr. Noah Charney,
esperto in crimini d’arte,
e la Association for Research into Crimes Against Art
collaborano al progetto.

Ogni anno molte opere d’arte
vengono rubate.
Nel corso del lockdown del 2020
sei capolavori sono spariti,
tra cui ‘Giardino di Primavera’ di Van Gogh.

12 capolavori di artisti
come Monet, Van Gogh e Cézanne,
per la prima volta
possono essere ammirati gratuitamente
dai possessori del televisore Samsung The Frame,
tramite Art Store.

Con l’hashtag #missingmasterpieces
e taggando @samsungitalia,
si può collaborare
per il loro ritrovamento.

Grazie al potere dei social
tutti possono trasformarsi
in investigatori part-time
e avere un ruolo attivo nella ricerca,
condividendo suggerimenti,
teorie e indizi.

news.samsung.com

news.samsung.com
Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 David Shankbone

Weinstein condannato per stupro
Si è concluso il processo
a Harvey Weinstein:
i giurati lo hanno dichiarato colpevole
per 2 capi d’imputazione
su 5.

Weinstein è stato dichiarato colpevole
di violenza sessuale di primo grado
ai danni di Miriam Haley,
e di stupro di terzo grado
ai danni di Jessica Mann.

È stato invece assolto
dall’accusa di aggressione sessuale predatoria
per la quale rischiava l’ergastolo.

Weinstein rimarrà in carcere
in attesa della sentenza
che sarà emessa a marzo:
rischia fino a 25 anni di carcere.
I suoi legali hanno annunciato
che ricorreranno in appello.

Molte donne di Hollywood
che avevano accusato Weinstein
hanno festeggiato il verdetto,
tra loro Rose McGowan e Ashley Judd.

 ITALIA
 ITALIA

Quadro degli Uffizi in prestito a Roma: si dimette comitato scientifico
Un quadro di Raffaello
verrà dato in prestito
dagli Uffizi di Firenze
alle Scuderie del Quirinale a Roma,
per la grande mostra sul pittore
che verrà inaugurata il 5 marzo.

Non tutti però hanno apprezzato
questa scelta:
il comitato scientifico degli Uffizi
si è dimesso
per protestare contro il prestito.

In una lettera
spiegano che il quadro,
recentemente restaurato,
era stato inserito
nella lista di opere inamovibili:
il comitato ritiene
che non rispettare le loro indicazioni
renda inutile la loro esistenza.

Il direttore degli Uffizi
ha ribattuto che “la mostra a Roma
non poteva fare a meno
del Leone X,
un capolavoro che tra l’altro
è in ottima salute
e in perfette condizioni
per viaggiare a Roma”.

ESTERI
ESTERI

 Nilroy (Nilanjana Roy)

India: 13 morti in scontri a Delhi
Continuano gli scontri causati
dalla legge sulla cittadinanza
a Delhi,
capitale dell’India.

Il bilancio del terzo giorno
delle manifestazioni
è di 13 morti
e almeno 150 feriti.

Tra questi
anche un giornalista
colpito da un proiettile.

Lo riporta il France Presse
citando fonti ospedaliere.

La guerriglia,
una delle più violente
nella storia della capitale,
si è scatenata
tra i manifestanti
a favore della legge sulla cittadinanza
e quelli contrari.

Il premier Modi ha scritto:
“Mi appello alle sorelle
e ai fratelli di Delhi
perché mantengano sempre la pace
e la fratellanza.”

Nel frattempo
il governatore di Delhi
ha ordinato il coprifuoco
e l’intervento dell’esercito.

ESTERI
ESTERI

Kobe Bryant, la moglie fa causa alla società dell’elicottero caduto
La vedova di Kobe Bryant,
Vanessa Laine,
ha fatto causa
alla società proprietaria dell’elicottero
che precipitando
ha causato la morte del marito.

Un mese fa,
Il campione del basket
e la figlia 13enne, infatti,
hanno perso la vita
in un incidente in elicottero.

Secondo Vanessa Laine
la colpa è da attribuire
alla negligenza del pilota,
che ha deciso
di mettersi in viaggio
nonostante le condizioni meteo avverse.

Il giorno dell’incidente
la fitta nebbia
avrebbe diminuito
la visibilità dall’elicottero,
rendendo il volo
più complicato
e più pericoloso.

La notizia della causa
arriva mentre è in corso una cerimonia
allo Staples Center
per rendere omaggio
a Bryant e alla figlia.

SCIENZA
SCIENZA

Addio a Katherine Johnson, la matematica della Nasa
“Stasera contiamo le stelle
e ricordiamo una pioniera”,
con queste parole
viene comunicata la morte
di Katherine Johnson,
la matematica della Nasa.

La Johnson si rivelò un prodigio
sin da giovanissima
e si diplomò a soli 14 anni.
Fu assunta dalla Nasa nel 1953
come “calcolatrice”
e successivamente lavorò
come ingegnere aerospaziale.

Fu la prima donna afro-americana
ammessa alla scuola di specializzazione
West Virginia University.

Nel 1959 calcolò la traiettoria
del primo volo spaziale con equipaggio
e nel 1962,
primo anno in cui la Nasa
utilizzò i calcolatori elettronici,
le fu chiesto di controllare
i dati forniti dal computer stesso.
Era chiamata “il computer umano”.

Nel 2015 l’ex presidente degli Stati Uniti,
Barack Obama,
l’ha insignita della Medaglia Presidenziale della Libertà,
la più alta onorificenza civile
degli Stati Uniti.

La sua vita è ricordata nel film
“Il diritto di contare”,
e la Mattel le ha dedicato una Barbie.

 CULTURA & SOCIETA’
 CULTURA & SOCIETA’

Niente eredità per Michael, Kirk Douglas ha dato tutto in beneficenza
Kirk Douglas ha devoluto in beneficenza
l’intero patrimonio
di 61 milioni di dollari.
Al figlio Michael e ai nipoti
non va nulla.

Lo ha rivelato il “Daily Mirror”
a 20 giorni dalla morte
del grande attore americano.

Il suo gesto non stupisce
perché in vita Kirk
ha sempre sostenuto opere di carità.

Di tutto il patrimonio,
circa 51 milioni di dollari
sono andati alla Fondazione Douglas,
che aiuta “le persone sole
e in difficoltà”.
Restano fuori 10 milioni di dollari,
ma nemmeno questi
vanno agli eredi di famiglia.

Douglas junior, comunque,
non può certo lamentarsi.
Possiede un patrimonio
di 300 milioni di dollari,
frutto della sua brillante carriera.
Dalla morte di suo padre
si è poi impegnato pubblicamente
nella campagna elettorale
a sostegno di Michael Bloomberg.

 CULTURA & SOCIETA’
 CULTURA & SOCIETA’

 Siebbi

Tre film italiani e Roberto Benigni al Festival di Berlino
“Semina il vento” di Danilo Caputo,
“La casa dell’amore” di Luca Ferri
e “Faith” di Valentina Pedicini
sono i film italiani presentati
alla 70esima edizione
del Festival del cinema di Berlino.

Il primo è un film di finzione,
gli altri due sono documentari,
tutti alla loro prima proiezione mondiale
e tutti lavori di giovani registi.

Quest’anno il festival è diretto
dal torinese Carlo Chatrian,
che ha condotto il Festival di Locarno
dal 2012 al 2018
e adesso sostituisce Dieter Kosslick,
ex direttore della Berlinale dal 2002.

Altra presenza italiana di spicco
è stata quella di Roberto Benigni,
premio Oscar per “La vita è bella”.
Ha presentato “Pinocchio”
di Matteo Garrone,
dove lui interpreta Geppetto,
“forse il genitore più famoso della storia
dopo San Giuseppe”,
come racconta lo stesso Benigni
al pubblico di Berlino.

La versione di Garrone
“della favola di Collodi
– dice il comico italiano –
mi ricorda in parte Tim Burton
ma anche Hieronymus Bosch
e i Macchiaioli toscani dell’Ottocento
[tra] cinema d’autore [e] film popolare.
[Un po’] come ‘Don Chisciotte’
e ‘Oliver Twist’”.

Donations help us pay our writers and editorial staff. Click here to show your support!
Donations
Click here
Listen online as you read:

AMBIENTE
AMBIENTE

 cjohnson7

Tempesta Ciara in Europa
La tempesta Ciara
si è abbattuta in questi giorni
su alcune zone dell’Europa
provocando danni e disagi.

Almeno 5 persone
sono morte nel nord Europa,
una vittima anche in Italia,
in provincia di Sondrio,
dove una donna è stata colpita
dai calcinacci di un tetto.

I forti venti
hanno portato alla chiusura
della torre Eiffel a Parigi,
a centinaia di cancellazioni di voli
e blackout in Austria e Francia.

Il vento forte si è abbattuto
anche in Piemonte
dove raffiche fino a 200km/h
hanno provocato dei danni
allo stabilimento dell’acqua Sant’Anna
che ha dovuto sospendere
la produzione.

ESTERI
ESTERI

 Sinn Fein

Elezioni Irlanda
In Irlanda, l’“isola di smeraldo”,
così chiamata
per via del verde vivo dei suoi prati,
si sono svolte le elezioni politiche.

Per la prima volta
la sinistra nazionalista Sinn Féin
(in gaelico “Noi stessi”),
l’ex organo politico
dell’Irish Republican Army (Ira),
ha superato i suoi avversari
con il 24,5% dei voti.

Ha guadagnato 40 seggi su 160.
La sua leader Mary Lou McDonald
è stata la vera protagonista
della campagna elettorale.

Il centrodestra Fine Gael
del premier uscente Leo Varadkar
ha ottenuto il 20,9% dei consensi,
e ai liberali del Fianna Fáil
di Micheal Martin
è andato il 22,2%.

In piena Brexit non è escluso
che l’Irlanda si prepari
per un referendum
per la riunificazione dell’isola,
obiettivo principale del partito della McDonald
e del Sinn Féin.

Il partito è stato la voce politica dell’Ira,
l’esercito clandestino indipendentista
dell’Irlanda del Nord
durante i trent’anni di guerra civile
finita con la pace del 1998.

 ITALIA
 ITALIA

 Giorgio Stagni

Milano, coreana investita e uccisa da un tram
A Milano, in piazza Oberdan,
la notte del 10 febbraio
una ragazza coreana
è stata investita
e uccisa da un tram.

Aveva 20 anni
ed era turista a Milano
.
Secondo i testimoni,
la ragazza ha attraversato all’improvviso
i binari davanti alla fermata del tram
e lì sarebbe scivolata.

L’autista non ha avuto
il tempo di frenare
e la giovane è stata travolta
dal mezzo,
incastrata nelle rotaie.

Il tram non viaggiava veloce
perché era appena ripartito
dalla fermata,
ma il suo peso ha comunque
travolto la ragazza.

I soccorsi hanno lavorato due ore
per togliere il corpo senza vita
dalle rotaie.

Le due amiche della vittima
e l’autista
sono stati portati in ospedale
in stato di choc.

ESTERI
ESTERI

Guaidò rientra in patria
Al termine di 23 giorni
di viaggio internazionale
che lo ha portato in 3 continenti,
Guaidò rientra in Venezuela.

Un viaggio compiuto
violando il divieto di espatrio
deciso dal presidente venezuelano
Nicolas Maduro.

Guaidò, autoproclamatosi
presidente ad interim del Venezuela,
è stato accolto come trionfatore
dai suoi sostenitori,
ma anche con durissime critiche
da parte dei militanti
del partito del presidente Maduro.

I sostenitori e gli oppositori
si sono incontrati all’aeroporto
creando non poche tensioni.

Nel suo lungo viaggio,
in Colombia,
in varie capitali europee
tra cui Bruxelles,
poi in Canada
e negli Stati Uniti,
Guaidò ha ottenuto l’appoggio
di quasi tutto l’Occidente
e anche del presidente Trump.

 ITALIA
 ITALIA

Sassi lanciati dal cavalcavia: colpita auto dell’attore Fresi
Brutta disavventura
per gli attori italiani
Stefano Fresi e Alessandro Benvenuti.

I due attori stavano viaggiando
sull’autostrada A25 verso Roma
quando l’auto su cui si trovavano
è stata colpita da alcuni sassi
lanciati da un cavalcavia.

Uno dei sassi ha frantumato
il parabrezza dell’auto,
ma fortunatamente
gli attori sono rimasti illesi.

Al volante dell’auto
c’era Stefano Fresi
che ha dichiarato:
“Solo per un miracolo
sono riuscito a mantenere
il controllo dell’auto”.

I due si sono poi fermati
in una stazione di servizio
da dove hanno allertato
le autorità competenti.

 ITALIA
 ITALIA

 Cannabis Tours

Gdf sequestra marijuana per 25 milioni euro
La guardia di finanza di Ragusa
ha sequestrato
5 tonnellate di marijuana,
dal valore di 25 milioni di euro.

Erano coltivate in 4 serre
costruite su un terreno impervio.
Gli arbusti, oltre 7000,
alti tra i 150
e i 200 centimetri,
erano nascosti
da una barriera di ortaggi.

Gli agenti hanno arrestato
un ragusano di 53 anni,
amministratore dell’azienda.
Risulta invece irreperibile
il gestore del fondo agricolo.

Entrambi sono indagati
per produzione,
traffico e detenzione
di sostanze stupefacenti.

Secondo gli investigatori,
con la marijuana sequestrata
sarebbe stato possibile
preparare oltre 3,5 milioni di dosi.

SCIENZA
SCIENZA

La missione spaziale Beyond raccontata da Luca Parmitano
L’astronauta italiano Luca Parmitano,
detto “AstroLuca”,
ha raccontato come è andata
la sua ultima missione nello spazio
chiamata missione Beyond.

Per sei mesi
insieme a lui hanno viaggiato
Christina Koch della NASA
e Aleksandr Aleksandrovič Skvorcov di Roscosmos.

Parmitano è stato il primo italiano
che dal 2 ottobre 2019
ha assunto l’incarico di Comandante
della Stazione Spaziale Internazionale,
mentre la Koch si è conquistata
il record mondiale
di permanenza femminile nel cosmo.

AstroLuca ha raccontato
il carattere di internazionalità della missione
parlando del successo
non come di una vittoria,
ma come il “sapere che c’è un ostacolo
che insieme,
con il lavoro di gruppo,
si può superare”.

Parmitano si è anche rivolto ai giovani,
mandando loro un messaggio di speranza:
“La speranza è avere la sensazione
e l’idea di avere un obiettivo davanti.
I progetti e gli obiettivi
ce li dobbiamo trovare,
quindi il mio invito ai giovani
è di trovarsi progetti
per poi realizzarli”.

Donations help us pay our writers and editorial staff. Click here to show your support!
Donations
Click here
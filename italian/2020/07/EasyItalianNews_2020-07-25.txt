Listen online as you read:

 ITALIA
 ITALIA

 Ggia

Non si fermano gli sbarchi a Lampedusa
Continuano incessanti,
ormai da giorni,
gli sbarchi sull’isola di Lampedusa.

In 48 ore sono arrivati
circa 800 migranti,
300 in una sola notte.

La guardia di finanza
ha rintracciato 12 barchini
nelle acque antistanti l’isola,
con a bordo un minimo di 10 persone
e un massimo di 25.

Il centro di accoglienza
è al collasso,
sono risultate difficoltose
anche le procedure di identificazione
per mancanza di spazio.

Infatti il centro,
che potrebbe accogliere
massimo 200 persone,
è arrivato a contarne oltre 900
e ha dovuto sistemare i migranti
lungo i corridoi della struttura.

La prefettura ha immediatamente
disposto il trasferimento
di 200 tunisini
che arriveranno in provincia di Agrigento
nella giornata di mercoledì prossimo.

agrigento.gds.it

agrigento.gds.it
ESTERI
ESTERI

Trump: “Scuole aperte, trasmissione in bimbi difficile”
Donald Trump ha dichiarato
di voler riaprire le scuole
“al 100%”.

Secondo il presidente americano,
per tornare alla normalità
è necessario riaprire completamente
le scuole.

Trump, ha infatti dichiarato:
“I bambini non trasmettono il virus
molto facilmente,
non lo prendono facilmente
e non lo portano a casa facilmente.
Sono a mio agio
all’idea di mio figlio
e dei miei nipoti a scuola”.

Nel frattempo,
lo stato di New York
registra più di 60.000 nuovi casi
per il nono giorno consecutivo.

l’Indiana, il Minnesota
e Washington
hanno imposto
l’obbligo della mascherina.

Trump ha però aggiunto:
“La scienza
non dovrebbe ostacolare
la riapertura delle scuole”.

 ITALIA
 ITALIA

Chiusa una caserma a Piacenza
La procura di Piacenza
ha chiuso una caserma dei carabinieri
nel corso di un’operazione
che ha portato all’arresto di 22 persone
tra cui 10 carabinieri.

L’Arma ha subito disposto la sospensione
per i militari accusati.

I reati loro imputati
sono molto gravi
e vanno da spaccio,
ad arresti illegali e tortura.

Solamente un militare della caserma
è risultato pulito
dalle indagini svolte in procura.

È la prima volta in Italia
che una caserma
viene messa sotto sequestro.

I crimini commessi
andrebbero avanti da anni,
addirittura dal 2017.

Il procuratore capo ha dichiarato
che “siamo di fronte
a reati impressionanti
se si pensa che sono stati commessi
da militari dell’Arma dei carabinieri.”

bologna.repubblica.it

bologna.repubblica.it

ESTERI
ESTERI

Giovani donne afghane sostengono l’esame di ammissione all’università in “spiaggia”
Stanno facendo il giro dei social
le immagini delle giovani studentesse afghane
alle prese con gli esami nazionali
di ingresso per l’università,
che si stanno tenendo all’aperto,
nei campi sportivi
e in quella che è stata definita
“spiaggia degli esami”,
a causa di preoccupazioni per il Coronavirus.

Nonostante il sole
e le alte temperature della stagione estiva,
gli studenti si sono adattati
alle condizioni estreme.

Fra loro ci sono molte donne,
che intendono avere accesso all’università;
si sono presentate in spiaggia
coperte dalla testa ai piedi,
per sostenere l’esame.
Molte di loro,
essendo giovanissime mamme
e non potendo lasciare i propri figli
da nessuna parte,
sono state costrette
a portarli con loro.
Quindi nelle immagini
si possono vedere delle donne
con in braccio i propri bambini.
Una prova di grande forza,
e per questo:
in bocca al lupo ragazze!

ESTERI
ESTERI

Kenya, incendio nel parco naturale più grande del paese
Le fiamme di un incendio scoppiato
durante le prime ore
di giovedì mattina
stanno divorando
parte del Parco nazionale dello Tsavo,
in Kenya.

Il parco nazionale,
l’area naturale più grande del paese,
ricopre oltre 21mila chilometri quadrati
e comprende numerosi tipi di habitat
e una fauna abbondante.

Giovedì tre incendi
sono stati segnalati
dalla popolazione locale,
e da allora
il Kenya Wildlife Service
sta facendo considerevoli sforzi
per domare le fiamme.

Un primo incendio,
collocato vicino
alla parte orientale del parco,
è stato spento
prima che potesse causare
gravi danni,
ma altri due roghi
continuano tutt’ora a bruciare.

Oltre al consistente danno
alla flora locale,
gli incendi mettono in pericolo
la vita di migliaia di animali.
Infatti, essi rischiano di soccombere
a causa delle fiamme
o di dover fuggire dal proprio habitat,
mettendo in pericolo la propria vita
e quella delle comunità circostanti.

Non è ancora chiara
la causa dietro agli incendi,
ma i forti venti degli ultimi giorni
hanno contribuito ad alimentare le fiamme.

ECONOMIA
ECONOMIA

 Seattle City Council

Record storico di guadagni per Jeff Bezos
Il patrimonio di Jeff Bezos
è cresciuto in un solo giorno
di 13 miliardi di dollari,
arrivando a un totale
di 189,3 miliardi.

Considerando che il Pil del Qatar
raggiunge “solo” 183 miliardi di dollari,
si può facilmente capire
come Bezos sia
l’uomo più ricco del mondo.

La crescita esponenziale del suo capitale
è dovuta al successo che hanno avuto
durante il Covid
gli acquisti online.
Secondo gli esperti di Bloomberg Billionaires,
si tratta del più importante
incremento di ricchezza
da parte di un singolo individuo
da quando il Bloomberg Index
è stato creato nel 2012.

Dall’inizio del 2020 a oggi
il patrimonio di Bezos
è passato da 74 miliardi
agli attuali 189 miliardi di dollari.
Come amministratore delegato
e fondatore della piattaforma online ‘Amazon’,
Bezos possiede l’11% delle azioni,
ma è anche proprietario
del Washington Post
e della società di turismo spaziale Blue Origin.

Per i commentatori più critici
è “scioccante” che un’unica persona
guadagni così tanto
quando ci sono ancora
milioni di persone nel mondo
che muoiono di fame.

 CULTURA & SOCIETA’
 CULTURA & SOCIETA’

Gli italiani e il turismo su due ruote
Italiani sempre più amanti
del turismo su due ruote:
è questo quello che emerge
da un rapporto Isnart-Legambiente.

Se i percorsi al nord Italia
sono già relativamente battuti,
la novità ora riguarda
i movimenti da nord verso sud
e viceversa:
i dati riportano infatti
che un quinto dei biker italiani
viene dalla Campania.

Numerosi sono i percorsi
amati dagli italiani,
e tra i più popolari troviamo
la nuova ciclopista sul Lago di Garda,
il tour del Salento
e la ciclovia lungo il Danubio.

Ma gli italiani scelgono la bicicletta
anche per vie più spirituali,
come ad esempio
il cammino di Francesco,
che attraversa Toscana,
Umbria e Lazio.

Questo entusiasmo, tuttavia,
deve ancora fare i conti
con la mancanza di strutture,
che non sono distribuite egualmente
in tutto il territorio.
Le piste ciclabili sono più numerose
e attrezzate al nord,
mentre al sud ci sono ancora
molte strade potenzialmente ciclabili
(cioè lontane dal traffico
e a lunga percorrenza)
ma che necessitano di alcuni restauri
per essere adattate
a un gran numero di viaggiatori.

Per lo stesso motivo,
anche una riforma del codice della strada
sarà presto necessaria:
le strade italiane
non sono ancora “abituate”
ad accogliere pesanti flussi turistici
su due ruote,
di conseguenza dovranno essere sviluppate
nuove norme di sicurezza
e un osservatorio nazionale per il cicloturismo.

Secondo i dati,
quello che affascina di più
i cicloturisti italiani
è l’idea di un viaggio in bicicletta
che sia slow,
libero e flessibile
nell’organizzazione delle tappe
e a stretto contatto con la natura.

Un altro vantaggio
di questa modalità di viaggio
è il rapporto qualità prezzo:
viaggiare su due ruote è infatti
un tipo di vacanza decisamente economica.
Tuttavia, bisogna considerare i costi iniziali
per l’acquisto di bicicletta
e attrezzature.

Donations help us pay our writers and editorial staff. Click here to show your support!
Donations
Click here
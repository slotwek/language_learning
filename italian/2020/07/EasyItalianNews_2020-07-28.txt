Listen online as you read:

ESTERI
ESTERI

 calflier001

Corea del Nord, allerta massima dopo primo caso sospetto Covid-19
Il 26 luglio Kim Jong-Un
ha dichiarato necessario
porre la Corea del Nord
sotto “allerta massima”
per via di un possibile primo contagio
da Covid-19.

Secondo quanto annunciato
dalla KCNA,
l’agenzia di stampa nazionale,
il primo caso di Coronavirus
sarebbe stato rilevato
in un individuo fuggito dalla Corea del Nord
tre anni fa,
e rientrato illegalmente a Kaesong
il 19 luglio
tramite la Zona demilitarizzata
che divide la penisola coreana.

Dopo aver convocato
una riunione di emergenza del partito,
Kim Jong-Un
ha annunciato il lockdown
della città di Kaesong,
assieme alla necessità
di effettuare dei test sierologici
su chiunque abbia avuto contatti
con l’individuo contagiato
o abbia soggiornato a Kaesong
negli scorsi cinque giorni.

Dato il sistema sanitario nazionale precario
e le sue scarse risorse,
una diffusione del virus nel paese
potrebbe avere conseguenze disastrose.
Per questo motivo,
la Corea del Nord aveva già chiuso
tutti i confini nazionali a gennaio,
rinunciando persino
agli scambi commerciali con la Cina,
di portata estremamente significativa
per l’economia del paese.

ESTERI
ESTERI

Chengdu, chiude il consolato americano in Cina
La mattina del 27 luglio
la bandiera americana
è stata ammainata
e le porte dell’ambasciata degli Stati Uniti
a Chengdu, in Cina,
hanno chiuso i battenti.

Ciò è accaduto
dopo che la scorsa settimana,
presumibilmente per motivi legati
al timore di spionaggio,
gli Stati Uniti hanno ordinato
la chiusura del Consolato cinese
a Houston, in Texas.

Per questo motivo,
il Ministero degli Esteri
della Repubblica Popolare cinese
ha decretato a sua volta
la chiusura della sede diplomatica americana di Chengdu,
capoluogo della regione Sichuan,
nel sud-ovest cinese.

Si tratta dello sviluppo più recente
nell’inasprimento
delle relazioni sino-americane,
che negli ultimi tempi
ha visto le due potenze scontrarsi
anche su terreno economico,
tecnologico e geopolitico.

Secondo il ministero degli Esteri cinese,
la chiusura è una risposta
diplomaticamente ragionevole
date le azioni americane,
e ora tocca agli Stati Uniti
“creare le condizioni necessarie
per il ritorno alla normalità
delle relazioni bilaterali”.

 ITALIA
 ITALIA

 Associazione Amici di Piero Chiara

Indagato Attilio Fontana
Il presidente della regione Lombardia
Attilio Fontana
è indagato in un’inchiesta
che riguarda la fornitura di camici.

La procura di Milano
ha avviato un’indagine
dopo la segnalazione della Guardia di Finanza
su movimenti di denaro sospetti.

In particolare l’indagine
fa riferimento a un bonifico,
poi bloccato,
di 250.000 euro
emesso dall’Unione Fiduciaria
da parte del governatore Fontana
verso la Dama spa,
società di proprietà del cognato,
per la fornitura di camici.

Il governatore è quindi indagato
per frode in pubblica fornitura,
come dichiarato dal procuratore di Milano.

I partiti di opposizione
della Regione Lombardia
hanno invitato il governatore
a riferire in aula
e a dimettersi.

milano.repubblica.it

milano.repubblica.it

ESTERI
ESTERI

Prima preghiera islamica a Santa Sofia
Il presidente turco Erdogan
ha convertito in moschea
la basilica bizantina di Santa Sofia,
celebre simbolo della cristianità ortodossa
a Istanbul.

La decisione del capo dello stato turco
va nella direzione di un recupero
della cultura neo ottomana
e della religione islamica sunnita.
Per Erdogan era da tempo un sogno.

Così Santa Sofia è tornata
a essere luogo di culto dell’Islam,
come nel 1453,
ai tempi di Maometto II
e della riconquista di Costantinopoli.

Alla riapertura di Santa Sofia
in versione moschea
erano presenti 350 mila fedeli.
In prima fila Erdogan
si è inginocchiato in preghiera
indossando sul capo
il classico zucchetto turco.

L’imam Ali Erbas,
ministro degli Affari religiosi,
si è presentato sul pulpito
con una spada ottomana in mano,
simbolo di conquista.

Il mondo cristiano,
dal suo canto,
ha vissuto questo evento
come un segno di sfida.
Per molti la decisione di Erdogan
rischia di “allontanare la Turchia
dall’Europa”.

ESTERI
ESTERI

Usa: a Portland i veterani formano un muro per difendere i manifestanti
A Portland continuano le proteste
per l’uccisione di George Floyd.

I manifestanti si scontrano
con le milizie
inviate da Trump,
che ha promesso
di fermare le proteste.

I soldati hanno cercato
di fermare i “terroristi”,
come sono stati definiti
da Donald Trump,
con manganelli,
lacrimogeni
e proiettili non letali.

La violenza degli scontri
ha portato la procuratrice generale dell’Oregon,
Ellen Rosenblum,
a chiedere l’intervento della magistratura
contro l’abuso di potere
della Sicurezza Interna.

La richiesta è stata tuttavia respinta.
Molti gruppi di manifestanti
si sono uniti
per una protesta pacifica.
Tra questi
anche il “muro dei veterani”.
Alcuni veterani dei marine
hanno infatti formato un cordone
per proteggere i manifestanti
dai soldati,
permettendo loro
di manifestare.

Uno dei veterani,
Duston Obermeyer,
ha dichiarato:
“Siamo qui per sostenere
il diritto dei manifestanti di protestare”.

ESTERI
ESTERI

Texas al buio per Hanna
Nuovo uragano negli Stati Uniti.
E’ il primo della stagione
e ha fatto scattare l’allarme inondazioni.

L’uragano ha colpito il Texas,
uno degli stati più in difficoltà
per l’emergenza Covid-19,
con venti a 150 km/h
e piogge torrenziali.

I danni sono già numerosi.
Molte case sono state distrutte
e molte persone
sono rimaste al buio.

I pompieri stanno lavorando incessantemente
per aiutare chi ha bisogno,
in particolare chi è bloccato
nella propria abitazione.

La mancanza di energia elettrica
rende le operazioni
molto più complesse,
ma il suo ripristino
non è un problema affrontabile adesso.
Gli esperti infatti sostengono
che sarebbe troppo pericoloso intervenire
a causa della velocità del vento
e delle piogge.

ESTERI
ESTERI

Israele: visitatori volontari guariti da Covid fanno compagnia a malati
Guariti dal Covid-19
e pronti ad alleviare
la solitudine dei malati
rientrando in quei reparti chiusi
al resto della popolazione
per il rischio infezione:
la missione umanitaria
di questi ‘visitatori volontari’
è in atto all’ospedale Hadassah
di Ein Kerem, nei pressi di Gerusalemme,
uno dei maggiori di Israele.

Nonostante manchi ancora
la certezza scientifica
che un ex malato di Covid
sia del tutto immune,
l’ospedale ha cominciato a chiedere
a questi guariti
se vogliono diventare visitatori volontari
pur prendendo in considerazione i rischi.

“Gli occhi dei malati si accendono
quando vedono una persona
che li va a trovare”,
ha raccontato Moshe Tauber,
un giovane di 22 anni
guarito dopo essersi infettato 3 mesi fa
e che ora va in reparto
per alcune ore a settimana.

“I malati – ha spiegato Rely Alon,
capoinfermiera dell’Hadassah –
si sentono estremamente soli
nei reparti Covid,
ed è di grande aiuto per i pazienti
e anche per lo staff
che i visitatori arrivino,
stringano le mani dei malati
e gli tengano compagnia”.

 CULTURA & SOCIETA’
 CULTURA & SOCIETA’

 Popo le Chien

“Benvenuti al Sud”
La Mozzarella di Bufala
è un formaggio fresco
a pasta filata e molle
che ha origine nell’Italia meridionale,
in Campania.

Solitamente ha forma tonda
e non regolare,
ma esistono anche altre varianti:
i bocconcini, la treccia
e, la più particolare,
la mozzarellona o zizzona,
che ha la forma di un seno.

La mozzarella di bufala presenta tante proprietà:
contiene proteine,
calcio, fosforo,
vitamine A, B, D, E
e una piccola percentuale di colesterolo.

Sembra sia molto amata dalle rockstar mondiali
come i Rolling Stones
e da divi di Hollywood
come Robert De Niro.

È facilmente digeribile
ed è adatta al buon funzionamento
dell’apparato nervoso
e dell’apparato cardiocircolatorio.

Se si desidera mangiare
la “vera” mozzarella di bufala,
bisogna che abbia la seguente dicitura:
“Mozzarella di bufala campana”.

Attualmente il prodotto si produce
in molte zone d’Italia,
ma solo quello proveniente
dalla zona tra Napoli e Caserta
è originale.

Altra piccola curiosità:
esiste una gara che si chiama
Campionato dei mangiatori
di mozzarella di bufala campana.

Donations help us pay our writers and editorial staff. Click here to show your support!
Donations
Click here
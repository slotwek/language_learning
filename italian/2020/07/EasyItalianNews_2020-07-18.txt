Listen online as you read:

 ITALIA
 ITALIA

Bomba d’acqua a Palermo
Sulla città di Palermo
si è abbattuta una bomba d’acqua
che ha provocato numerosi allagamenti
in tutta la città.

Numerose le vetture
rimaste bloccate
nei sottopassi della città
con le persone costrette
ad abbandonare l’auto
e scappare via a nuoto.

In una giornata
è caduto l’equivalente d’acqua
di un anno di piogge.

Fortunatamente non risultano vittime,
contrariamente a quanto
si ipotizzava all’inizio.

Il giorno dopo
i vigili del fuoco
erano ancora al lavoro con le idrovore
per liberare i sottopassi dall’acqua
e assicurarsi che non vi fossero
vittime sommerse.

I danni hanno provocato
anche grandi disagi
al traffico della città.

palermo.repubblica.it

palermo.repubblica.it

ESTERI
ESTERI

Moderna, ultima fase dei test: vaccino in 12-18 mesi
L’azienda biotech americana Moderna
ha annunciato che il 27 luglio
entrerà nella fase finale dei test clinici
per il suo vaccino anti covid-19,
diventando la prima società al mondo
a raggiungere questa tappa.

A questa fase
parteciperanno 30 mila persone.
Lo studio dovrebbe durare
sino al 27 ottobre.

Intanto, il noto immunologo americano
Anthony Fauci
prevede che un vaccino per il coronavirus
dovrebbe essere pronto
“entro il prossimo anno, anno e mezzo”.

Nei prossimi mesi
“a meno che tutti i diversi Paesi
non adottino misure di contenimento,
dobbiamo aspettarci
una diffusione del contagio
ancora più vasta.
Negli Stati Uniti abbiamo un problema,
perché la nostra epidemia
non è sotto controllo”,
ha aggiunto Fauci.

Quanto alla situazione dell’Italia,
l’immunologo ha commentato:
“L’Italia ha avuto sfortuna.
È stata colpita in modo molto duro
e molto rapido nello stesso tempo.
Il sistema sanitario
ha dovuto affrontare
una sfida veramente ardua,
dato l’alto numero dei contagi.
Ma alla fine,
considerate le circostanze così difficili,
penso che l’Italia
abbia fatto un buon lavoro”.

ESTERI
ESTERI

Usa: seconda esecuzione del governo Trump
Gli Stati Uniti hanno eseguito
la seconda condanna a morte
in una settimana.

Dopo 17 anni
senza nessuna esecuzione,
l’amministrazione Trump
ha deciso di ricorrere nuovamente
alla pena di morte.

Il condannato,
ucciso con iniezione letale
nell’Indiana,
era Wesley Ira Purkey,
un 68enne che ha ucciso
e smembrato
una ragazza di 16 anni.

I legali dell’uomo
erano riusciti
a far rinviare l’esecuzione
richiedendo una seconda
perizia psichiatrica.

Il condannato era infatti
malato di Alzheimer
e, secondo il suo avvocato,
incapace di rendersi conto
dell’imminente condanna.

La condanna è stata comunque eseguita
dopo il via libera
della Corte Suprema.

Solo pochi giorni prima
era stata eseguita
un’altra condanna a morte,
e nelle prossime settimane
ne sono previste altre due.

 ITALIA
 ITALIA

Sindaca di Lizzano difende i manifestanti Lgbt
A Lizzano, in provincia di Taranto,
la sindaca Antonietta d’Oria,
si è unita ai manifestanti
durante una protesta Lgbt,
per difendere la loro libertà di espressione.

È accaduto il 14 luglio,
“Giornata Internazionale della Visibilità
delle persone Non Binarie”.

Davanti alla chiesa di San Nicola
i manifestanti si sono raccolti
per protestare contro l’iniziativa del parroco
che ha organizzato
un rosario di preghiera
“per la famiglia, per difenderla
dalle insidie che la minacciano,
fra cui il disegno di legge
contro l’omotransfobia”.

Recentemente, infatti,
è stato depositato alla Camera dei deputati
il disegno di legge Zan
che, se approvato,
renderebbe l’omotransfobia e la misoginia
reati punibili per legge.

La sindaca ha voluto solidarizzare
con le persone in piazza
perché i carabinieri hanno iniziato
a chiedere le generalità di tutti,
come se i presenti fossero una minaccia
alla sicurezza pubblica.

La d’Oria ha detto alle forze dell’ordine
che i veri pericoli erano piuttosto
i parrocchiani dentro la chiesa
perché fomentano odio e discriminazione
e sono “una vergogna per Lizzano,
che è un paese democratico”.

bari.repubblica.it

bari.repubblica.it
ESTERI
ESTERI

 William Hoiles

New York, imprenditore decapitato nel suo appartamento
Un delitto da incubo
nella Lower East Side newyorkese
impegna le forze dell’ordine
da quando, la mattina del 14 luglio,
il corpo amputato di Fahim Saleh
è stato trovato nel suo appartamento.

Saleh, conosciuto da molti
per il suo successo come imprenditore
grazie a varie start up
in Nigeria e in Bangladesh,
aveva 33 anni
e risiedeva in un appartamento lussuoso
nella Grande Mela.

Verso l’1.30 della mattina di martedì
stava rientrando in casa
quando è stato aggredito nell’ascensore
da un soggetto vestito di nero
che indossava perfino guanti e maschera.

Secondo le ricostruzioni,
dopo aver attaccato Saleh,
il killer lo ha portato nel suo appartamento
per evitare di essere visto
dalle telecamere.
Quindi, lo ha decapitato
e fatto a pezzi con una sega elettrica.

Quando la sorella di Saleh
ha suonato il campanello
attorno alle 4 del mattino,
ed è entrata nell’appartamento,
ha trovato molte parti
del corpo di Saleh
ancora riposte in contenitori di plastica,
mentre il torso era in salotto.

Secondo le ipotesi della polizia,
il killer sarebbe stato interrotto
e quindi costretto a fuggire in fretta
dalle scale del palazzo.
Per il momento,
non è chiaro quale possa essere il movente,
ma le forze dell’ordine
continuano le loro indagini.

 TECNOLOGIA
 TECNOLOGIA

Twitter, FBI comincia indagini su hackeraggio di rilievo
Mercoledì 15 luglio
130 account di Twitter
sono stati hackerati
nel peggior attacco
al sistema di sicurezza di un social
da anni.

I malfattori hanno pubblicato
sui vari profili
di personaggi di rilevanza americani
un messaggio,
offrendo di raddoppiare
qualsiasi pagamento inviato
al loro account Bitcoin.
Per ora, quindi,
si pensa si tratti
di una frode di criptovaluta.

Tra i profili presi di mira,
quelli di Joe Biden,
Elon Musk, Barack Obama,
e persino Jeff Bezos di Amazon
e Bill Gates di Microsoft,
oltre a quelli di celebri compagnie
quali Apple e Uber.

Nelle ultime ore
è stato comunicato dalle autorità
che l’FBI è coinvolto nelle indagini,
per valutare la possibilità
che dietro all’attacco
vi sia il governo
di un paese straniero.

Twitter ha spiegato
in un post ufficiale
che sono state implementate
misure di sicurezza supplementari
per proteggere i sistemi.
“Stiamo ancora valutando
i provvedimenti da adottare a lungo termine,
che metteremo in campo
il prima possibile”
ha promesso il social network.

quifinanza.it

quifinanza.it
 CULTURA & SOCIETA’
 CULTURA & SOCIETA’

Dai pascoli del Reatino alla tavola
I Bucatini all’Amatriciana
sono uno dei piatti tipici
tradizionali della regione Lazio.

Il nome ha origine
dalla città di Amatrice,
situata al confine
con le regioni vicine.

È un piatto molto semplice
ed economico.

L’ingrediente principale per la preparazione
è il guanciale,
un salume che proviene dalla gola
e dalla guancia del maiale.
È più magro della pancetta,
ma è difficile trovarlo.

Gli altri ingredienti necessari
sono la passata di pomodoro
e il formaggio Pecorino.

Anche il formato di pasta
è fondamentale.
È possibile usare gli spaghetti
o gli spaghettoni
(hanno una dimensione
più grande degli spaghetti),
ma la ricetta originale
predilige i bucatini.

Per rendere il piatto più appetitoso,
solitamente si aggiunge il peperoncino
durante la rosolatura della carne.

In realtà, in passato,
l’uso del pomodoro non era previsto:
la variante del piatto era “bianca”.
Oggi questa è un’alternativa
al piatto tradizionale
ed è conosciuta con il nome
di “pasta alla gricia”.

Donations help us pay our writers and editorial staff. Click here to show your support!
Donations
Click here
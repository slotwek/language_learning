Listen online as you read:

ESTERI
ESTERI

 Fábio Rodrigues Pozzebom/Agência Brasil

Bolsonaro positivo al Covid
Jair Bolsonaro,
il presidente del Brasile,
è positivo al Covid-19.

La notizia è stata diffusa
dallo stesso Bolsonaro
durante un’intervista
al Palazzo dell’Alvorada,
durante la quale
ha riferito ai giornalisti:
“Sì, sono risultato positivo al test”.

La scoperta del contagio
è stata fatta
all’ospedale militare di Brasilia,
dove il presidente era stato ricoverato
per un malore.

Durante il ricovero
è stato quindi effettuato il tampone
che ha dato esito positivo.

Bolsonaro ha poi riferito
di essere in cura
con idrossiclorochina e azitromicina,
due farmaci che l’Oms
ha dichiarato inefficaci
per combattere il coronavirus.

Secondo le dichiarazioni ufficiali
il presidente “è in buona salute
e si trova nella sua residenza”,
ma nel frattempo
tutti gli impegni della settimana
sono stati cancellati.

 ITALIA
 ITALIA

 Sotamies

Roma, un successo per le gemelle siamesi separate al cranio
Due gemelle siamesi
sono state separate
grazie a tre operazioni
all’Ospedale Pediatrico
Bambino Gesù di Roma:
un evento che ha fatto storia
come la prima operazione di questo tipo
ad aver successo in Italia,
se non al mondo.

Ervina e Prefina,
che hanno da poco compiuto due anni,
provengono dalla Repubblica Centrafricana,
e sono state trasferite in Italia nel 2018
per ricevere le cure
di cui avevano bisogno.

Le due gemelle
erano craniopagi totali,
un caso molto raro,
in quanto erano unite alla nuca
e condividevano la maggior parte
del sistema venoso.
Nonostante ciò,
le due bimbe hanno comunque sviluppato
personalità molto diverse.

L’ultimo dei tre interventi,
avvenuto il 5 giugno
e destinato a separare finalmente
le due bambine,
è durato 18 ore
e ora, dopo un mese,
si può dichiarare un successo.

Le gemelle sono ancora
ricoverate all’ospedale,
per prevenire il rischio di infezione,
ma i cervelli di entrambe
sembrano funzionare,
e le bambine potranno così avere
una vita normale.

ESTERI
ESTERI

 Konrad Zielinski, son of Julo

Belgrado, proteste contro nuove restrizioni
Una protesta degenerata
in una accesa guerriglia urbana
si è verificata a Belgrado, in Serbia,
dopo l’annuncio,
da parte del governo,
di un nuovo lockdown.

Aleksandar Vučić, presidente serbo,
ha deciso di contrastare
un incremento dei contagi da Covid-19
rinnovando le misure di lockdown
precedentemente implementate.
Egli ha annunciato
la necessità di un “coprifuoco
per tutto il prossimo fine settimana
e il divieto di raduno
per più di cinque persone
al chiuso e all’aperto”.

La causa di tutto ciò
è una nuova ondata di contagi
che rischia di travolgere
il sistema sanitario.

La protesta, che ha avuto luogo
davanti al Parlamento,
è iniziata in modo pacifico.
I dimostranti erano più di mille,
e un cordone di polizia
ha tentato di contenerli.
Tuttavia, attorno alle 22,
le proteste sono diventate violente,
e alcuni manifestanti
hanno tentato di fare irruzione in Parlamento.
Sassi sono stati lanciati
contro la polizia, che ha risposto
lanciando a sua volta lacrimogeni.

 ITALIA
 ITALIA

Torino si candida per ospitare le Universiadi del 2025
Quasi vent’anni dopo l’edizione 2006
dell’Olimpiade invernale,
Torino ci riprova.

Nella sede della Regione,
è stata firmata la candidatura
per l’Universiade 2025.

“Ci stiamo lavorando da un anno
per l’interesse di tutto il territorio
per rilanciare la sua vocazione sportiva
e universitaria
– ha spiegato la sindaca di Torino
Chiara Appendino –.
Ma per conquistare
l’assegnazione dell’Universiade
serve l’appoggio del governo”.

Le linee guida della Fisu,
la Federazione Internazionale Sport Universitari,
indicano che il costo globale dell’Universiade
raggiunge dai 50 ai 55 milioni di euro.

Il rettore del Politecnico, Guido Saracco,
si è soffermato su un aspetto:
“Il Piemonte è una regione
che ha un grande bisogno di strutture
per accogliere gli studenti.
A settembre ripartiremo
con le lezioni in presenza,
ma abbiamo pochi posti letto
per gli studenti bisognosi”.

torino.repubblica.it

torino.repubblica.it
ESTERI
ESTERI

 rodrigoferrari

Usa 2020, il rapper Kanye West si candida
Kanye West, rapper e designer,
ha annunciato la sua candidatura
alle elezioni presidenziali
degli Stati Uniti.

Il musicista ha pubblicato
sul suo profilo Twitter
questo messaggio:
“Ora dobbiamo realizzare
la promessa dell’America
credendo in Dio,
unificando la nostra visione
e costruendo il nostro futuro.
Sono in corsa
per la presidenza degli Stati Uniti”.

Tuttavia, non ci sono ancora
conferme ufficiali
riguardo la candidatura.

Secondo alcuni
potrebbe trattarsi
di una manovra del rapper
per creare scalpore.

Kanye West aveva già condiviso
l’intenzione di candidarsi
nel 2016,
e aveva poi sostenuto Donald Trump
durante la sua campagna elettorale.

Prima ancora di conoscere
le reali intenzioni del cantante, comunque,
l’imprenditore Elon Musk
ha espresso il suo pieno supporto
alla corsa del rapper
rispondendo al tweet
di Kanye West.

 CULTURA & SOCIETA’
 CULTURA & SOCIETA’

 Gonzalo Tello

È morto Ennio Morricone
L’Italia dice addio
al grande compositore Ennio Morricone,
morto il 6 luglio a 91 anni.

La sua fama mondiale giunge
grazie alle musiche prodotte
per gli “spaghetti western”
di Sergio Leone
con la celeberrima “Trilogia del dollaro”.

Da allora le sue composizioni
sono protagoniste
anche del cinema internazionale.

Nel 2007 vince il Premio Oscar alla carriera,
nel 2016 quello per la colonna sonora
di “The Hateful Eight” di Tarantino.
È in nomination più volte,
per esempio con la colonna sonora
di “Mission” di Roland Joffé (1987)
e di “The Untouchables”
di Brian De Palma (1988).
Ottiene tre Golden Globe e sei Bafta.
Il Leone d’Oro alla carriera
giunge a Venezia nel 1995.
In Italia è vincitore
di dieci David di Donatello
e altrettanti Nastri d’Argento.

In occasione dell’inaugurazione
del nuovo ponte di Genova,
l’Orchestra del Teatro Carlo Felice
suonerà “Tante pietre a ricordare”,
il brano che Morricone ha composto
in memoria delle 43 vittime
del crollo del ponte Morandi
avvenuto il 14 agosto 2018.

Ha scritto lui stesso
il proprio epitaffio,
che comincia così:
“Io, Ennio Morricone, sono morto.
Lo annuncio così a tutti gli amici…”

 CULTURA & SOCIETA’
 CULTURA & SOCIETA’

 Harald Krichel

Nastri d’argento: “Favolacce” miglior film
Si è svolta la premiazione
dei Nastri d’argento,
i premi della stampa
al cinema italiano.

La presentatrice Anna Ferzetti
ha inaugurato la serata
con un ricordo del maestro Morricone:
“Grazie maestro per essere stato
la colonna sonora della nostra vita
e aver portato la magia
nelle nostre case”.

“Pinocchio” di Matteo Garrone
è il film che ha portato a casa più premi,
ben sei, tra cui quello per la regia
e per Benigni
come attore non protagonista.

A trionfare come Miglior film
è stato però “Favolacce”
dei fratelli D’Innocenzo,
che ha vinto cinque premi.

Diodato ha vinto il premio
come miglior canzone
con “Che vita meravigliosa”
e prima di interpretarla
ha omaggiato Morricone
suonando alcune note della colonna sonora
di “Nuovo Cinema Paradiso”.

Donations help us pay our writers and editorial staff. Click here to show your support!
Donations
Click here
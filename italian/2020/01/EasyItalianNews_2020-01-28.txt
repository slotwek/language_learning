Listen online as you read:

ESTERI
ESTERI

Terremoto in Turchia, decine di morti e migliaia di feriti
All’indomani della prima
forte scossa sismica
che ha colpito la Turchia,
una nuova scossa
si è abbattuta sul paese.

L’epicentro è stato a Sivrice,
nella provincia orientale di Elazig.

Il terremoto ha registrato
una magnitudo di 6,8 gradi.

Il bilancio delle vittime
è salito in pochi giorni
a 40 morti e 1.600 feriti.

Il presidente Erdogan
si è recato nei luoghi
dove si sono verificati
i maggiori danni
e ha assicurato
che sono state prese
tutte le necessarie misure di sicurezza
per proteggere e dare sostegno
ai sopravvissuti e agli sfollati.

Dall’Italia
il presidente Mattarella
ha fatto giungere
un messaggio di solidarietà e supporto
agli amici della Turchia.

 ITALIA
 ITALIA

 Francesco Pierantoni

Elezioni Regionali 2020: Emilia Romagna e Calabria
Con un’affluenza alle urne
che è arrivata al 67%,
il doppio rispetto
alle elezioni precedenti,
alle elezioni regionali in Emilia Romagna
vince il centro-sinistra
con Stefano Bonaccini,
che ottiene il 51% dei voti.

La candidata della Lega
Lucia Borgonzoni
ottiene invece il 43%.

La coalizione del Pd
con il 48% dei voti,
tiene testa al centrodestra
che arriva al 45%,
mentre il Movimento 5 stelle
entra in Consiglio
con un misero 4,7%.

Bonaccini commenta tra gli applausi:
“Questa terra libera e grande
ha decretato la prima, vera sconfitta
di Matteo Salvini.
Spero che la Lega mi chieda scusa,
l’arroganza non paga mai “.

In Calabria invece
vittoria del centrodestra
con Jole Santelli
che si attesta al 55%,
mentre il centro-sinistra
si ferma al 30%.
Jole Santelli è la prima donna
governatrice della Calabria.

ESTERI
ESTERI

Impeachment Trump: spunta un video che accusa il presidente
La Cbs ha diffuso il video
di una cena privata
tra Donald Trump
e Lev Parnas,
socio di Rudolph Giuliani,
avvocato personale
del presidente.

E’ l’ennesimo colpo di scena
nel caso di impeachment
del presidente americano.

Nel video della cena
si sente il presidente
chiedere a Parnas
di “sbarazzarsi”
dell’ambasciatrice Usa in Ucraina,
Marie Yovanovitch.

Trump pronuncerebbe
le inequivocabili parole:
“Take her out! Ok? Do it!”.

Il video è stato diffuso
dalla Cbs,
che lo ha ottenuto
dall’avvocato di Parnas.

Il suo contenuto
va a smentire
le precedenti dichiarazioni di Trump,
che ha sempre sostenuto
di non aver mai conosciuto
Lev Parnas.

 ITALIA
 ITALIA

 	Adam Jones

“Qui ebrei” sulla porta di figlio di deportata
Nella cittadina di Mondovì,
in Piemonte,
sulla porta di casa di Aldo Rolfi
è stato scritto “Juden hier”,
ovvero “Qui ci sono ebrei”,
scritta che veniva usata
nella Germania nazista.

Oltre alla scritta
è stata dipinta con vernice nera
anche una stella di David,
anche se la famiglia Rolfi
non è di origini ebraiche.

Aldo Rolfi è il figlio
di una donna partigiana
deportata a Ravensbruck nel 1944
e deceduta nel 1996,
alla quale è stata intitolata
la via in cui abita il figlio.

La scritta è comparsa
dopo che Rolfi aveva parlato
su un giornale locale
della figura della madre,
la quale aveva raccontato
gli orrori del lager in un libro.

Milena Santerini,
coordinatrice nazionale
per la lotta contro l’antisemitismo
ha condannato l’episodio
definendolo “un segnale gravissimo
di intolleranza e provocazione
proprio nei giorni
in cui ricordiamo la Shoah”.

ECONOMIA
ECONOMIA

Amazon, partono i pagamenti a rate in Italia
È partito anche in Italia
il test di Amazon
sui pagamenti rateali
a tasso di interesse zero.

Per i clienti più fidati,
con almeno un anno di iscrizione
e “una buona cronologia di pagamenti
su Amazon.it”,
sarà possibile saldare
il conto degli acquisti
in cinque rate mensili
senza interessi.

Per poter ottenere
un’altra rateizzazione
il cliente dovrà attendere
il pagamento dell’ultima rata
dell’acquisto precedente.

Inoltre Amazon accetta
di concedere il servizio
soltanto ai residenti in Italia,
possessori di alcune carte di credito,
ma non prepagate,
e che non siano in scadenza.

Per ora il test
ha riguardato pochi utenti
e poche merci selezionate.
Se andrà a buon fine
verrà esteso a breve
a tutto il mercato italiano.

 CULTURA & SOCIETA’
 CULTURA & SOCIETA’

 Ya’akov

Grammy 2020, i vincitori
L’edizione 2020
dei Grammy Awards
è stata dominata da Billie Eilish.
L’artista ha vinto moltissimi premi
tra i più ambiti:
Album Of The Year,
Best New Artist
e Record Of The Year
con “Bad Guy”.

Anche il fratello minore
è stato premiato
come “Producer of the year”.

Tra i vincitori della serata
troviamo Lizzo,
ma anche Rosalìa,
Tyler, The Creator,
Lil Nas X.

Anche Beyoncé è stata premiata
per il suo film musicale
“Homecoming”,
e persino Michelle Obama
per il migliore audiolibro
tratto dalla sua autobiografia
“Becoming”.

 SPORT
 SPORT

Morto Kobe Bryant
Kobe Bryant, leggenda dell’Nba,
è morto in un incidente
in elicottero.

Il campione di 41 anni
si stava dirigendo
alla Mamba Academy,
l’accademia di basket
fondata proprio da Bryant,
per una sessione di allenamenti.

Lo schianto è avvenuto
a Calabasas,
in California.

Le vittime sono 9,
tra queste
anche la figlia 13enne
di Bryant, Gianna Maria.

Secondo le autorità,
che stanno indagando
sulle cause dell’incidente,
l’elicottero potrebbe
essere precipitato
a causa di un banco di nebbia.

Moltissimi hanno espresso
il loro cordoglio
per la morte del campione.

Tra questi
anche LeBron James,
che solo poche ore prima
si era congratulato con Bryant
per averlo superato
nella classifica dei migliori realizzatori
dell’Nba.

 SPORT
 SPORT

 Carine06

Fognini eliminato agli Australian open
Esce di scena agli Australian Open
l’ultimo atleta azzurro
rimasto in gara:
Fabio Fognini.

Il ligure è stato infatti eliminato
agli ottavi di finale
dall’americano Tennys Sandgren.

Fognini ha perso in quattro set
con il punteggio
di 7-6 7-5 6-7 6-4.

La partita è stata equilibrata
nel primo set
dove però Fognini ha perso
punti preziosi al tie-break
e si è innervosito
compromettendo il secondo set.

Dopo essere riuscito
a raddrizzare la partita
nel terzo set,
nel quarto ha subito il break di Sandgren
e ha così perso l’incontro.

Per il ligure è così sfumata
la possibilità di arrivare
per la prima volta
ai quarti degli Australian Open.

sport.sky.it

sport.sky.it
Donations help us pay our writers and editorial staff. Click here to show your support!
Donations
Click here
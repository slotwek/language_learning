Listen online as you read: 

 ITALIA
 ITALIA
No Tav, arrestata la militante 73enne Nicoletta Dosio
Nicoletta Dosio,
anima storica della lotta
contro il Treno ad Alta Velocità
nella Val Susa piemontese,
è stata arrestata
la sera del 31 dicembre
per un’azione di protesta
avvenuta nel 2012
alla barriera dell’autostrada
di un comune della Valle.

L’azione contestata
è quella di aver “liberato”
il transito al casello di Avigliana
verso il Frejus,
creando un discreto danno economico
alla società autostradale.

L’azione di protesta era giunta
a seguito del mancato soccorso
di un militante no Tav
caduto da un traliccio elettrico.

Insegnante in pensione di greco,
73enne,
Nicoletta è il volto storico del Movimento
e all’epoca “non aveva chiesto
misure alternative alla detenzione”.

A distanza di 7 anni,
con le solite lungaggini
della giustizia italiana,
la “pasionaria valsusina”
si è ritrovata a festeggiare in carcere
il Capodanno.

Ovviamente le azioni di solidarietà
nei suoi confronti
da parte del Movimento
e di tutti i compagni di lotta
non si sono fatte aspettare.

torino.repubblica.it

torino.repubblica.it
ESTERI
ESTERI

Presidente Huawei scrive ai dipendenti: 2020 sarà anno di sfide
Il presidente della Huawei Technologies,
Eric Xu,
ha scritto ai suoi dipendenti
che il 2020
“sarà un anno difficile”.

Nell’annuale lettera di capodanno
ai dipendenti,
il presidente del colosso
delle comunicazioni
ha invitato i lavoratori
a essere pronti
per le sfide che li attendono.

La compagnia,
nonostante il bando
dell’amministrazione Trump,
ha infatti visto un miglioramento
del 18%
delle sue vendite.

E il presidente Xu
assicura che:
“Gli affari rimangono solidi
e siamo forti
di fronte alle avversità”.

Le vendite annuali
della compagnia,
secondo le stime,
supererebbero i 120 miliardi di dollari.

 ITALIA
 ITALIA

  Presidency of the Italian Republic
Il discorso di fine anno di Mattarella
Il presidente della repubblica
Sergio Mattarella
come ogni anno
ha pronunciato il suo discorso
di fine anno.

Tra i temi trattati
c’è stato un invito
alla coesione nazionale
e ad avere fiducia nel paese.

Mattarella ha posto l’accento
sui giovani:
“Occorre investire molto sui giovani,
per evitare l’esodo
verso l’estero”,
e ha sottolineato come
“un lavoro correttamente retribuito”
sia la chiave per trattenere i giovani.

L’invito del presidente
è quello di guardare al nostro paese
così come ci vedono all’estero:
un paese sinonimo di “sapienza,
genio, armonia
e umanità”.

Nel discorso ha poi citato
persone che si sono distinte
e devono essere d’esempio:
come i vigili del fuoco morti in un rogo
o il sindaco che si è sacrificato
per assicurarsi che i suoi dipendenti
fossero in salvo.

Ha avuto anche parole
per i cambiamenti climatici.

ESTERI
ESTERI

Trump: “Bene leggi che consentono armi”
Donald Trump,
commentando la sparatoria
avvenuta in una chiesa in Texas,
si è detto felice delle leggi
che consentono di portare armi
e che, secondo lui,
hanno permesso
di evitare una strage.

Il presidente americano
ha infatti scritto
sul suo account Twitter
che l’attacco è stato fermato
grazie ai “coraggiosi guardiani”,
che sono intervenuti
per proteggere i fedeli.

Secondo Trump,
questo non sarebbe stato possibile
senza quelle leggi
che permettono ai cittadini
di portare con sé
armi da fuoco.

Ha infatti twittato:
“Vite sono state salvate
grazie alle leggi
che consentono di portare armi”.

 ITALIA
 ITALIA
Rapporto Istat, l’Italia di fine decennio
L’Istituto Nazionale di Statistica
ogni anno elabora un rapporto
sulla situazione demografica italiana.

I dati che risultano
da questo ultimo rapporto
non sono particolarmente incoraggianti.

Da un lato gli stipendi medi
sono aumentati,
ma solo grazie al rinnovo del contratto
della pubblica amministrazione,
quindi non in conseguenza
di una rinascita economica del paese.

Dall’altro lato continua
“la fuga di cervelli”,
cioè il fenomeno per cui
i neo laureati
decidono di lasciare l’Italia
per cercare all’estero
migliori opportunità di impiego
a condizioni economiche più favorevoli.

In ultimo, la fotografia dell’Italia
che emerge dal rapporto Istat 2019
è quella di un “paese per vecchi”.
Gli ultimi anni hanno infatti registrato
il minimo storico di nascite.

Inoltre le famiglie italiane
si stanno rimpicciolendo:
il 33% degli italiani è single.

SCIENZA
SCIENZA

 Piotr Wroniecki

Scoperto in Polonia un monumento di 7000 anni fa
In Polonia è stata ritrovata
una struttura circolare
risalente al neolitico,
e grazie a studi recenti,
si pensa che possa risalire
a un periodo compreso
tra il 4800 e il 4500 a.C.

E’ una sorta di grandissimo recinto circolare,
dal diametro di 110 metri,
quindi tre volte più grande
di Stonehenge.

Questa struttura conferma
che già 7000 anni fa
l’Europa centrale era abitata
da civiltà piuttosto progredite.

Gli studiosi pensano
che questa colossale struttura
sia stata usata per oltre 250 anni
per funzioni religiose
e riti magici.

E’ stata avvistata
per la prima volta
nelle fotografie di un archeologo/fotografo
che l’ha vista
mentre faceva parapendio in quell’area.

La scoperta vera e propria però
è avvenuta nel 2016,
e le prime indagini sulla datazione
risalgono al 2017.

 CULTURA & SOCIETA’
 CULTURA & SOCIETA’
Sharon Stone cancellata da app di incontri
L’attrice americana Sharon Stone
ha usato twitter per comunicare
all’app di incontri Bumble
che il suo profilo
era stato cancellato.

Molti utenti infatti,
pensando che si trattasse
di un profilo fake,
l’avevano segnalato alla app,
che ha prontamente cancellato
l’account dell’attrice.

La Stone si è così rivolta alla app stessa
da twitter
e il suo profilo è stato subito riattivato.

La direttrice editoriale di Bumble,
Claire O’Connor,
le ha scritto:
“Spero che tu possa trovare
il tuo amore”.

Sulla app Bumble
sono solo le donne
a poter contattare i potenziali partner
quindi le segnalazioni
contro la Stone
sono venute da uomini
che non credevano
che il profilo dell’attrice
fosse vero.

Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA

 Davidpar
Crolla l’affluenza al referendum
Flop storico dei referendum sulla giustizia.
L’affluenza (dato definitivo)
è stata per i cinque quesiti
del 20,9%,
la più bassa nel dopoguerra.

Perché i referendum fossero validi
bisognava arrivare
a una partecipazione
oltre il 50% degli aventi diritto.
Un obiettivo storicamente
difficile da raggiungere,
ma che in questa tornata
è rimasto lontanissimo.

A scrutinio quasi terminato,
i 5 referendum sulla giustizia
hanno ad ogni modo registrato
la vittoria platonica dei sì.

Gli argomenti delle 5 votazioni erano:
Abrogazione della legge Severino,
Limitazione misure cautelari,
Separazione funzioni magistrati,
Valutazione magistrati,
Firme per elezione togati Csm
(Consiglio Superiore della Magistratura).

ESTERI
ESTERI

 Noticias Al Dia
Bolivia, ex presidente condannata a 10 anni di carcere
L’ex presidente ad interim
della Bolivia, Jeanine Anez,
è stata condannata
a 10 anni di carcere.

L’accusa che le è stata mossa
è di aver partecipato
al colpo di stato
contro il suo predecessore Evo Morales.

Nel novembre del 2019
Morales era stato costretto a dimettersi
a causa delle numerose proteste
che c’erano state
per i risultati delle elezioni
dell’ottobre precedente.

In quella situazione i militari
gli avevano suggerito
di lasciare il potere
e, dopo le dimissioni
delle principali cariche dello stato,
la Anez si era autoproclamata presidente
nonostante in parlamento
mancasse il quorum necessario
a causa del boicottaggio dei parlamentari
del partito di Morales.

La Anez era stata arrestata
nel marzo 2021
con le accuse di terrorismo,
sedizione e complotto,
e si trova in carcere da allora.

 ITALIA
 ITALIA

Covid, variante Omicron BA.5
Dopo 6 settimane consecutive
con diminuzione dei casi,
tornano a salire contagi e decessi
per Covid in Italia:
quasi 30mila in più
la scorsa settimana
rispetto alla precedente.
I nuovi casi sono aumentati
del 26,14%,
mentre le morti del 19,21%.

Una risalita che probabilmente
conferma anche in Italia
la circolazione dell’ultima variante
di Omicron, la BA.5,
molto più contagiosa
ma non più grave
delle sorelle precedenti.

Per quanto riguarda
la campagna vaccinale italiana,
il ciclo completo
è stato somministrato
al 90,08% della popolazione
sopra i 12 anni,
con il 91,49% che ha ricevuto
almeno una dose.
Il dato è del report dedicato
del ministero della Salute.

milano.notizie.it

milano.notizie.it
ESTERI
ESTERI

Danimarca, prima fabbrica di latte senza mucche
La società Remilk,
start up israeliana,
ha annunciato la prossima realizzazione
del mega-stabilimento
da 70mila metri quadrati
in Danimarca, a Kalundborg.

Sarà la prima azienda
a produrre su larga scala il latte sintetico,
fatto cioè senza mucche.
Il latte sintetico è prodotto
con la fermentazione microbica,
come quella usata per la birra o il pane.
Il gene responsabile della produzione
delle proteine del latte
viene copiato dalle mucche,
inserito nel lievito
e fatto fermentare
per produrre le proteine del latte.
Mischiato poi con vitamine, minerali,
grassi e zuccheri non animali,
diventa materia prima
per qualsiasi prodotto caseario.

Questo processo è altamente sostenibile:
per produrre in laboratorio
la stessa quantità di latte di una fattoria
serve il 99% in meno di suolo occupato.
Inoltre non c’è alcun sfruttamento animale,
per la gioia di vegani e animalisti.

In Italia la notizia però
suscita preoccupazione.
Il fatturato del settore
della trasformazione del latte
è il primo di tutto l’agroalimentare italiano,
supera i 16,2 miliardi di euro
e dà lavoro a oltre 100mila persone.
I rappresentanti del settore commentano:
“Ci stiamo spingendo troppo in là,
la tecnologia dovrebbe aiutare l’agricoltura
a produrre meglio,
con più sostenibilità,
e non sostituire l’agricoltore
con lo scienziato”.

 SPORT
 SPORT

 Иван Иванов
Incidente per il bus della nazionale della Bulgaria
L’autobus su cui viaggiava
la nazionale di calcio della Bulgaria
ha avuto un incidente
a Tbilisi.

Il mezzo era diretto verso l’hotel
che avrebbe dovuto ospitare
i giocatori,
quando l’autista ha perso il controllo
e si è schiantato.

Nell’impatto, Todor Nedelev,
centrocampista 29enne,
ha riportato un trauma cranio-cerebrale
che ha richiesto
un intervento chirurgico.

La notizia è stata diffusa
dalla federcalcio bulgara
con una nota ufficiale.

Il resto dei passeggeri
non ha riportato gravi danni.

La federcalcio ha poi comunicato
che l’intervento di Nedelev
è perfettamente riuscito
e che il giocatore
si trova in condizioni stabili.

Il centrocampista dovrà rimanere
sotto la supervisione dello staff medico
e del medico della nazionale.

AMBIENTE
AMBIENTE

 andrea.pacelli
A Vulcano il mare diventa bianco
Sull’isola di Vulcano,
nelle Eolie,
negli scorsi giorni si è verificato un fenomeno
che ha messo in allerta
i ricercatori dell’Ingv
(Istituto Nazionale di Geofisica e Vulcanologia)
di Catania.

Le acque del mare nella zona di Levante
sarebbero diventate più chiare,
di un colore bianco
che evidenzierebbe un abbassamento del pH.

I ricercatori hanno già effettuato
un primo sopralluogo per accertamenti.
Sono state realizzate
delle osservazioni microscopiche,
prelevati dei campioni
ed eseguite delle misurazioni chimico-fisiche del campo.

Per garantire la sicurezza agli operatori,
tutti i rilevamenti sono stati compiuti
grazie a un macchinario
azionato dall’imbarcazione,
insieme al prelievo del gas
che fuoriusciva dalla superficie dell’acqua.

Gli stessi campionamenti
sarebbero stati effettuati
anche in prossimità del laghetto termale,
chiuso da tre anni al pubblico
per il sequestro
da parte della procura della Repubblica.

Le misure hanno confermato
un importante abbassamento del pH
in tutto il tratto di mare.
I risultati completi, però,
arriveranno nei prossimi giorni.

palermo.repubblica.it

palermo.repubblica.it

 SPORT
 SPORT

 Quirinale.it
Berrettini vince a Stoccarda
Matteo Berrettini ha vinto
il torneo ATP 250 di Stoccarda
battendo in finale Andy Murray
con il punteggio di
6-4 5-7 6-3.

L’azzurro è sempre stato in partita,
l’unico passaggio a vuoto
c’è stato nel finale del secondo set
e Murray è stato bravo ad approfittarne.
Nel corso del terzo set
lo scozzese ha poi accusato
dei problemi fisici.

Per l’italiano si tratta
del sesto torneo vinto in carriera,
il secondo a Stoccarda.

Berrettini era poi al rientro in gara
dopo uno stop di 3 mesi
per via di un infortunio a una mano
che lo aveva costretto
a un intervento chirurgico.

Queste le parole di Berrettini
al termine del match:
“Incredibile,
è l’ultima cosa che avrei immaginato”.

sport.sky.it

sport.sky.it
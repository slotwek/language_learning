Listen online as you read:

ESTERI
ESTERI

 JessicaRodriguezRivas

Midterm americane, prevalenza repubblicana alla Camera, Senato in bilico
Con il processo di scrutinio
ancora in corso,
negli Stati Uniti il quadro risultante
dalle elezioni di Midterm
resta ancora da definire.

Secondo i dati disponibili
mercoledì mattina,
il partito repubblicano
avrebbe strappato sei seggi
della Camera,
mentre i democratici solo uno,
conquistando così una maggioranza.

D’altro canto,
i risultati per il Senato
si fanno attendere,
con una parità di 48 contro 48 seggi
e 4 stati ancora da conteggiare:
Wisconsin, Georgia,
Nevada e Arizona.

La prevalenza di un partito al Senato
determinerà i rapporti di forza
del Congresso americano,
e influirà sull’abilità legislativa
del presidente Biden
fino alle prossime elezioni
nel 2024.

 ITALIA
 ITALIA

Ragazzo di 14 anni travolto da un tram
Un’altra vittima della strada
a Milano.
Un ragazzo è stato investito
mentre andava a scuola
in bicicletta.

Secondo le ricostruzioni
il ragazzo stava raggiungendo
il liceo scientifico
in bicicletta con un amico,
l’amico avrebbe proseguito dritto
e lui avrebbe girato improvvisamente
mentre arrivava il tram.

L’autista ha tentato di frenare
ma non ha fatto in tempo
ad evitare il peggio.

Sul posto sono immediatamente
accorsi i soccorsi,
che hanno estratto il ragazzo,
ma per lui
non c’era più niente da fare.
Il tranviere
è stato trasportato in ospedale
sotto shock.

milano.repubblica.it

milano.repubblica.it

ESTERI
ESTERI

Un’altra atleta iraniana in gara senza velo in Turchia
Un’altra atleta iraniana,
Niloufar Mardani,
ha gareggiato e vinto
in Turchia.

Mardani, membro
della nazionale di pattinaggio,
ha corso senza il velo,
obbligatorio per tutte le atlete
anche durante le trasferte all’estero.

L’atleta non ha indossato il velo
nemmeno durante
la cerimonia di premiazione,
dove si è presentata
con la testa scoperta
e con una maglietta
con la scritta “Iran”
in segno di solidarietà
verso le proteste
scatenate dalla morte
di Mahsa Amini.

La risposta di Teheran
non si è fatta attendere;
il ministero dello sport iraniano
ha subito rilasciato un comunicato
in cui sottolineava
che la partecipazione di Mardani
non era stata autorizzata.

Inoltre, sempre secondo il comunicato,
l’atleta non faceva più parte della squadra
già da un mese
e avrebbe quindi partecipato alla gara
in maniera indipendente
e non in rappresentanza
della squadra iraniana.

Mardani ha poi diffuso
un video su Instagram
in cui afferma che il velo
le è “caduto inconsapevolmente”
mentre si toglieva il caschetto
per salire sul podio.

 ITALIA
 ITALIA

Katia Franz al comando del battaglione Aosta
Sempre più figure femminili,
finalmente,
si fanno spazio al comando,
anche nei corpi militari.
Nello storico battaglione Alpini Aosta
ci sarà il tenente colonello Katia Franz.

Gli Alpini sono truppe da montagna,
altamente specializzate,
dell’Esercito Italiano.
I soldati alpini si contraddistinguono
per la piuma che portano sul cappello.

In assoluto la prima donna
a ricoprire il ruolo di comandante
di questo battaglione.
Nella sua carriera,
il tenente colonnello Franz
è stata anche una delle prime 22 donne
a indossare la divisa ufficiale dell’esercito.

Un curriculum di tutto rispetto,
che l’ha vista già comandante di Compagnia Allievi
dell’Accademia di Modena.
Dal 2015 è stata assegnata
al Centro Addestramento Alpino,
partecipando anche a due missioni
in Afghanistan,
una in Kosovo
e alle operazioni
in seguito al terremoto de L’Aquila.

Da oggi in poi,
alla guida dello storico battaglione
che si trova nella città di Aosta,
Katia Franz si occuperà
della formazione di ufficiali,
sottufficiali e volontari
per il combattimento in montagna.

messaggeroveneto.gelocal.it

messaggeroveneto.gelocal.it
AMBIENTE
AMBIENTE

Il ministro dell’Agricoltura e della Sovranità alimentare vuole l’abbattimento di lupi e orsi
Francesco Lollobrigida,
il ministro dell’Agricoltura
e della “Sovranità alimentare”
(un nome che ha suscitato molte critiche
per il suo richiamo al forte nazionalismo)
ha di recente dichiarato
che non esclude interventi radicali
per ridurre il numero
dei grandi carnivori.

Gli animalisti sono subito insorti:
orsi e lupi non si toccano.
L’Ente nazionale protezione animali
annuncia una mobilitazione
per preservare le due specie,
che in passato hanno rischiato l’estinzione
a causa dell’espansione urbana.

“Si tratta di animali protetti
dalla legge 157/92
e dalle convenzioni internazionali,
e l’idea del ministro
non soltanto è contraria alla scienza,
ma offende il sentire
di milioni di italiane e italiani
che, come noto,
sono da sempre contro le uccisioni
dei grandi carnivori,
il patrimonio più prezioso
della nostra biodiversità,
peraltro in gravissimo pericolo”.

Il solo annuncio di Lollobrigida
è stato sufficiente
per far scattare l’allarme
nel mondo animalista.
Proprio il Trentino Alto Adige,
da cui il ministro ha parlato,
è stato in prima fila
nelle recenti battaglie
contro le uccisioni di alcuni orsi
considerati particolarmente “indisciplinati”.
L’Enpa aggiunge che i grandi carnivori,
e i lupi in particolare,
“sono i maggiori regolatori
delle popolazioni selvatiche”.

 CULTURA & SOCIETA’
 CULTURA & SOCIETA’

 Bruno Cordioli

Cannavacciuolo conquista tre stelle Michelin
La Guida Michelin 2023
ha parlato,
e ha deciso di concludere l’annata
assegnando a uno dei ristoranti
del celebre chef e imprenditore
Antonino Cannavacciuolo
una terza stella Michelin.

Così il ristorante ‘Villa Crespi’
di Orta San Giulio,
sul Lago d’Orta,
si aggiunge agli altri 11 ristoranti italiani
che hanno conquistato tre stelle,
giungendo all’apice
della cultura culinaria.

Il ristorante di Cannavacciuolo,
che gestisce insieme alla moglie
Cinzia Primatesta,
è stato premiato per la “tecnica,
equilibrio e precisione estetica”
dei propri piatti,
degustabili tramite una serie di menu.
Ad esempio “Traccia”,
la composizione vincente
di Villa Crespi,
costa 190 euro
ed è composta di sette portate
a base di tonno,
sedano rapa, rombo chiodato
e bottarga.

 SPORT
 SPORT

 Werner100359

Sorteggi coppe europee
Sono stati sorteggiati gli abbinamenti
per gli ottavi di Champions League:
il sorteggio è stato favorevole
alle squadre italiane.

Il Napoli sfiderà
i tedeschi dell’Eintracht
mentre l’Inter sfiderà
i portoghesi del Porto.
È il Milan ad avere lo scontro
più difficile:
affronterà gli inglesi del Tottenham.

Tra le sfide più affascinanti:
Liverpool-Real Madrid
e PSG-Bayern Monaco.
Le partite si giocheranno
tra febbraio e marzo.

Negli spareggi per raggiungere
gli ottavi di Europa League,
la Juventus se la vedrà
con i francesi del Nantes,
mentre la Roma affronterà
il Salisburgo.

Negli spareggi di Conference League
si affrontano Braga-Fiorentina
e Lazio- Cluj.
Le sfide si terranno il 16 e 23 febbraio
sia per Europa League
che per la Conference.

https://
https://

inter-milan-napoli-450991933640.shtml
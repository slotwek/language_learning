Listen online as you read:

 ITALIA
 ITALIA

 EU2017EE Estonian Presidency

Dpcm Draghi, nuova stretta dal 6 marzo al 6 aprile
Il Dpcm di Mario Draghi
è stato annunciato.
Per scongiurare
l’aumento dei contagi Covid,
anche il neoeletto premier
ha deciso per una “stretta”
sulla libertà di movimento
e sulle attività commerciali degli italiani.

Dal 6 marzo al 6 aprile
l’Italia torna a variare i colori
di ciascuna regione.
Basilicata e Molise diventano rosse,
la Liguria torna gialla,
Lombardia, Marche e Piemonte
saranno arancioni.
Rimane invariato in tutta Italia
il coprifuoco dalle 22
e l’obbligo di indossare
le mascherine all’aperto.

Per facilitare l’adeguamento
delle nuove regole,
il Dpcm entra in vigore
dal lunedì e non dalla domenica,
come avvenuto in passato.

Chi possiede una seconda casa fuori regione
potrà raggiungerla
anche se in regione rossa o arancione.
Restano chiusi i ristoranti di sera,
così come piscine e palestre.
Si prevede invece
l’apertura di musei,
parchi archeologici e mostre
anche nei fine settimana.

Il 27 marzo,
giornata mondiale del teatro,
potrebbero riaprire cinema e teatri
con regole molto severe,
ma il “via libera”
non è ancora certo.

notizie.tiscali.it

notizie.tiscali.it

ESTERI
ESTERI

 Michael Vadon
Trump: “Potrei decidere di candidarmi di nuovo nel 2024”
Donald Trump,
durante la Conferenza annuale
dei conservatori americani,
la sua prima apparizione pubblica
dopo aver lasciato la Casa Bianca,
ha dichiarato:
“Potrei decidere
di correre di nuovo
per la presidenza
nel 2024”.

L’ex presidente
ha poi criticato aspramente
il lavoro svolto fino ad ora
da Joe Biden,
definendo “un disastro”
il suo primo mese da presidente.
Secondo Trump, infatti,
si sarebbe passati
da “America first”
ad “America last”.

Il tycoon ha poi smentito
le voci secondo cui
sarebbe stato intenzionato
a fondare un terzo partito,
bollandole come “fake news”.

Secondo gli analisti, però,
quella di Trump
sarebbe soltanto una mossa
per rimanere al potere
e difendersi dai processi
e dalle indagini
che gravano su di lui.

Tuttavia, secondo un sondaggio
della Suffolk University,
il 54% degli americani
sarebbe pronto a rivotarlo.

 ITALIA
 ITALIA

Parto di una donna con sindrome di Alstrom
All’ospedale di Sant’Anna di Torino
è avvenuto con successo
il primo parto al mondo
di una donna con la sindrome di Alstrom.

La sindrome di Alstrom
è una malattia genetica multi sistemica
molto rara,
infatti solo 450 persone al mondo
ne sono affette.

Questa sindrome è caratterizzata
da gravi problemi di vista e di udito,
tendenza all’obesità, diabete,
disfunzioni cardiache,
renali ed epatiche,
e spesso infertilità.

Mai prima d’ora una donna affetta
da questa sindrome
era riuscita a portare a termine
una gravidanza.

La gravidanza di questa donna di 26 anni
ha avuto un decorso regolare
fino all’ottavo mese,
quando un lieve peggioramento
delle funzioni cardiovascolari e renali
hanno reso necessario
un parto cesareo.

Sia la madre che il neonato
sono ancora ricoverati
presso il reparto di Neonatologia Universitaria,
ma sono entrambi in buone condizioni.

torino.repubblica.it

torino.repubblica.it

 ITALIA
 ITALIA

Trovato carro da cerimonia a Pompei
Pompei continua a sorprendere.
Gli scavi della villa
di Civita Giuliana
hanno restituito un carro da parata
destinato forse al culto
di Cerere o Venere,
oppure forse a una cerimonia nuziale.

Potrebbe trattarsi
di un “pilentum”,
l’antico carro cerimoniale
usato dalle famiglie più in vista.

E’ stato ritrovato nella stalla,
dove erano precedentemente emersi
i resti di 3 cavalli.

Presenta un cassone in legno
poggiato su 4 ruote
connesse tra loro
da un meccanismo di alta tecnologia.

Sul cassone è presente una seduta
con degli schienali,
e sui lati e sul retro
delle fini decorazioni.

 CULTURA & SOCIETA’
 CULTURA & SOCIETA’

Morto l’esploratore Aleksander Doba
Aleksander Doba,
un esploratore polacco di 74 anni
è morto sul Kilimangiaro.

Era un ingegnere in pensione
che nella sua vita
ha attraversato l’Atlantico da solo
e senza assistenza
in tre occasioni diverse.

L’ultima traversata
è stata nel 2017,
quando è partito dal New Jersey
ed è arrivato in Francia,
viaggiando da solo
e con la sola forza delle braccia
per 6.680 km in 111 giorni.

La morte è stata annunciata
dalla famiglia su Facebook,
dove hanno riportato
che il decesso è avvenuto
poco prima della discesa
dalla vetta del Kilimangiaro,
in Africa.

Questa era solo l’ultima
delle numerose avventure
compiute nella sua vita,
infatti Doba ha anche circumnavigato
il lago Baikal in Russia
e il Mar Baltico.
Ha inoltre vinto
il “People’s Choice Adventurer of the Year”
della National Geographic Society.

Aleksander Doba sognava
di scalare il Kilimangiaro
fin da bambino
e la sua vita è terminata
facendo ciò che amava.

 CULTURA & SOCIETA’
 CULTURA & SOCIETA’
Arriva Barbie alla settimana della moda di Milano
Una vera e propria icona della moda
fa il suo ingresso ufficiale
alla Milano Fashion Week
di quest’anno.

La mitica bambola Barbie
è stata reclutata
dallo stilista Alessandro Enriquez
per presentare la prossima collezione
Autunno/Inverno 21-22.

Il look indossato è ovviamente
alla sua “portata”,
tutto miniaturizzato
e davvero molto chic:
un’eco-pelliccia con mille cuori
abbinata alle stelle della gonna,
completa il look
il pullover con la scritta ‘bellissima’.

Il look ha debuttato
sul canale ufficiale di Barbie
su Instagram
(che conta più di due milioni di followers)
e su quello dello stilista.

L’ispirazione di questa nuova collezione
si rifà al cinema
di Fellini e di Visconti,
alle grafiche colorate
degli anni ‘80 e ’90.

Con questo look l’artista
ha pensato di celebrare
il sentimento dell’amore.
Vestire Barbie è un sogno che si avvera
per Alessandro Enriquez,
e l’ha vestita
come se fosse una persona vera,
come se si trattasse di una sua amica.

Dal 1959 Barbie è sempre stata
la bambola più alla moda
di tutte le epoche,
ha seguito le tendenze con eleganza e stile,
riflettendo i cambiamenti culturali.
E adesso non rinuncia nemmeno
alle firme dei giovani fashion designer.

 SPORT
 SPORT
Sei Nazioni di rugby: Italia ancora sconfitta
Ennesima brutta sconfitta
per l’Italrugby
nel torneo Sei Nazioni.

Questa volta gli azzurri
hanno perso contro l’Irlanda,
in casa,
con un sonoro 10-48.

L’Italia era partita bene
realizzando i primi 3 punti
ma poco dopo ha subito
la prima meta.

Prima dell’intervallo
altre due mete irlandesi
e l’unica meta italiana della partita.

Nel secondo tempo l’Irlanda
realizza altre tre mete,
conquista il bonus
e vince la prima partita
in questa edizione.

Per l’Italia è la trentesima sconfitta di fila
nel torneo Sei Nazioni:
sei anni che non vince al torneo.

Donations help us pay our writers and editorial staff. Click here to show your support!
Donations
Click here
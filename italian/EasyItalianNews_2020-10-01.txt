Listen online as you read:

ESTERI
ESTERI

Trump vs Biden, si conclude il primo dibattito
Il caos ha caratterizzato
il primo incontro tra Trump e Biden.
Un dialogo pieno di insulti,
urla, confusione
e sovrapposizioni.

“Sei un clown”,
“E tu non hai niente
di intelligente”
sono solo alcune delle frasi
che i due candidati si sono rivolti.

Forse mai si era registrato
un incontro simile tra due candidati,
tanto che il moderatore Chris Wallace
ha dovuto richiamare spesso
i due partecipanti.

Trump, accompagnato dalla famiglia,
è apparso il più nervoso
e ha spesso tentato
di far perdere la calma
al suo avversario.

In molti hanno definito il confronto
“una vergogna”,
specchio di una campagna elettorale
tra le più divisive d’America.

Secondo il sondaggio della Cnn,
per 6 americani su 10
il primo round è stato vinto
dallo sfidante.

ESTERI
ESTERI

 Kwh1050

Coronavirus: in vigore le super multe in Gran Bretagna
Il governo di Boris Johnson
ha pubblicato
le nuove linee guida
per affrontare la situazione coronavirus.

L’Inghilterra deve infatti fronteggiare
un nuovo aumento dei contagi,
che hanno ormai superato i 400.000,
con picchi di oltre
6.000 nuovi casi al giorno.

Il governo ha quindi aumentato
le pene previste
per i soggetti positivi
sorpresi a non rispettare
il periodo di quarantena imposto.
Le multe possono arrivare
anche alla cifra di 10.000 sterline.

Le sanzioni si estendono
anche a chi non rispetta
la quarantena obbligatoria
al rientro dall’estero.

Tra le manovre in discussione
per gestire la situazione,
ci sarebbe anche
un nuovo “lockdown dei contatti sociali”,
che limiterebbe le possibilità di aggregazione,
ad esempio nei ristoranti
o nei pub,
senza però bloccare nuovamente
le attività economiche
o le scuole e le università.

Per questi locali, comunque,
è già stato imposto
il coprifuoco alle 22:00.

ESTERI
ESTERI

Scoop del NY Times sulle tasse di Trump
Il New York Times
ha pubblicato un’inchiesta
sulle tasse pagate
dal presidente Trump
negli ultimi vent’anni.

Secondo quanto riportato dal giornale,
Trump sarebbe riuscito
a non pagare le tasse
per un periodo di tempo di dieci anni,
grazie al fatto di riportare
più perdite che guadagni.

Negli anni 2016 e 2017
avrebbe pagato solamente
750 dollari.

Sempre secondo le carte
ottenute dal NY Times,
il presidente USA avrebbe debiti
per centinaia di milioni
e un contenzioso aperto
con l’agenzia delle tasse
per un rimborso di 72 milioni
da lui ottenuto.

Dalle carte emerge inoltre
come molte spese personali
siano finite in bilanci aziendali.

Il presidente ha commentato la storia su Twitter
definendola una notizia falsa.

ECONOMIA
ECONOMIA

Ue, dal 2022 stop a monetine da 1 e 2 cent?
La Commissione europea
ha avviato una consultazione
presso istituzioni,
autorità pubbliche,
industria e società civile
sull’utilizzo delle monetine
da 1 e 2 centesimi.

I cosiddetti “ramini”,
cioè le piccole monete di rame,
portano incise le immagini
di Castel del Monte
e della Mole Antonelliana.

La Zecca italiana non le conia più
già dal 2018.
In quello stesso anno
l’associazione Altroconsumo
aveva stimato
che eliminare dalla circolazione
queste due monetine
significherebbe risparmiare
20 milioni di euro.

Su tutto il territorio nazionale
i commercianti sono già autorizzati
ad arrotondare i prezzi per difetto
o per eccesso ai 5 centesimi più vicini,
evitando lo scambio dei “ramini”.
Questo arrotondamento
è il passaggio intermedio
prima dell’eventuale e definitivo
ritiro delle monetine.

È un passaggio obbligatorio
per evitare l’inflazione.
La Commissione europea, quindi,
avrà il compito di considerare
l’impatto economico,
ambientale e sociale
di questa fase di transizione
entro la fine del 2021
e di conseguenza decidere
se eliminare oppure no
i due conii.

quifinanza.it

quifinanza.it
SCIENZA
SCIENZA

Ricercatori italiani scoprono su Marte laghi di acqua salata
Una nuova scoperta
arriva dal pianeta rosso:
una rete di laghi salati
sotto i ghiacci del polo Sud.
Intorno al lago scoperto nel 2018
da un gruppo italiano,
ce ne sono altri tre.

La scoperta è avvenuta
allargando l’area di ricerca
rispetto a due anni fa,
e utilizzando un diverso metodo di analisi.
Si è passati infatti
da 20 chilometri quadrati
a un’area di 250 chilometri per 300.

Anche i nuovi laghi sono stati scoperti
con il radar Marsis,
fornito dall’Agenzia Spaziale Italiana (Asi)
alla missione Mars Express
dell’Agenzia Spaziale Europea (Esa).
La nuova sensazionale scoperta
ha portato i ricercatori a credere
che ci possano essere ancora
altri bacini idrici.

Il gruppo di lavoro
si dice molto soddisfatto
del lavoro svolto,
e l’entusiasmo cresce
se si pensa a quello
che potrebbe ancora affiorare
dal sottosuolo marziano.

Si sta già studiando
la formazione e la composizione
di questi corpi idrici
e si pensa anche che i laghi
siano esistiti
per gran parte della storia di Marte.
È possibile quindi
che possano conservare le tracce
di eventuali forme di vita,
e addirittura avergli permesso
di sopravvivere fino ai nostri giorni.

 CULTURA & SOCIETA’
 CULTURA & SOCIETA’

Una terra tutta da ammirare
È una delle isole dell’Italia
ed è situata al centro
del Mar Mediterraneo:
è la Sardegna,
una regione che spicca
per il suo paesaggio naturale incontaminato
e per le antiche tradizioni popolari.

Agli amanti del mare
si consigliano la Costa Smeralda,
con la celebre Porto Cervo,
e Stintino,
località nota per le sue spiagge.
Una di queste è La Pelosa,
caratterizzata dalla sabbia bianca
e dal mare cristallino.

Famoso è anche
il Parco Nazionale della Maddalena,
luogo ideale per fare le immersioni.

Per gli amanti della montagna
c’è il Gennargentu,
in cui la natura occupa un posto rilevante:
presenta una flora
e una fauna molto ricche.

La Sardegna è anche nota per i Nuraghi,
antiche torri in pietra
e i monumenti megalitici
più grandi d’Europa.
Il sito SU Nuraxi
della località di Barumini
è patrimonio dell’UNESCO.

La cucina sarda è molto varia:
il pane carasau,
i malloreddus,
il gustoso porceddu,
ma un prodotto particolare e “pericoloso”
è il Casu Marzu,
un formaggio con i vermi.

Altra piccola curiosità:
in Sardegna c’è il Canyon naturale
più grande d’Europa.

Donations help us pay our writers and editorial staff. Click here to show your support!
Donations
Click here
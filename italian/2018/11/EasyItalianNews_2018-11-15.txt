ITALIA
 ITALIA

 Salomone92r
Taranto: morti sul lavoro due operai
Due operai
sono morti
martedì mattina
a Taranto.

Sono caduti
da un cestello elevatore
durante i lavori
di ristrutturazione
di un palazzo.

Dalle prime ricostruzioni
sembra che il cestello
in cui stavano lavorando
si sia ribaltato,
provocando una caduta
di dieci metri.

Sul posto
sono arrivati subito
i soccorsi,
ma per i due
non c’è stato
nulla da fare.

Intanto la polizia
e lo SPESAL
(Servizio prevenzione e
sicurezza degli ambienti di lavoro)
stanno indagando
sulle cause
dell’incidente.

 ITALIA
 ITALIA

 Federica Zappalàr
In Italia più di un milione di minori vive in povertà
In Italia sono 1,2 milioni
i bambini e adolescenti
a vivere sotto
la soglia di povertà.

Non è solo a causa
delle condizioni economiche della famiglia,
ma anche dell’ambiente.

A Napoli e a Milano
la differenza tra i quartieri poveri
e quelli ricchi è incredibile:
i laureati, nei quartieri ricchi,
sono 7 volte più numerosi
che nei quartieri poveri.

Questi sono i risultati presentati da
“Save the children”
e intitolati “Le periferie dei bambini”.

Secondo la ong,
anche i dati scolastici
sono preoccupanti.

La “segregazione educativa”
si nota soprattutto nei test,
dove il divario
tra i bambini che abitano nei quartieri ricchi
e quelli che abitano nei quartieri poveri,
è incredibile.

“È assurdo che due bambini
che vivono a
un solo isolato di distanza –
commenta il direttore generale
di Save the Children –
possano trovarsi a crescere
in due universi paralleli.

Rimettere i bambini al
centro significa andare
a vedere realmente
dove e come vivono
e combattere gli squilibri
sociali e le diseguaglianze.”

ESTERI
ESTERI

Los Angeles rimuove la statua di Colombo
Cristoforo Colombo
ancora sotto attacco
negli USA,
dove viene accusato da alcuni
della sottomissione
e del genocidio
dei nativi americani.

La città di Los Angeles
ha rimosso la statua
del navigatore genovese
che si trovava
a Grand Park.

Oltre duecento persone
si sono riunite
per festeggiare
mentre la statua
veniva rimossa
con una gru.

Era stata donata
dalla comunità italiana
alla città di Los Angeles.

La decisione
è dovuta
alle pressioni della
Native American Indian Commission.

Il tutto
a poco meno di un mese
dal primo
Indigenous Peoples’ Day,
che ha sostituito
il Columbus Day
a Los Angeles.

 ITALIA
 ITALIA

 Stefano15
Riconosciuta dal tribunale bimba con due mamme
Una bambina di Genova
avrà due mamme:
lo ha deciso
il tribunale.

La piccola di un anno,
infatti,
è stata registrata
all’anagrafe
come figlia di due donne,
ed è il terzo caso
in Italia.

Grazie a
un donatore anonimo,
una delle due donne
ha potuto praticare
la fecondazione assistita,
mentre l’altra
ha portato a termine
la gravidanza.

La doppia genitorialità
– dicono gli avvocati
della famiglia –
tutela i diritti
della bambina,
in termini di
continuità affettiva
e mantenimento.

 ITALIA
 ITALIA

 Lega Salvini Premier
Cittadinanza italiana solo a chi ha il livello 81
Da pochi giorni
è stato approvato
il decreto legge
sicurezza e immigrazione
di Salvini.

In esso,
tra le altre cose,
viene specificato
che uno straniero
potrà avere
la cittadinanza italiana
solo se ha
un’adeguata conoscenza della lingua,
«non inferiore al livello 81»
del Quadro di Riferimento Europeo.

Ovviamente la B
del livello B1
è stata confusa,
vista la somiglianza,
con un 8,
ma solo chi è
completamente all’oscuro
di questi criteri
potrebbe confondere
le due cose.

Inoltre, il livello B1 è
di per sé
piuttosto alto
e pretenderlo
in contemporanea ai
tagli di fondi previsti
dallo stesso decreto legge
per il sostegno all’apprendimento
della lingua italiana,
sembra fatto apposta
per respingere
pressoché tutte
le domande di cittadinanza.

contropiano.org

contropiano.org
 CULTURA
 CULTURA

Morto Stan Lee, papà dei supereroi
Si è spento
all’età di 95 anni
Stan Lee,
ideatore di alcuni dei supereroi
più famosi al mondo
come Spiderman,
Iron Man, gli Avengers e
i Fantastici 4.

Oltre a ciò
è stato anche
editore e manager
della Marvel Comics.
Nel 2009 la Disney
comprò Marvel Entertainment
per 4 miliardi di dollari.

Lee era molto popolare
tra i fan della Marvel
anche per i divertenti cameo
presenti in tutti i film
sui supereroi.

 SALUTE
 SALUTE

 	Steve Cadman
Oxford: tassare la carne rossa per compensare i costi delle malattie
Arriva dall’Università inglese
la proposta per risparmiare
41 miliardi di dollari all’anno
da investire
in cure sanitarie.

Il consumo elevato
di carni rosse
è tra le principali cause
di tumore, diabete
e malattie cardiache.

Su questa base
alcuni studiosi
dell’Università di Oxford
hanno proposto
di tassare la carne rossa
sia per compensare
i costi delle malattie
da essa derivate,
che per ridurne
il consumo.

L’idea prevede
di tassare del 20%
la carne non lavorata
(come le bistecche)
e del 110%
quella processata
(come ad esempio
gli insaccati).

Lo studio ha dimostrato
che oltre ai benefici economici,
il provvedimento comporterebbe
notevoli miglioramenti
in ambito salutare,
con la riduzione
del consumo di carne
nei paesi ricchi,
da tutti i giorni
a due volte a settimana,
e il conseguente abbassamento
del numero di decessi.

 CULTURA
 CULTURA

Lana e uncinetto per celebrare le donne
Il 25 novembre
si celebra
in tutto il mondo
la Giornata Internazionale
contro la Violenza alle Donne e alle Bambine,
promulgata dall’ONU.

In questo ambito
l’associazione Casa delle Donne
ha organizzato
una serie di eventi
per sensibilizzare il pubblico.

Tra questi,
un’opera di 3 metri per 2,
esposta a Bologna
nella Biblioteca Sala Borsa,
e fatta tutta a uncinetto
da un gruppo di amiche
che hanno voluto
rendere omaggio
a Nadia Murad,
premio Nobel per la Pace 2018,
ritraendone il viso
nella loro istallazione.

L’opera è simbolo
di una donna forte
che non si arrende,
ma vuole essere testimone
della violenza subita e
continua a coltivare sogni,
aspirazioni,
pensieri di mille colori,
come i fiori che circondano
il viso di Nadia.

L’istallazione sarà visibile
a Bologna
dal 12 al 18 novembre.

festivalviolenzaillustrata.blogspot.com

festivalviolenzaillustrata.blogspot.com
 TECNOLOGIA
 TECNOLOGIA

Gestire la tv con il pensiero: l’ultima idea della Samsung
La Samsung ha lanciato
la sua ultima idea per
migliorare la funzionalità
delle smart tv.

Si tratta di un progetto
chiamato “Project Pontis”,
a cui l’azienda sudcoreana
sta lavorando
da circa tre mesi.

L’idea è quella di
poter fare funzionare
il televisore
con il pensiero,
ad esempio cambiando canale,
alzando il volume,
senza più l’uso
del telecomando.

In questo modo
sarebbe possibile
l’accesso al dispositivo
anche per le persone
con disabilità fisiche.

Lo studio parte
dall’osservazione
del comportamento
del cervello umano
quando deve
per esempio
scegliere un film.

Al momento,
per questo tipo di studio
usa un sistema
basato sul movimento
degli occhi,
ma l’idea della Samsung
è quella di andare oltre
e utilizzare
le onde cerebrali.

 SPORT
 SPORT

 Calgary Reviews
Calgary, referendum dice no alla candidatura olimpica
A Calgary,
in Canada,
il referendum
per chiedere
ai cittadini
se fossero
a favore di
una candidatura olimpica
della città,
ha visto la vittoria
del no.

Il no ha vinto
con il 56,4 % dei voti.
L’affluenza
è stata intorno
al 40%.

Ora il consiglio comunale
della città
dovrà decidere
cosa fare
ma è probabile che
verrà ritirata
la candidatura.

In corsa
rimarrebbero quindi
solo Milano-Cortina
e Stoccolma,
dove però
manca ancora
un appoggio politico.

sport.sky.it

sport.sky.it
Listen online as you read:

 ITALIA
 ITALIA

Più di mille giovani a ballare, chiusa discoteca a Rimini
La discoteca Ecu,
a Rimini,
è stata chiusa
per violazione delle norme anti Covid.

Più di mille persone, infatti,
sono state trovate
a ballare accalcate
nelle tre sale della discoteca.

I militari sono quindi intervenuti
per mettere fine
alla serata.

Durante i controlli
sono state riscontrate
anche altre irregolarità,
come carenze
degli addetti alla sicurezza
e il mancato rispetto
delle norme antincendio.

La polizia ha anche trovato
piccole quantità di droga.

La discoteca è stata chiusa
e il gestore è stato multato
per tutte le irregolarità riscontrate.

Non è il primo caso di irregolarità
che riguarda le discoteche:
anche a Riccione
sono stati chiusi due locali
per il mancato rispetto
delle norme anti Covid.

 ITALIA
 ITALIA

Miriam Ali prima candidata con velo a Roma
Si avvicinano le elezioni nella capitale,
e tante sono le nuove facce
che si sono presentate.
Finalmente anche alcune poco note
nel mondo della politica,
ma soprattutto giovani,
come quella di Miriam Ali,
che è infatti la candidata più giovane.

Miriam viene da una famiglia
conosciuta per diversi motivi:
suo padre è un Imam,
mentre il fratello è un influencer.
La stessa Miriam
è abbastanza nota al popolo dei social
per i suoi post,
in cui spiega il proprio credo religioso.
Proprio su Instagram
ha spiegato anche le ragioni
della sua candidatura,
e oltre ad essere la più giovane,
Miriam è anche la prima donna con il velo
a scendere in campo politico a Roma:
il suo schieramento è Demos
e si candida sia in Comune
che nel Municipio XI.

La sua candidatura andrà a sostenere
quella di Gualtieri in Campidoglio
(Partito Democratico).

La giovane italo egiziana
ha voluto precisare
che la propria candidatura
non ha nulla a che vedere con la religione:
non si tratta di rappresentare i musulmani
che vivono a Roma (o in Italia),
ma in rappresentanza dei giovani,
degli anziani e dei bisognosi:
questa precisazione arriva perché,
essendo lei l’unica candidata col velo,
ovviamente non passerà inosservata.

 ITALIA
 ITALIA

Fa il giro del web la doppia truffa del Green Pass fasullo
Si tratta di una doppia truffa
quella accaduta
ad alcuni utenti No-Vax,
che negli ultimi giorni
si sono riuniti su alcuni gruppi online
per lamentarsi del pessimo servizio
ottenuto nel cercare di ottenere
un Green Pass falso.

Secondo quanto ha raccontato
il professore Matteo Flora
su Twitter,
alcuni utenti caratterizzati dallo scetticismo
nei confronti del vaccino Covid-19
avrebbero tentato di acquistare online
certificati Green Pass fasulli
per ingannare le autorità,
e accedere ai servizi
riservati ai vaccinati.

Dopo aver inviato
i propri dati personali
e pagato tra i 150 e i 300 euro
per procurarsi la certificazione truccata,
i responsabili della truffa
avrebbero ricattato gli acquirenti,
con la minaccia di diffondere
i loro documenti
su Internet.

La truffa ha fatto il giro del web,
e nonostante qualcuna delle vittime
abbia pagato i truffatori
in criptovaluta,
i documenti non sarebbero stati rilasciati.

 ITALIA
 ITALIA

Forestazione urbana, la sfida italiana contro inquinamento e cambiamento climatico
Il Ministero della Transazione Ecologica (Mite)
ha selezionato 14 città metropolitane
che riceveranno 15 milioni di euro
per progetti di “riforestazione urbana”.

Le città scelte sono Bari, Bologna,
Cagliari, Catania, Genova,
Firenze, Messina, Milano,
Napoli, Palermo, Reggio Calabria,
Roma, Torino e Venezia.

L’obiettivo è quello di promuovere
azioni sostenibili ed ecocompatibili
per contrastare i cambiamenti climatici
e migliorare la qualità della vita.

Le città continuano a crescere
e aumenta la popolazione residente.
Nella progettazione urbanistica
diventa necessario tenere conto
di tutte quelle strategie
che possono limitare
gli effetti dell’inquinamento
e ridurre l’impatto ambientale.
Il verde urbano è un’ottima soluzione
per ridurre gli effetti negativi
di una crescita incontrollata
e non pianificata delle città.

Per esempio le aree verdi
limitano l’effetto “isola di calore”,
provocato dall’accumulo di caldo
che l’asfalto assorbe durante il giorno
e poi diffonde di notte,
alzando la temperatura.

Le città, dunque, si attivano:
progettano nuovi parchi,
pareti verdi per gli edifici
di nuova costruzione,
bandi pubblici e assemblee cittadine,
ma anche azioni di solidarietà
che coinvolgono la cittadinanza
attraverso donazioni private.

AMBIENTE
AMBIENTE

Takver
Allarme lanciato dagli scienziati dell’ONU sull’emergenza climatica
Il 9 agosto
il Gruppo Intergovernativo sul Cambiamento Climatico
delle Nazioni Unite
ha diffuso la prima parte
del Sesto Rapporto di Valutazione
sull’emergenza climatica,
delineando una situazione allarmante
per il futuro dell’umanità
e del pianeta.

Secondo il rapporto,
le concentrazioni atmosferiche di Co2
hanno raggiunto il loro apice
in oltre 2 milioni di anni
della storia del pianeta Terra,
e la presenza di gas serra
avrebbe raggiunto la concentrazione più alta
degli ultimi 800.000 anni.

Indicando il preoccupante
innalzamento delle temperature
e l’aumento del livello del mare,
il rapporto stilato da 234 scienziati
di 195 paesi
ha indicato che il cambiamento climatico
interessa ogni angolo della Terra,
sconvolgendo l’intero sistema climatico.

Se l’umanità riuscisse
a eliminare completamente
le emissioni di gas serra
entro il 2050,
sarebbe possibile invertire la rotta,
ma molti cambiamenti
andrebbero implementati drasticamente
e immediatamente.
Secondo gli esperti, infatti,
“il peggio deve ancora venire
e a pagarne il prezzo
saranno i nostri figli e nipoti,
più che noi stessi”.

 SPORT
 SPORT

Jordy Meow
Le Farfalle della ritmica hanno vinto la medaglia n.40 alle olimpiadi
Le Farfalle della ginnastica ritmica,
nell’ultima giornata di gare
delle Olimpiadi di Tokyo
hanno vinto la medaglia di bronzo
nel concorso a squadre.

Le cinque atlete azzurre
hanno così vinto
la medaglia numero 40
della spedizione italiana.

Al primo posto
si è classificata la Bulgaria,
mentre la medaglia d’argento
è andata alla Russia.

Per l’Italia si tratta
del maggior numero
di medaglie mai vinte
in una olimpiade,
il precedente record era di 36.
Abbiamo inoltre vinto
almeno una medaglia
in ogni giornata di gara.
Da record anche il numero di discipline
in cui abbiamo vinto: ben 19.

Donations help us pay our writers and editorial staff. Click here to show your support!
Donations
Click here
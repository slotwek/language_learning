Listen online as you read:

ESTERI
ESTERI

 Hudson Institute

Israele, Netanyahu e l’estrema destra ottengono la maggioranza
Con il 97% degli scrutini fatti,
il blocco di destra
guidato da Benjamin Netanyahu
si conferma vittorioso
alle ultime elezioni in Israele.

Il Likud, il partito di Netanyahu,
trionfa ottenendo 65
dei 120 deputati della Knesset,
in concomitanza con i suoi alleati,
il partito di estrema destra
Sionismo Religioso,
e gli ultraortodossi Shas
e Torah unita nel giudaismo.

Al contrario,
il partito centrista Yesh Atid
ottiene 24 seggi
e si conferma come partito d’opposizione,
mentre la popolazione palestinese
verrebbe privata di rappresentanza.

Secondo i primi commenti,
i risultati delle elezioni
indicano un crescente
sentimento razzista ed estremista
tra la popolazione israeliana.
Infatti, tra i deputati eletti,
alcuni dei quali sono esponenti
di Sionismo Religioso,
vi sono coloro che auspicano apertamente
“il ’trasferimento’ dei cittadini arabi
fuori da Israele”.

 ITALIA
 ITALIA

 U.S. Secretary of Defense

Covid, stop all’obbligo vaccinale per il personale sanitario
Il governo italiano
ha deciso lo stop all’obbligo vaccinale
per medici e operatori sanitari
a partire dal primo Novembre 2022.

L’obbligo vaccinale
è scaduto a giugno scorso
per la popolazione,
ma si sarebbe dovuto concludere a dicembre
per gli operatori sanitari.

La scelta,
spiega la presidente Meloni,
nasce dalla necessità
di reintegrare al lavoro
numerosi professionisti sanitari
in un momento di grande carenza di organico.

L’obbligo di vaccinazione
per gli operatori sanitari
permane in Francia e Germania.

Altra decisione,
arrivata attraverso una nuova ordinanza
del ministro Schillaci,
riguarda la proroga
dell’obbligo di mascherina
nelle strutture sanitarie,
che era in scadenza il 31 ottobre.

ESTERI
ESTERI

 iphonedigital

Cina, nuovi lockdown non fermano la produzione di IPhone
Nell’ultima settimana,
la Cina ha rilevato
oltre 2000 nuove infezioni al giorno
da Covid-19.
Per questo motivo,
secondo la politica “tolleranza zero”
sfoderata dal governo di Xi Jinping,
decine di nuovi lockdown locali
sono stati imposti dalle autorità.

Nella Zhengzhou Airport Economy Zone,
posta nel centro del paese,
il lockdown causato da un nuovo focolaio
ha interessato l’area che comprende
la più grande fabbrica di IPhone al mondo,
gestita da Foxconn.

Le misure prendono di mira
600.000 persone residenti nell’area,
e vietano totalmente la circolazione
fino al 9 novembre,
se non per ricevere
cure mediche d’urgenza.

La circolare emanata dalle autorità
non fa riferimento all’impianto di Foxconn,
che negli ultimi giorni
ha attivato misure di contenimento
delle infezioni
per i suoi 200 mila dipendenti.
Tuttavia, è probabile che l’azienda
continui ad operare
secondo un sistema a “circuito chiuso”,
dove i dipendenti
dormono e mangiano in loco,
senza poter lasciare lo stabilimento.

 ITALIA
 ITALIA

Un transatlantico per realizzare un sogno
Un vero e proprio atto d’amore.
Pierluigi Cervati ha realizzato un sogno
che aveva iniziato
con la moglie Beatrice
e a cui ora lo ha dedicato.

Insieme a lei avevano iniziato a costruire
una nave da crociera
con i mattoncini Lego,
progetto che purtroppo Beatrice
non ha potuto completare
perché deceduta
a causa di una lunga malattia.

Beatrice aveva solo 40 anni,
ma Pierluigi ha fatto in modo
di portare a termine l’idea della moglie.

La realizzazione della nave galleggiante
non è stata semplice,
ed è costata circa 12 tentativi
prima di essere perfettamente in grado
di galleggiare.

Il transatlantico adesso ha raggiunto
il guinness dei primati:
il “modellino” riproduce fedelmente,
in scala 1:100,
la nave Costa Diadema
su cui i due coniugi
avevano fatto una crociera.

La costruzione si potrà ammirare
alla prossima edizione di “Mattoncini Bergamo”,
evento dedicato agli appassionati dei Lego
ma anche ai bambini.
Il transatlantico è formato
da oltre 200mila mattoncini,
dotato di 998 luci led
e 12 motori,
e pesa oltre 180 kg.

SCIENZA
SCIENZA

Dalla Nasa le foto del Sole “che ride”
Il Sole sorride
e si mette in posa
davanti al telescopio spaziale
Solar Dynamics Observatory (Sdo).

La foto spettacolare,
postata dalla Nasa su Twitter
è diventata virale,
mostra infatti tre macchie
comparse recentemente sulla nostra stella,
che, per una felice coincidenza,
sembrano due occhi
e una bocca sorridente.

Le macchie scure
sono in realtà buchi
che si formano periodicamente
nella parte più esterna
dell’atmosfera dell’astro,
chiamata corona solare.
Questi buchi sono dovuti
al campo magnetico del sole:
durante il periodo di maggiore attività,
il vento solare fluisce nello spazio
e il fenomeno si estende
a tutta la superficie dell’astro.

In questo periodo
l’attività è insolitamente elevata:
il raggiungimento del picco massimo,
inizialmente previsto per il 2025,
arriverà probabilmente
in anticipo di un anno.
Questa iperattività
sembra preoccupare gli scienziati.

 SPORT
 SPORT

 TwoWings

Mondiali di ginnastica artistica: Italia quinta
Le Fate hanno chiuso al quinto posto
la finale a squadre
ai mondiali di ginnastica artistica,
a un solo punto dal bronzo.

Dopo un’ottima qualifica,
alcuni errori di troppo nella finale
hanno pregiudicato la possibilità
di salire sul podio
e conquistare già il pass olimpico.

La gara è stata vinta dagli USA,
con la Gran Bretagna
sul secondo gradino del podio.
A conquistare il terzo posto
è stato il Canada,
capace di risalire posizioni all’ultima rotazione
complici gli errori del Giappone.

La gara dell’Italia
è partita subito in salita
con la doppia caduta di Martina Maggio
alle parallele.
Altre tre cadute nel corso della gara
hanno impedito alle azzurre
di recuperare i punti persi.
L’Italia riproverà
a conquistare una medaglia
e il pass olimpico ai mondiali del 2023.
ESTERI
ESTERI

Terremoto in California: il più intenso degli ultimi vent’anni
Una scossa sismica
è stata registrata
nel sud della California,
in una zona desertica poco abitata
e nella cittadina di Ridgecrest,
a 240 km da Los Angeles.

Il terremoto,
di magnitudo 7.1,
è il più intenso
degli ultimi 20 anni.

È durato 30 secondi,
non ha provocato danni gravi,
ma ci sono feriti.

Ha impegnato circa 1000 pompieri
nelle operazioni di soccorso
e di spegnimento di alcuni incendi.

È l’ultima scossa
di uno sciame sismico
che dura da giorni
e che ha registrato
più di un migliaio di scosse
di assestamento.

La terra ha vibrato a lungo
e si è crepata.

Anche in Messico
e a Las Vegas
hanno percepito il tremito.

Gli esperti sostengono
che l’onda sismica
potrebbe ritornare ancora
nei prossimi giorni.

 ITALIA
 ITALIA

 Vito Manzari

Mediterranea e Sea Eye: altri salvataggi “scomodi” infiammano i paesi Ue
Il Mediterraneo
al largo delle coste libiche
continua a essere affollato.

Il veliero Alex,
della ong Mediterranea Saving Humans,
ha sbarcato 46 profughi
a Lampedusa
ed è stato sequestrato
dalla Guardia di Finanza
per favoreggiamento
dell’immigrazione clandestina.

Lo sbarco e il sequestro
mettono fine
a giorni di inconcludenti trattative
tra Italia e Malta,
su chi dovesse prestare soccorso
all’equipaggio
fuggito dalla Libia
su un gommone.

Un’altra nave,
la Alan Kurdi,
è in rotta
verso il porto di Lampedusa.
La nave è guidata
dalla ong tedesca Sea Eye,
ed è impegnata
in operazioni di Search and Rescue
di 65 profughi.

La questione in gioco
è l’individuazione del cosiddetto POS,
“Place of Safety”:
per alcuni paesi
deve essere quello più vicino
al luogo di salvataggio,
per altri, invece,
quello che può garantire
le migliori condizioni igienico-sanitarie
per le persone soccorse.

ESTERI
ESTERI

,
L’ambasciatore della Gran Bretagna critica Trump in una nota riservata: fuga di notizie senza precedenti
Il quotidiano britannico “Daily Mail”
sarebbe entrato in possesso
di note e appunti riservati
dell’ambasciatore britannico
Kim Darroch.

Secondo il giornale,
Darroch avrebbe descritto Trump
come “inetto”
e “incompetente”.

Il diplomatico avrebbe anche definito
l’attuale situazione
alla Casa Bianca
come “straordinariamente disfunzionale”,
e affermato
che la carriera di Trump
potrebbe finire in “disgrazia”.

Darroch farebbe riferimento
anche a pesanti debiti
di Trump con “loschi russi”.

Inoltre, nelle note,
si parlerebbe ancora
di un eventuale attacco all’Iran
da parte degli Usa.

Infine l’ambasciatore esprimerebbe
i propri dubbi
riguardo l’attuale amministrazione Trump
e le sue politiche economiche
che potrebbero distruggere
il commercio mondiale.

Lo stesso quotidiano
definisce l’accaduto
come “una fuga di notizie
senza precedenti”.

 ITALIA
 ITALIA

 Wolfgang Moroder
Venezia: nave da crociera sbanda, tragedia sfiorata
Incidente e potenziale tragedia
sfiorata a Venezia
quando una nave da crociera
ha sbandato
durante un temporale
e ha sfiorato
diverse imbarcazioni.

Panico tra i passeggeri dei vaporetti
che si trovavano a lato della nave
e tra le persone a riva.

A impedire che la nave si inclinasse
sono stati i rimorchiatori
che la stavano aiutando
a uscire dal porto
e che sono riusciti
a raddrizzarla.

È stata aperta un’indagine sull’accaduto
e anche il ministro Toninelli
ha dichiarato
di aver disposto
un’ispezione ministeriale.

ESTERI
ESTERI

Usa, autorità chiedono a “El Chapo” 12,6 miliardi di dollari
La procura federale di New York
ha chiesto il sequestro dei beni
di “El Chapo”,
il boss del narcotraffico
a capo del cartello di Sinaloa.

Il procuratore federale
sostiene infatti
di essere in diritto di sequestrare
qualsiasi bene che derivi
dal traffico della droga.

La cifra indicata
è di 12,6 miliardi di dollari,
ed è stata calcolata
in base ai prezzi di vendita
della droga
riferiti da vari testimoni.

Joaquin ‘El Chapo’ Guzman
è stato giudicato colpevole
di traffico di droga
e la sentenza di condanna,
che dovrebbe tradursi in ergastolo,
è attesa il 17 luglio.

 CULTURA & SOCIETA’
 CULTURA & SOCIETA’

Stevie Wonder si sottoporrà a un trapianto
La sera del concerto londinese
Stevie Wonder ha sorpreso i suoi fans,
annunciando che per un po’
non avrebbe fatto concerti
perché dovrà sottoporsi
a un trapianto di rene.

Wonder non ha specificato il motivo,
ma ha tranquillizzato i suoi fan
dicendo che gode
di buona salute
e che tutto andrà bene.

Ha raccontato di aver trovato
un donatore compatibile
e che farà gli ultimi 3 concerti
poi, a settembre,
si opererà.

Wonder è un artista amatissimo,
ha ricevuto
più di 12 Grammy Awards
e scritto canzoni
conosciute in tutto il mondo.

A Londra il musicista è apparso
in ottima forma,
ha eseguito i suoi pezzi più famosi
dedicandoli ad artisti
come Aretha Franklin,
Marvin Gaye
e John Lennon.
A quest’ultimo ha dedicato
una stupenda interpretazione
di “Imagine”.

 SPORT
 SPORT
Wimbledon: Berrettini agli ottavi
Matteo Berrettini
ha battuto al terzo turno
l’argentino Schwartzman
per 3-2
dopo una partita di 4 ore.

Per Berrettini si tratta
della prima qualificazione
a un ottavo
di un torneo Slam.

Dopo aver perso
primo e terzo set
e aver annullato
ben 3 match point
nel quarto set,
il romano è riuscito a vincere
6-4
nel quinto set.

Ora lo attende
la sfida con Roger Federer
contro cui non ha mai giocato.

sport.sky.it

sport.sky.it
 SPORT
 SPORT

 Andre Borges/Agência Brasília

Coppa America, vince il Brasile
Il Brasile trionfa
in coppa America.

Domenica la finale
è stata giocata al “Maracanà”
e il Brasile ha battuto il Perù
3-1.
A segnare sono Everton,
Gabriel Jesus
e Richarlison.

La Seleçao vince il nono titolo
in coppa America
e riporta il trofeo in casa
dopo ben 12 anni.

Una partita molto dinamica,
che inizia con la rete di Everton
dopo appena 15 minuti.

Il Perù trova il pareggio
dopo 44 minuti
con il goal di Guerrero.
Immediata la risposta del Brasile,
con il goal di Jesus
dopo pochi minuti.

Sempre Jesus
a 20 minuti dal 90esimo,
viene espulso,
e mostra la sua rabbia
con pugni e calci alla panchina
e lacrime nel tunnel dello spogliatoio.

La fine della partita
viene sancita dal goal di Richarlison,
che porta il Brasile in vantaggio di 2 goal
sugli avversari.

Alla fine
grandi festeggiamenti del Brasile
a cui partecipa anche Jesus.

sport.sky.it

sport.sky.it
Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

 Department of Foreign Affairs and Trade

Alluvioni in Papua, decine di morti
Le piogge torrenziali
degli ultimi giorni
hanno causato inondazioni
e frane improvvise
in Papua indonesiana.

Almeno 50 persone
sono morte,
e 59 sono rimaste ferite.
Ma, come dice Sutopo Purwo Nugroho,
portavoce dell’agenzia nazionale
per i disastri naturali,
il bilancio potrebbe salire.

Tra le vittime si contano
anche dei bambini,
e gli sfollati sono oltre 4000.

Colpito soprattutto
il distretto di Jayapura,
dove acqua e fango
hanno travolto strade e ponti,
ostacolando gli sforzi
dei soccorritori.

 ITALIA
 ITALIA

 romazone

Malore allo stadio: muore tifoso del Cagliari, cori vergognosi degli avversari
Venerdì 15 marzo
durante l’anticipo di campionato
tra Cagliari e Fiorentina,
un tifoso sardo
si è sentito male
mentre assisteva alla partita.

L’uomo, Daniele Atzori,
ha avuto un infarto sugli spalti
ed è stato immediatamente soccorso
dal personale sanitario presente.

Nonostante i tentativi di rianimarlo
l’uomo è deceduto.
Alcuni tifosi viola hanno urlato
“devi morire” più volte
rivolgendosi al tifoso sardo.

La Digos ha aperto un’inchiesta
sul vergognoso episodio.

ESTERI
ESTERI

 Politikaner

Schianto Boeing in Etiopia: analogie con il Lion Air inabissato a Giacarta
Gli esperti lo avevano già sospettato,
ora c’è la conferma:
i primi risultati
dell’esame delle scatole nere
del Boeing 737 Max
caduto il 10 marzo in Etiopia,
mostrano che l’incidente
presenta innumerevoli similitudini
con il Boeing 737 Max della Lion Air
precipitato in mare
nell’ottobre 2018 in Indonesia
subito dopo il decollo da Giacarta.

Lo ha confermato
il Ministero dei Trasporti etiope,
annunciando inoltre
che dalle scatole nere dell’aereo
“sono stati recuperati
quasi tutti i dati”.

Il rapporto preliminare
sull’analisi delle scatole nere
sarà pubblicato entro 30 giorni,
rende noto il Bea,
(l’ente francese responsabile
delle inchieste sulla sicurezza
dell’aviazione civile)
al quale l’Etiopia,
che non ha i mezzi per analizzarle,
le ha inviate.

L’aereo “andava
a un’inusuale alta velocità
dopo il decollo”,
quando “il pilota ha riferito
di avere problemi
e chiesto il permesso
di prendere quota rapidamente”.

L’identificazione di tutte le 157 vittime
richiederà mesi:
sarà necessario infatti
procedere con le analisi dei DNA.

Nel frattempo ai parenti delle vittime
è stato recapitato
un mucchio della terra
dove è precipitato il Boeing 737 Max,
per consentire alle famiglie
di celebrare il rito dei funerali.

ESTERI
ESTERI
Disputa sui brevetti, Apple dovrà pagare 31 milioni a Qualcomm
Il verdetto è arrivato
dalla corte federale di San Diego
dopo due settimane
di processo.

Una giuria ha deciso
che la Apple dovrà pagare
31 milioni di dollari
alla Qualcomm
per la violazione dei brevetti
di una tecnologia.

La tecnologia in questione
è quella che permette
agli iPhone 7, 8 e X
di connettersi rapidamente
a internet.

I due gruppi sono impegnati
in una lotta giudiziaria
in tutto il mondo
da diversi anni.

La Qualcomm aveva ottenuto
in Germania
il divieto di vendita
di alcuni iPhone
alla fine del 2018.

La Apple invece
continua a sostenere
che la Qualcomm
abbia richiesto royalties ingiustificate.

AMBIENTE
AMBIENTE

 žába

Islanda chiude un canyon per colpa di Justin Bieber
L’Agenzia islandese del turismo
ha deciso di chiudere
fino al 1 giugno
l’accesso a un canyon
per le troppe visite turistiche.

Il boom turistico si è verificato
dopo che nel 2015
la popstar Justin Bieber
ha ambientato un suo videoclip
nella zona.

Per l’Agenzia, i turisti e il disgelo
hanno creato “una fanghiglia
praticamente inaccessibile”.
Data la presenza di fango
spesso i turisti scavalcano
le recinzioni che delimitano l’area
e provocano danni.

siviaggia.it

siviaggia.it
 CULTURA & SOCIETA’
 CULTURA & SOCIETA’

Addio a Mario Marenco, Renzo Arbore sotto choc
E’ morto l’attore e umorista Mario Marenco,
indimenticabile protagonista
della tv di Renzo Arbore,
che, sconvolto, ne ha dato notizia.

Nato a Foggia nel 1933,
era ricoverato da qualche tempo
al Policlinico Gemelli di Roma.

Dopo il debutto in tv
con Cochi e Renato e Enzo Jannacci
nel programma ‘Il buono e il cattivo’,
raggiunse il successo in radio
nel 1970 con ‘Alto gradimento’
di Arbore e Boncompagni.

Di nuovo in televisione
da metà degli anni ’70
fino a tutti gli ’80,
fu ‘Mister Ramengo’,
l’inviato de ‘L’altra domenica’,
e protagonista di programmi
come ‘Odeon’, ‘Sotto le stelle’
e soprattutto
‘Indietro tutta’,
dove interpretava
il personaggio di Riccardino.

Volto di personaggi
come il ‘Colonnello Buttiglione’,
la ‘Sgarambona’,
l’astronauta spagnolo ‘Raimundo Navarro’,
e tanti altri,
Marenco è stato legato
da un lungo sodalizio artistico e personale
a Renzo Arbore e Gianni Boncompagni.

Autore inoltre di libri umoristici
editi da Rizzoli,
è stato anche attore per il cinema.
Fra le sue interpretazioni più fortunate
si ricordano:
‘Il Colonnello Buttiglione diventa Generale’,
‘Von Buttiglione Sturmtruppenführer’,
‘Il pap’occhio’
e ‘I carabbinieri’.

 SPORT
 SPORT
L’Italrugby donne è seconda al torneo Sei Nazioni
Le donne del rugby
battono la Francia
per 31-12
nell’ultima partita del Sei Nazioni
e conquistano uno storico secondo posto
nel torneo.

Decisivo il punto bonus
ottenuto per aver realizzato
quattro mete,
bonus che ha permesso
di scavalcare in classifica
di un solo punto
proprio le transalpine.

Davanti alle azzurre
solo l’Inghilterra,
che ha vinto tutte le partite.

Mai una nazionale italiana
aveva finito così avanti
nel torneo.

 SPORT
 SPORT

 Morio

GP Australia, domina Bottas
Il finlandese Valtteri Bottas
si aggiudica il GP Australia
tagliando il traguardo
in prima posizione.

Superando già in partenza
il compagno Lewis Hamilton,
il campione del mondo uscente,
Bottas non ha mai ceduto
la testa della gara.

Aggiudicandosi 26 punti,
compreso il punto bonus
per il giro più veloce,
Bottas si piazza
in cima alla classifica.

Sul podio, dietro il finlandese,
il compagno di scuderia
Lewis Hamilton.
Al terzo posto Max Verstappen
con la Red Bull.

Gara mediocre per le Ferrari,
che si piazzano quarta e quinta,
guidate rispettivamente
da Sebastian Vettel
e da Charles Leclerc.

Intervistato a fine gara
Bottas ha dichiarato:
“Sono molto contento,
anche per il giro veloce
e non vedo l’ora
di arrivare alla prossima gara.”

Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

Epidemia di ebola in Congo, è emergenza sanitaria

Il direttore generale dell’Oms
(Organizzazione Mondiale della Sanità)
ha dichiarato che il mondo
deve prendere atto
dell’epidemia di ebola in Congo,
ma che le frontiere
devono restare aperte.

Fino ad ora l’epidemia ha ucciso
1700 persone in un anno,
il vicino Ruanda
ha sconsigliato
i viaggi non indispensabili
nella Repubblica Democratica del Congo.

L’Oms dichiara perciò
lo stato di emergenza internazionale.
La decisione è stata presa
dal Comitato
riunitosi a Ginevra.

L’epidemia è iniziata un anno fa
ma solo nei giorni scorsi
il virus è arrivato in una grande città,
a Goma,
dove i casi sospetti sono 22.

A preoccupare gli esperti
è l’espansione geografica del virus
che copre adesso
un’area di 500 km quadrati.

Il direttore generale Oms
Thedros Adhanom Ghebreyesus afferma:
“E’ tempo che il mondo prenda coscienza
e raddoppi gli sforzi.
Dobbiamo lavorare insieme
in solidarietà con il Congo
per mettere fine all’epidemia
e costruire
un sistema sanitario migliore.”

ESTERI
ESTERI

Giappone: incendio alla Kyoto Animation

In Giappone
un uomo ha appiccato un incendio
alla sede della Kyoto Animation.

L’uomo ha cosparso di benzina
gli uffici
e poi gli ha dato fuoco.

Almeno 33 persone
sono rimaste uccise
e ci sono decine di feriti.
All’interno dell’edificio
stavano lavorando
circa 70 persone.

Il responsabile del gesto
è stato arrestato
ma le motivazioni che l’hanno spinto
non sono ancora chiare.

Il primo ministro giapponese
Shinzo Abe
ha commentato l’accaduto
dicendo di essere senza parole.

 ITALIA
 ITALIA

Presunti fondi russi alla Lega: spunta un terzo uomo

Da giorni
la scena politica italiana
è in subbuglio
a causa del cosiddetto “Russiagate”.

Nell’ottobre 2018,
il Ministro dell’Interno Salvini
si trovava in Russia
con una delegazione dei suoi uomini.

L’occasione del viaggio
era una riunione
di Confindustria Russia.

Secondo alcune notizie
trapelate recentemente
da alcuni mezzi di stampa,
ci sarebbero stati degli incontri segreti
tra gli italiani e i russi
dopo la riunione ufficiale.

Stando a queste fonti,
Gianluca Savoini,
presidente dell’associazione Lombardia-Russia
e uomo di fiducia di Salvini,
trattò con i russi
per ricevere fondi illeciti
a finanziamento dell’imminente
campagna elettorale per le europee.
Savoini è ora indagato
per corruzione internazionale.

Finora era stata confermata la sua presenza
e quella dell’avvocato Gianluca Meranda,
anche lui membro
del ristretto staff del Ministro.
Ma a quella riunione top secret
era presente anche
Francesco Vannucci,
in qualità di consulente bancario,
“il terzo uomo” appunto.

A tutt’oggi Salvini si dichiara
estraneo ai fatti
e su di lui non grava
alcuna indagine.

ESTERI
ESTERI

 Casimiri

Kabul: esplosione all’università con morti e feriti

La violenza del terrorismo
è tornata nuovamente
a colpire l’Afghanistan
alla vigilia dei negoziati
tra Stati Uniti
e governo di Kabul.

Erano in coda
per sostenere un esame
gli studenti rimasti vittime
dell’esplosione avvenuta
davanti all’Università di Kabul.

Sono almeno 6 i morti
e decine i feriti.

Alcuni testimoni
dichiarano di aver visto
due auto andare in fiamme
subito dopo il boato.

Solo poche ore prima,
i Taliban hanno rivendicato un attentato
contro il dipartimento anti-narcotici
della polizia di Kandahar.
Qui l’autobomba
ha provocato 12 morti
e una novantina di feriti.

Ma la paternità dell’attentato
all’Università di Kabul
è ancora sconosciuta,
così come la causa dell’esplosione.
Non si sa infatti
se la detonazione
sia avvenuta a distanza,
o se la deflagrazione
sia stata causata
da un mezzo o un kamikaze
carichi di esplosivo.

 ITALIA
 ITALIA

Trieste: multa per turista che dormiva su un’amaca

Un turista austriaco
ha ricevuto una multa di 300 euro
solo perché dormiva su un’amaca
nella pineta di Barcola,
a Trieste.

La protesta è stata immediata:
centinaia di messaggi
sui social network,
il 20 luglio
è stato organizzato
un flash mob in pineta
dal titolo “Amache libere”.

Il turista,
un signore austriaco di 52 anni,
aveva appeso un’amaca
tra due alberi
e si era addormentato.

I vigili lo avrebbero multato
per violazione all’articolo 36
del Regolamento del Verde pubblico,
che dice che “negli spazi a verde
è vietato appendere agli alberi
e agli arbusti
strutture di qualsiasi genere”.

ESTERI
ESTERI

A New York la sentenza per ‘El Chapo’

Il re del narcotraffico “El Chapo”
è stato condannato all’ergastolo
per 10 capi di imputazione.
E’ la fine del regno
del Cartello di Sinaloa,
di cui El Chapo era a capo.

Joaquin “El Chapo” Guzman Loera,
anche detto El Ràpido,
è uno degli uomini più ricchi del mondo,
il 41esimo secondo Forbes.

E’ stato processato
in un’aula blindata
a Brooklyn, New York,
dove è stato condannato
non solo all’ergastolo,
ma anche alla restituzione
di 12,6 miliardi di dollari,
che sarebbero il ricavato
dei suoi crimini.

Il processo giudiziario era iniziato
con il suo arresto in Messico
nel 2016
e, dopo due incredibili tentativi di fuga,
la sua estradizione
negli Stati Uniti.

In aula, Guzman si è lamentato
della sua detenzione
e ha affermato di non aver avuto
un processo equo.

Dopo le sue fughe infatti,
è stato tenuto in isolamento
in un’unità ultra-sicura
del carcere di Manhattan.
Dovrebbe scontare la pena in Colorado,
in un carcere
di massima sicurezza.

 CULTURA & SOCIETA’
 CULTURA & SOCIETA’

 Mikul Photography

Cinema: Austin Butler sarà Elvis Presley

Sarà l’attore statunitense
Austin Butler
a interpretare Elvis Presley
nel film musicale dedicato
alla leggenda del rock.

Alla regia ci sarà Baz Luhrman
e racconterà la vita di Presley
focalizzandosi sul rapporto col suo manager
interpretato da Tom Hanks.

Butler ha alle spalle
molti ruoli televisivi
e cinematografici
e nel 2018 ha riscosso successo
anche a Broadway.

L’attore ha convinto Lurhman
dopo una serie di provini
e laboratori musicali.

Le riprese del film
inizieranno nei primi mesi
del 2020. 

 SPORT
 SPORT

 teammarche

Mondiali di nuoto: argento italiano nella staffetta

Ai mondiali di nuoto
in Corea del Sud,
l’Italia si guadagna il secondo posto
nella staffetta mista
di cinque chilometri
in acque libere.

La Germania si aggiudica l’oro
e gli Stati Uniti
si devono accontentare del bronzo.

La gara si è decisa
al decimo di secondo.

I tedeschi hanno concluso la gara
in 53 minuti, 58.70 secondi,
mentre la squadra italiana,
composta da Rachele Bruni,
Giulia Gabrielleschi,
Domenico Acerenza
e Gregorio Paltrinieri,
è arrivata a soli
due decimi di secondo
con 53.58.90.

Gli statunitensi sono arrivati
subito dopo con 53.59.00,
a soli tre decimi
dalla prima classificata.

Al quarto posto i brasiliani
e al quinto l’Australia.

Know others who’d enjoy EasyItalianNews.com? Forward this email!
EasyItalianNews.com
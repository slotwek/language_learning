ESTERI
ESTERI

 Clément Bucco-Lechat
Presenza di droni, chiude l’aeroporto di Gatwick
Giovedì 20 dicembre la
presenza di droni
all’aeroporto di Gatwick,
a Londra,
ne ha provocato
la chiusura
per motivi di sicurezza.

Venerdì l’aeroporto
è stato riaperto
ma la ripresa dei servizi
va a rilento.

Centinaia i passeggeri
che sono rimasti bloccati.

La polizia indaga
alla ricerca
dei responsabili.
Secondo Scotland Yard
dietro il gesto
potrebbero esserci
degli ambientalisti estremisti.

 ITALIA
 ITALIA

 Fontema
Anziano ridotto in schiavitù dai vicini di casa
I carabinieri di Acilia (Roma)
hanno arrestato
una donna di 61 anni
con l’accusa
di riduzione in schiavitù aggravata
insieme al marito
di 64 anni.

La vittima
era un loro vicino di casa
di 73 anni.

La coppia
costringeva l’anziano
a consegnare loro
tutta la pensione,
con la minaccia
di fargli perdere la casa.

Il 73enne
veniva inoltre costretto
a chiedere l’elemosina
in strada,
anche nei giorni
in cui doveva sottoporsi
a dialisi.

L’anziano aveva in passato
aiutato economicamente
la coppia
quando era in difficoltà.

La donna ora si trova
nel carcere di Rebibbia,
mentre il marito
è ancora ricercato.

ESTERI
ESTERI

 Gurnotron
Trump annuncia il ritiro delle truppe dalla Siria: “abbiamo sconfitto l’Isis”
Il presidente degli Stati Uniti
Donald Trump
ha annunciato con un tweet
l’intenzione di ritirare
le truppe dalla Siria:
“abbiamo sconfitto l’Isis
in Siria,
per me l’unico motivo
di restare lì”.

La portavoce
della Casa Bianca
ha poi annunciato ufficialmente
il ritiro.

Il Pentagono vorrebbe
invece prolungare
la permanenza
delle truppe
perché teme l’influenza russa
e iraniana nella regione.

Attualmente
circa 2000 truppe di terra
sono stanziate
in Siria.

ESTERI
ESTERI

 Foreign and Commonwealth Office
Gran Bretagna, i visti di lavoro saranno limitati a un anno
Novità dalla Gran Bretagna
dopo la Brexit.

Secondo le nuove indicazioni
sull’immigrazione,
i visti di lavoro
per i cittadini dell’UE
avranno una durata limitata
di un anno.

Per i lavoratori specializzati, invece,
che raggiungeranno
un guadagno minimo
di 30.000 sterline all’anno,
il visto avrà validità
per 5 anni.

Sono le nuove norme
che il ministro dell’Interno, Sajid Javid,
si appresta a presentare
al governo.

Secondo il ministro Javid,
la soglia delle 30.000 sterline
potrebbe non essere
quella definitiva,
ma verrà concordata
dopo aver consultato le aziende
e i potenziali
datori di lavoro.

Secondo fonti di governo, infatti,
molti ministri
vorrebbero una soglia più bassa,
perché preoccupati
che l’improvviso crollo
della disponibilità
della forza lavoro
costituita dai migranti
potrebbe danneggiare
l’economia.

L’intenzione del governo
è comunque di limitare
il flusso dei lavoratori stranieri,
soprattutto quelli
provenienti dall’UE.

Secondo quanto dichiarato
dal ministro dell’Interno
“sarà un sistema
di immigrazione unico,
basato sulle competenze
che le persone possono portare
e non sul loro Paese di origine”.

Il programma
del partito conservatore di Javid, infatti,
prevede di ridurre
gli arrivi dei migranti
a meno di 100.000 persone all’anno.

Nel 2017 gli arrivi
sono stati, invece, 280.000.

 ITALIA
 ITALIA

 Australian Customs and Border Protection Service
Roma, protesta dei bus turistici: blocco totale del centro
Numerosi bus turistici
venerdì 20 dicembre,
hanno invaso piazza Venezia,
a Roma,
per protestare
contro il nuovo regolamento comunale
che, dal 2019,
vieterà loro l’accesso
nel centro storico.

Dalle 6:45 di mattina
circa 200 mezzi
hanno bloccato
la circolazione.

Il motivo della protesta
è il nuovo “piano pullman”
dell’amministrazione 5 stelle,
un nuovo regolamento
che limita fortemente
la circolazione e il parcheggio
nel centro storico
della città.

I pullman,
hanno parcheggiato
sotto il Campidoglio
per essere ascoltati
da qualche rappresentante
dell’amministrazione.

Qui, gli autisti
hanno bruciato una bandiera
del movimento 5 stelle.

Immediata la risposta del Campidoglio
che ha inviato
numerose pattuglie
e gli speciali
maxi carri attrezzi
per rimuovere i mezzi
con la forza.

Gli agenti
hanno preso nota
delle targhe dei bus,
e gli autisti
potrebbero essere
multati e denunciati.

A peggiorare la situazione
anche un presidio dei tassisti
in piazza Madama,
che ha organizzato
una protesta
in attesa della votazione
per l’Emendamento Ncc,
che dovrebbe limitare
la libertà d’azione
dei concorrenti
pullmini turistici.

ESTERI
ESTERI

 Australian Customs and Border Protection Service
Il Giappone valuta di riprendere la caccia alle balene
Il Giappone sta valutando
di ritirarsi
dalla Commissione Internazionale
per la caccia alle balene (Iwc).

L’obbiettivo è riprendere
la caccia ai cetacei
per fini commerciali.

Lo hanno riferito
alcune fonti governative giapponesi.

La decisione finale
sarà annunciata
entro fine anno.

Si pensa che le navi giapponesi
concentreranno le loro attività
nelle acque del Giappone
e non arriveranno
nell’Antartico.

Il Giappone è entrato
nell’Iwc nel 1951,
ed è stato costretto
a interrompere
la caccia alle balene
per fini commerciali nel 1982.

Ma imbarcazioni giapponesi
hanno continuato
a cacciare i cetacei
anche negli anni successivi,
giustificando la cosa
come ricerca scientifica.

 TECNOLOGIA
 TECNOLOGIA

 Stefano Bolognini
Cuccia hi-tech ripara i cani dal rumore dei fuochi d’artificio
La Ford ha messo a punto
una cuccia hi-tech
che cancella i rumori
e protegge anche
da pioggia e freddo.

La cuccia ha un sistema
di insonorizzazione
simile a quello che usano
nelle loro macchine.
Inoltre ha un rivestimento
di sughero
che fa da ulteriore barriera.

In questo modo i cani
saranno protetti
da rumori,
come i fuochi d’artificio,
in grado di spaventarli.

Al momento si tratta
di un prototipo.
La Ford vuole applicare
le tecnologie che usa
nelle automobili
in ambiti quotidiani.

SCIENZA
SCIENZA

 Robert Linsdell
Trovata nube fossile del Big Bang
Durante un’osservazione alle Hawaii,
gli astronomi dell’Università australiana
di Tecnologia di Swinburne
hanno scoperto un fossile
del Big Bang.

Si tratterebbe di una nube
risalente a prima
della formazione delle galassie.
Questa nuvola di gas “primitiva”
sembrerebbe non essere inquinata
da materiali pesanti,
derivanti dall’esplosione
delle stelle.

I risultati dell’osservazione
sono in corso di pubblicazione
sulla rivista
Monthly Notices of the Royal Astronomical Society.

Questa è la terza
nube primordiale scoperta,
dopo le prime due
nel 2011.

Gli astronomi sperano
che queste scoperte
possano fornire
una comprensione migliore
dell’origine delle galassie.

 AI LETTORI
 AI LETTORI
Buone Feste!
Questa è l’ultima edizione
per il 2018.
Torneremo con le notizie
di Easy Italian News
martedì 8 gennaio 2019.

Tutti noi
della redazione
vi auguriamo Buone Feste
e vi ringraziamo
per il vostro continuo appoggio:
le vostre donazioni
sono preziose
per poter continuare!

Buon Natale
e Felice Anno Nuovo!
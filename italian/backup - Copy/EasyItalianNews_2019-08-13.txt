ESTERI
ESTERI

Suicida in carcere il miliardario Epstein, accusato di abusi sessuali

Jeffrey Epstein,
miliardario accusato di abusi sessuali
e traffico minorile,
è morto,
apparentemente suicida,
in un carcere federale
di Manhattan.

FBI e Dipartimento di Giustizia
hanno aperto un’indagine
e il ministro della Giustizia Barr
ha dichiarato che la sua morte
“solleva serie domande
a cui bisogna rispondere.”

Il miliardario era stato arrestato
il 6 luglio scorso
e si trovava in carcere
in attesa di processo
per accuse su fatti accaduti
tra il 2002 e il 2005.

Era stato appena depositato
in corte federale
un dossier su di lui
in cui era contenuta
anche la deposizione
di una testimone-chiave,
Virginia Roberts Giuffre,
che accusa Epstein
e altri personaggi di spicco.

 ITALIA
 ITALIA

Richiedente protezione minaccia di darsi fuoco in piazza S.Pietro

Un uomo di nazionalità irachena,
richiedente protezione internazionale,
ha causato momenti di panico
in Piazza Pio XII
a Roma,
davanti al colonnato
di San Pietro.

Dopo essersi aggirato per la piazza
con fare apparentemente normale,
l’iraniano ha iniziato a urlare “Allah Akbar”
e ha minacciato di darsi fuoco,
seminando il panico
tra i turisti.

Alcuni agenti di polizia in borghese
hanno prontamente
bloccato l’uomo,
riuscendo ad allontanarlo
in maniera discreta
per non alimentare ulteriormente
la tensione
tra le persone presenti nella piazza.

L’iraniano è stato condotto
al commissariato di Borgo
per accertamenti.
Non è ancora stata rilasciata
una nota ufficiale
sull’accaduto.

ESTERI
ESTERI

 RIA Novosti archive, image #183758 / A. Solomonov

Base militare russa esposta a radiazioni: 5 morti e feriti gravi

Ha causato 5 morti
e alcuni feriti
l’incendio nella base militare
di sottomarini atomici,
sul mar Bianco,
a qualche chilometro
da Severodvinsk,
nella Russia subartica.

A provocarlo è stata
“l’esplosione di un motore
a propulsione liquida”,
durante un test missilistico fallito.

I feriti sono stati trasportati a Mosca
in aereo
e ricoverati
“con sintomi da esposizione
alle radiazioni”.

Un video diffuso dai media
mostrava le autoambulanze
che li trasportavano
“con i portelloni sigillati
da teli di plastica”.
Il personale a bordo
indossava tute di protezione.

Greenpeace ha denunciato il fatto,
chiedendo all’autorità russa
per i consumatori
di aprire un’inchiesta
per verificare eventuali minacce
alla salute pubblica.

Secondo gli ambientalisti,
dopo l’esplosione,
nell’area sono stati registrati
livelli radioattivi 20 volte
superiori alla media.
La popolazione sta comprando
pastiglie di iodio
per combattere gli effetti
delle radiazioni sulla tiroide.

 ITALIA
 ITALIA

Atterraggio d’emergenza per aereo Alitalia

Il volo Alitalia
Torino-Roma delle 19.10
è stato costretto a effettuare
un atterraggio d’emergenza
per problemi tecnici.

L’allarme è scattato
pochi minuti dopo il decollo
e l’aereo,
che trasportava
113 passeggeri,
è atterrato allo scalo di Caselle
alle 19:30.

Secondo fonti della compagnia
si tratterebbe
di una procedura standard.
La richiesta d’atterraggio, infatti,
sarebbe stata effettuata
solo per ragioni di sicurezza.

Nessun problema
per i passeggeri,
che sono ripartiti
con il volo successivo.

ESTERI
ESTERI

 KelvinJM

Tanzania: 62 morti per l’esplosione di un’autocisterna

La tragedia è avvenuta
in Tanzania:
le 62 vittime
cercavano di raccogliere
il carburante caduto
da un’autocisterna.
Il mezzo infatti
si era ribaltato
dopo un incidente,
ma la benzina
ha preso fuoco
provocando un’esplosione letale.

Sono oltre 70
gli ustionati gravi,
tra motociclisti
e venditori ambulanti,
che si trovavano sulla strada
quando la cisterna è esplosa.

Non è il primo incidente
di questo genere
nell’Africa orientale.
Nel 2013 in Uganda
morirono 29 persone
sempre nel tentativo
di prelevare carburante.

AMBIENTE
AMBIENTE

 Andol

Clima: a Ginevra incontro fra i giovani di Fridays for Future e i ricercatori IPCC

Sette giovani rappresentanti
di Fridays for Future
(il movimento di giovani
a difesa del clima
ispirato da Greta Thunberg)
ha incontrato il 9 agosto
a Ginevra
alcuni fra i ricercatori
che hanno redatto
il resoconto dell’Ipcc
(il comitato scientifico dell’Onu sul clima)
su ‘Cambiamento climatico e territorio’.

I sette ragazzi
hanno ringraziato gli scienziati
per il loro lavoro:
“Grazie, grazie, grazie”
ha dichiarato Selin Goren, 18 anni,
originario della Turchia
“il vostro lavoro
come scienziati del clima
è essenziale per il nostro futuro.
Noi useremo questo rapporto
per richiedere ai governi
di agire urgentemente
per affrontare l’emergenza climatica”.

Dopo l’incontro
con i ricercatori dell’Ipcc,
gli attivisti si sono spostati a Losanna,
dove si è svolta
la sessione finale
del vertice del movimento
“Fridays for Future”,
iniziato lunedì 5 agosto,
e che ha registrato la partecipazione
di 450 attivisti
da 38 paesi europei.

 CULTURA & SOCIETA’
 CULTURA & SOCIETA’

Documentario della coppia Obama su Netflix

Grandi aspettative
per ‘American Factory’,
il documentario prodotto
da Barack e Michelle Obama
che verrà lanciato su Netflix
il 21 agosto.

Diretto da Julia Reichert
e Steven Bognar,
e prodotto da Higher Ground,
la casa di produzione degli Obama,
il docufilm ha debuttato in anteprima
al Sundance Festival
dello scorso gennaio.

Il documentario verte
sulle vicende conseguenti
alla chiusura,
nel 2008,
di una fabbrica della General Motors
a Dayton, in Ohio
(luogo in cui, tra l’altro,
è avvenuta
l’ultima sparatoria di massa americana).
Un’ondata di disoccupazione
sembra essere imminente
per tutti gli impiegati,
ma il complesso
viene poi acquistato
da un miliardario cinese.

L’opera nel complesso
esprime tutta la sua solidarietà
per gli operai
di tutto il mondo.

 SPORT
 SPORT

 Geof Sheppard

Europei di ciclismo: è oro per Elia Viviani

Elia Viviani ha vinto l’oro
nella prova in linea
agli Europei di ciclismo.

L’azzurro ha preceduto
il belga Lampaert
e il tedesco Ackermann.

L’Italia si conferma quindi
campione d’Europa
dodici mesi dopo il trionfo
di Matteo Trentin.

La condotta di gara degli azzurri
è stata ottima:
presenti in quattro nella fuga
partita a 65 km dall’arrivo.

Da quella fuga
sono poi scattati i primi tre
della classifica
senza che il gruppo
riuscisse a riprenderli,
grazie anche al lavoro di squadra
degli altri azzurri.

L’Italia chiude questi europei
seconda nel medagliere
con 9 medaglie
di cui 4 d’oro.

Donations help us pay our writers and editorial staff. Click here to show your support!
Donations
Click here
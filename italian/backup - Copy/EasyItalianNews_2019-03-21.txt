ESTERI
ESTERI

 Wouterjan Stikkel

Olanda: sparatoria su un tram a Utrecht
Il 18 Marzo, intorno alle 10:45 ora locale,
un uomo ha aperto il fuoco
a bordo di un tram
a Utrecht, in Olanda.

3 persone sono rimaste uccise
e altre 5 ferite.

Il sospettato è Gokmen Tanis,
un 37enne di origini turche,
che dopo aver sparato
si è dato alla fuga.

La polizia ha quindi diffuso
l’identikit del sospettato,
che è stato finalmente arrestato
dopo una caccia all’uomo
durata 7 ore.

Secondo le ipotesi
delle autorità,
Tanis avrebbe agito
per motivi familiari.

A quanto pare,
il sospettato avrebbe aperto il fuoco
contro la sua vittima designata,
colpendo poi anche le persone
vicine a questa.

Tuttavia, visti i precedenti di Tanis,
già arrestato
per presunti legami con l’Isis,
è stata alzata al massimo
l’allerta terrorismo
in tutto il paese
e sono state rafforzate le difese
nei luoghi più sensibili.

ESTERI
ESTERI

Siria: l’Isis annuncia l’uccisione di un combattente italiano a Baghuz
L’annuncio è stato fatto
con una fotografia
e una affermazione dell’Isis:
“Il crociato italiano
che è stato ucciso negli scontri
nella città di Baghuz”.

La vittima si chiamava Lorenzo Orsetti,
di 33 anni di Firenze,
ed era uno dei tanti volontari italiani
andati a combattere
contro il sedicente ‘Stato Islamico’.

Orsetti era infatti un combattente delle Ypp,
appartenenti alle forze democratiche siriane,
quelle che stanno assediando
la città di Baghuz,
dove ancora resistono
le ultime sacche di combattenti
del ‘Califfato’ ormai morente.

Frattanto il corpo di Lorenzo
sarebbe stato recuperato
e secondo quanto riferito
dal padre Alessandro Orsetti,
“i compagni curdi lo avrebbero riconosciuto”.

 ITALIA
 ITALIA

 Vito Manzari

ONG Mediterranea soccorre 49 migranti e si dirige verso l’Italia
“In Italia con il mio permesso
non ci mettono piede”,
minacciava nella mattinata
del 19 marzo
il ministro dell’Interno,
Matteo Salvini.

Alle sette di sera dello stesso giorno, invece,
la Mare Jonio,
la nave di Mediterranea Saving Humans
con a bordo 49 persone
soccorse al largo della Libia,
è entrata nel porto di Lampedusa.

Immediatamente sequestrata all’attracco
dalla Guardia di Finanza,
la procura di Agrigento
ha aperto un fascicolo
per favoreggiamento
dell’immigrazione clandestina.

Salvini chiede l’arresto del comandante:
“La Mare Jonio era più vicina
alla Libia e Tunisia,
ma ha fatto rotta verso l’Italia
sottoponendo gli immigrati
a un viaggio più lungo.
Un comportamento che dimostra
il chiaro intento di voler portare in Italia
immigrati clandestini”.

ESTERI
ESTERI
Nuova Zelanda: cambia la legge sulle armi
Il governo della Nuova Zelanda,
in seguito agli attentati
avvenuti in due moschee di Christchurch,
ha raggiunto unanimamente la decisione
di riformare la legge sulle armi.

La prima ministra Jacinda Ardern ha annunciato
che non sono ancora state avanzate
proposte di legge concrete,
ma che il governo è pronto
a lavorarci sopra.
Una delle ipotesi è quella
di rendere illegali le armi automatiche,
e di riformare la vendita
e il possesso di armi.

Il terrorista di 28 anni
Brenton Tarrant ha utilizzato nell’attentato
5 armi da fuoco ottenute legalmente
grazie a una licenza di classe A.
Questa licenza non permette
di comprare armi semiautomatiche,
ma modificarle
fino a renderle tali
è fin troppo facile.

In Nuova Zelanda ci sono circa 1,2 milioni
di armi da fuoco,
su una popolazione di 4,6 milioni.

Negli anni passati
erano già state avanzate
alcune proposte
di cambiare la legge in questione,
ma in seguito ai recenti attentati
la riforma è sostenuta
anche da chi in precedenza
si era opposto.

 ITALIA
 ITALIA
Roma: tangenti per il nuovo stadio, arrestato De Vito M5S
Il presidente dell’assemblea capitolina,
Marcello De Vito, 45 anni,
del Movimento 5 Stelle,
è stato arrestato
mercoledì 20 marzo
per corruzione.

Con la stessa accusa
è finito in carcere
anche l’avvocato Camillo Mezzacapo,
simpatizzante del M5S
e complice di De Vito
nelle attività corruttive.

Al centro dell’operazione illegale,
la costruzione del nuovo stadio della Roma
(la società sportiva è estranea alla vicenda),
che già nel giugno scorso
aveva portato all’arresto
di nove persone,
tra cui l’imprenditore Luca Parnasi
e l’avvocato Luca Lanzalone.

Nonostante questi arresti,
i due avrebbero continuato
a intascare tangenti.

Le indagini ora sono rivolte
anche alla costruzione sospetta
di un albergo vicino all’ex stazione ferroviaria
di Roma Trastevere,
e alla riqualificazione dell’area
degli ex Mercati Generali
di Roma Ostiense.

ESTERI
ESTERI
Rissa su un volo Ryanair: due arresti
Su un volo Ryanair
partito da Glasgow
e diretto a Tenerife
è scoppiata una rissa
tra due uomini.

Uno dei due, ubriaco,
ha iniziato a criticare una passeggera
che si era tolta le scarpe.
Il fidanzato della donna
è intervenuto
e il diverbio tra i due uomini
è degenerato in rissa.

Uno dei due ha anche morso
sul naso l’altro.
Il video della rissa
è finito in rete.

Il personale di bordo è intervenuto
a sedare la lite
e all’atterraggio
i due giovani sono stati fermati
dalle autorità locali.

ESTERI
ESTERI

 Officially_Mr_X

Piccione viaggiatore venduto per più di un milione di euro
In Belgio il piccione viaggiatore Armando
è stato venduto all’asta
per la cifra record di un milione
e duecentocinquanta mila euro.

L’acquirente, la cui identità
non è stata divulgata,
è cinese
e non vuole usare il piccione,
ma farlo procreare
per avere altri esemplari
veloci come Armando.

Armando è considerato
un vero fuoriclasse:
“è uno dei migliori
della storia mondiale della colombofilia”
ha dichiarato il presidente
dell’Associazione colombofili
del Belgio.

 CULTURA & SOCIETA’
 CULTURA & SOCIETA’
Addio agli abiti femminili: radicale cambio di look per Conchita Wurst
Era il 2014,
quando all’Eurovision Song Contest
conquistò tutta Europa
con i suoi abiti iper femminili
e la sua barba ben curata.

Ma nel 2019 Conchita Wurst
cambia radicalmente look:
Thomas Neuwirth
(questo il suo vero nome),
austriaco, classe 1988,
ha deciso di salutare
le vesti femminili
che lo avevano reso famoso.

Capelli cortissimi biondo platino
e barba dello stesso colore,
tuta e abiti sportivi:
una rivoluzione stilistica
non solo nel look,
ma anche nelle sonorità.
Infatti, il nuovo singolo Hit Me,
si allontana decisamente
dallo stile di Rise Like a Phoenix,
con la quale aveva vinto l’Eurovision.

Ma la rivoluzione continua
anche nel nome:
il cantante potrebbe presto dire addio
allo pseudonimo Conchita Wurst.
Anche se quel nome rimarrà
nei profili social,
sembra che il cantante si esibirà
solo con lo pseudonimo di Wurst,
abbandonando il nome Conchita.

 CULTURA & SOCIETA’
 CULTURA & SOCIETA’

Il respiro del diavolo: il gelato più pericoloso al mondo
Con l’arrivo del caldo estivo
c’è chi sogna già il sapore
di gelato.

A Glasgow,
in occasione della festa
di San Valentino,
è stato inventato
un nuovo gusto.

Chiamato “Il respiro del diavolo”
questo nuovo tipo di gelato
è il più pericoloso al mondo.

E’ stato realizzato
da Martin Bandoni
proprietario del Aldwych Café,
e si tratta di un gelato
al gusto di peperoncino.

Ha origini italiane
ed è 500 volte più piccante
di una salsa al tabasco.

E’ acquistabile presso il Café
solo da clienti maggiorenni
che al momento dell’acquisto
devono firmare una dichiarazione
di non responsabilità
per sollevare i proprietari
da eventuali conseguenze.

Il gusto di gelato
raggiunge 1.569.300 SHU
della scala di Scoville
che misura il grado di “piccantezza”
dei peperoncini.

I possibili rischi
sono gravi lesioni alla lingua,
irritazioni alla pelle
fino ad arrivare all’infarto!

Il personale deve addirittura
usare i guanti
per servirlo ai clienti.

Il “Respiro del diavolo” è quindi
un gelato per i veri amanti
delle esperienze estreme!

Know others who’d enjoy EasyItalianNews.com? Forward this email!
EasyItalianNews.com
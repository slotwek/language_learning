ESTERI
ESTERI
Slovacchia: elezioni presidenziali
Zuzana Caputova è il nuovo presidente
della Slovacchia
e la prima donna
a ricoprire tale carica.

Ha vinto al ballottaggio
con il 58,27% dei voti,
contro il 41,73%
del suo rivale,
Maros Sefcovic.

La Caputova,
45 anni, avvocato,
ha fondato la sua campagna
sulla lotta alla corruzione
e sui diritti delle minoranze.

Già conosciuta
per le sue inchieste
contro una discarica illegale
e dei casi di corruzione
che riguardavano
politici e uomini d’affari,
ha anche ricevuto
il premio Goldman per l’ambiente
per il suo impegno
nel campo dell’ecologia.

La Caputova ha dichiarato:
“L’onestà nella politica
sarà la nostra forza”.

ESTERI
ESTERI
Giappone, la nuova era si chiamerà “Reiwa”
Il segretario di gabinetto giapponese
Yoshihide Suga
ha annunciato
davanti alle telecamere
quale sarà il nome
della nuova era imperiale:
sarà “Reiwa”, ovvero
“ordine e armonia”.

La nuova era
inizierà il primo maggio 2019
quando il principe Naruhito
succederà al padre,
l’85enne Akihito,
attuale imperatore del Giappone.

Ogni nuovo imperatore giapponese
inaugura una nuova era.

Il premier giapponese
Shinzo Abe
ha spiegato il significato
dietro alla scelta della parola:
“Si riferisce alla nascita
di una civilizzazione in cui regna
armonia tra gli esseri,
una primavera che arriva
dopo l’inverno severo
e segna l’inizio di un periodo
che straborda di speranza”.

 ITALIA
 ITALIA

 Roberto Ferrari
Trovato cadavere decapitato a Milano
Una macabra scoperta a Milano,
nella notte tra il 30
e il 31 Marzo.
E’ stato ritrovato
un cadavere mutilato e bruciato.

Al cadavere sono stati amputati
tutti gli arti e la testa.

Il corpo è stato rinvenuto
dai vigili del fuoco,
dopo aver spento un incendio,
probabilmente doloso.

La segnalazione è arrivata
intorno alle 22.30,
quando gli inquilini
del palazzo di fronte
hanno notato le fiamme
e segnalato l’incendio
dell’area dei rifiuti condominiale.
Proprio lì
sarebbe stato ritrovato il corpo
con accanto una bombola d’ossigeno
che, per fortuna,
non è stata intaccata dal fuoco.

Non è ancora possibile
dire se si tratti di un uomo
o di una donna,
attualmente la polizia
si sta concentrando
sulle indagini
e sulla ricerca di testimoni.

ESTERI
ESTERI
Colpita da un fulmine in mare, muore campionessa di surf
Luzimara Souza,
campionessa brasiliana di surf,
è morta dopo essere stata colpita
da un fulmine
mentre si trovava in mare
ad allenarsi.

La ragazza ventitreenne
è deceduta in ospedale
mentre un ragazzo
di diciassette anni
che si trovava con lei
è ricoverato in gravi condizioni.

La Souza si stava allenando
a Fortaleza,
in Brasile,
per i campionati nazionali
che aveva già vinto nel 2018.

Numerosi i messaggi di cordoglio
dei fan sui social.

ESTERI
ESTERI
Hackerato il cellulare di Jeff Bezos
Il cellulare di Jeff Bezos,
fondatore e proprietario
del noto sito “Amazon”,
sarebbe stato hackerato
e intercettato
dal governo saudita.

E’ quanto dichiarato
da Gavin De Becker,
responsabile della sicurezza
di Bezos.

Nei mesi scorsi,
conversazioni e foto private di Bezos
sono state diffuse
dal tabloid National Enquirer,
che ha così rivelato
la relazione tra lui
e una giornalista televisiva.

La notizia aveva segnato la fine
del matrimonio di Bezos.

Secondo De Becker,
si tratterebbe
di una vendetta
dell’Arabia Saudita
contro Bezos,
che nei mesi scorsi,
come proprietario
del Washinghton Post,
si era occupato,
con grande copertura mediatica,
dell’omicidio di Jamal Khashoggi,
il dissidente saudita
brutalmente assassinato
lo scorso ottobre.

 TECNOLOGIA
 TECNOLOGIA

 ESA & MPS for OSIRIS Team MPS/UPD/LAM/IAA/RSSD/INTA/UPM/DASP/IDA
USA: pronto il Mars Helicopter per “volare” sul Pianeta Rosso
Gli scienziati della Nasa
hanno appena testato
il Mars Helicopter,
il piccolo elicottero
di 2 chilogrammi di peso
e 10 centimetri di diametro
che sorvolerà
la superficie di Marte
nel febbraio 2021,
insieme al Rover
della missione ‘Mars 2020’.

Dopo avere riprodotto l’atmosfera
e le condizioni ambientali
del Pianeta Rosso,
i ricercatori hanno dimostrato
che l’elicottero è stato in grado
di prendere il volo.

Nei test, per prima cosa,
è stata predisposta
una camera di circa 7 metri di larghezza
dalla quale sono stati aspirati
l’azoto, l’ossigeno
e gli altri gas
presenti nell’aria terrestre;
al loro posto è stata immessa
anidride carbonica,
la componente principale
dell’atmosfera marziana.

Inoltre, per renderla simile
a quella di Marte,
la gravità è stata ridotta
di due terzi
rispetto a quella terrestre.

L’elicottero è riuscito
a rimanere in aria
per circa 60 secondi
a un’altezza di 5 centimetri.

Ma ora, si chiedono gli scienziati,
il piccolo elicottero
potrà sopravvivere
alla notte marziana,
dove la temperatura scende
fino a -90°?

 SPORT
 SPORT
Prima pole position in carriera per il pilota Ferrari Leclerc
La Ferrari ha conquistato
la pole position in Bahrein,
nel secondo gran premio della stagione,
grazie alla prestazione
di Charles Leclerc.

Il pilota monegasco
conquista così
la prima pole position
della sua carriera.

Ha dichiarato che
“le emozioni sono grandissime.
Mi sto godendo il momento”.

Al suo fianco l’altra monoposto Ferrari
guidata da Vettel.
Seconda fila tutta Mercedes
con Hamilton e Bottas.

La gara è stata vinta da Hamilton
davanti a Bottas e Leclerc.
Leclerc è stato in testa
per quasi tutta la gara
ma un problema alla macchina
lo ha fatto scivolare
in terza posizione.

 CULTURA & SOCIETA’
 CULTURA & SOCIETA’

La Tour Eiffel compie 130 anni
In occasione dell’Esposizione Universale di Parigi
del 1889,
le autorità francesi
bandirono un concorso
per l’edificazione di un’opera
che sarebbe dovuta essere
l’attrazione principale
della manifestazione.

Vennero presentati
più di 700 progetti,
e vinse quello dell’ingegnere
Alexandre Gustave Eiffel.

La torre di ferro
fu un capolavoro ingegneristico:
per assemblare le 8 mila tonnellate della struttura,
alta oggi 324 metri,
servirono due anni,
quattro mesi e sette giorni,
oltre 18 mila pezzi di ferro forgiato
e il lavoro instancabile
di 300 operai.

La Tour Eiffel,
inaugurata il 31 marzo del 1889,
venne aperta al pubblico
il 15 maggio successivo.

Dopo vent’anni,
nel 1909,
così come era stabilito dal contratto,
avrebbe dovuto essere demolita,
ma fu lasciata in piedi
perché si rivelò una piattaforma ideale
per le antenne di trasmissione
necessarie alla radiotelegrafia.

Sopravvissuta a due guerre mondiali,
alle critiche di molti cittadini,
di artisti e intellettuali
(Maupassant, Verlaine,
Dumas figlio
che, fra gli altri,
chiesero alle autorità parigine
di bloccarne la costruzione),
alla fine la Tour Eiffel ha resistito,
diventando uno dei monumenti
più famosi e iconici al mondo,
e sfondo privilegiato
di ogni foto ricordo
targata Parigi.

Know others who’d enjoy EasyItalianNews.com? Forward this email!
EasyItalianNews.com
ITALIA
 ITALIA

 Franco Musa
Terremoto di 4.6 in Veneto e Romagna
Poco dopo la mezzanotte
di martedì 15 gennaio
si è verificata
una scossa di terremoto
di magnitudo 4.6
con epicentro
vicino a Ravenna.

La scossa è stata avvertita
anche in altre zone del Nord-Est
incluse Venezia
e Padova.
Molte le persone
che sono scese in strada
e hanno chiamato
i vigili del fuoco.

A Ravenna si sono registrati
lievi danni
e il comune ha deciso
di chiudere le scuole
in via precauzionale.
Non si segnalano
danni a persone.

ESTERI
ESTERI

 Fah112778
No in parlamento: bocciata la Brexit di May
La camera dei comuni
ha bocciato l’accordo
tra Theresa May e l’UE
con 432 voti contrari,
il più alto numero
di sempre.

Quando è stato annunciato
il risultato,
la May ha preso la parola
e ha detto
che non farà passi indietro
perché il suo
è l’unico accordo sicuro
per uscire dall’UE.

La premier dovrà trattare
con l’UE,
cercare garanzie,
soprattutto sul backstop,
il meccanismo che prevede
che non ci sia
una frontiera fisica
tra le due Irlande.

I laburisti chiedono elezioni
e un nuovo accordo.
Il presidente del Consiglio Ue,
Donald Tusk,
afferma che “al Regno Unito
è stato concesso tutto
per non ledere
gli interessi dei cittadini”.

Juncker vede crescere
le possibilità
di un’uscita traumatica
di Londra dalla Ue
e chiede agli inglesi
di «chiarire al più presto
le loro intenzioni».
La sterlina, intanto,
arriva a 1,27 sul dollaro.

 ITALIA
 ITALIA

 Dart Altair
Valsugana: maxy tamponamento a causa del ghiaccio
Maxy tamponamento
sulla strada statale 47 Valsugana,
in Trentino.

50 i veicoli coinvolti.
Tra questi,
anche una decina
di camion.

La causa dell’incidente
sono l’acqua
e la neve,
che hanno formato
una patina
molto scivolosa
sul manto stradale.

Adesso, la strada
è chiusa
in entrambi i sensi.

La Croce Rossa
ha allestito
una piccola tendopoli
per prestare
i primi soccorsi
ai feriti.

5 automobilisti
sarebbero gravi.
Sono stati trasportati
in elicottero
all’ospedale “Santa Chiara”
di Trento.

Tutto il traffico
è stato deviato
su strade alternative.

ESTERI
ESTERI

 Xiaotong Gao
Attentato a Nairobi
Un grave attentato
è stato messo in atto
nel quartiere di lusso
di Nairobi.

L’attacco
è stato rivendicato
dal gruppo jihadista somalo
Al Shabaa.

Gli assalitori sono arrivati
a bordo di un’auto
si sono aperti la strada
lanciando esplosivi
e successivamente
un kamikaze si è fatto esplodere
nel foyer
di un albergo di lusso.

Il presidente keniano,
Uhuru Kenyatta,
ha affermato
che tutti gli assalitori
sono stati fermati
dopo un assedio di 20 ore
durante il quale
sono state messe in sicurezza
700 persone
e ne sono morte 14.

Secondo alcune fonti
l’obbiettivo sarebbe stato
un convegno
a cui stavano partecipando
alcuni cittadini americani.

 ITALIA
 ITALIA

Corruzione: arrestati i magistrati Savasta e Nardi
Viaggi a Dubai,
Rolex, soldi, diamanti,
auto e addirittura la ristrutturazione
di una casa.

L’ex pubblico ministero
del Tribunale di Trani,
Antonio Savasta,
ora giudice del Tribunale di Roma,
e il suo collega
Michele Nardi,
pm a Roma,
e in precedenza magistrato
all’Ispettorato del Ministero della Giustizia,
sono stati arrestati
e condotti in carcere
su disposizione
della magistratura di Lecce.

Le accuse sono di associazione
per delinquere,
corruzione in atti giudiziari
e falso,
per fatti commessi
tra il 2014 e il 2018.

I due magistrati
avrebbero garantito
esiti processuali positivi
in diverse vicende
giudiziarie e tributarie
in favore degli imprenditori.
Imprenditori che poi
avrebbero pagato
per i favori ricevuti.

Secondo la procura di Lecce
Savasta avrebbe intascato
quasi mezzo milione di euro,
Nardi 1.300.000 euro.

bari.repubblica.it

bari.repubblica.it
ESTERI
ESTERI

 Julien Navarro
Spagna: ore d’ansia per un bimbo caduto in un pozzo
In Spagna domenica 13 gennaio
un bimbo di 2 anni
è precipitato in un pozzo
profondo 110 metri.
I soccorsi stanno lavorando
per cercare
di tirarlo fuori,
ma il terreno
e la sicurezza del bambino
rendono difficili
le operazioni.

Martedì 15 hanno iniziato
a scavare un tunnel laterale
e orizzontale
nel tentativo di arrivare
al punto in cui
si trova il piccolo.

Una parte del terreno
era franata
e i soccorritori
hanno cercato di aspirarla
nella notte tra lunedì e martedì,
ma non sono riusciti
a togliere tutto il materiale franato.
Da qui la decisione
di scavare il tunnel.

 ITALIA
 ITALIA

 European University Institute
Lega: diede dell’ “orango” alla Kyenge, Calderoli condannato
“Amo gli animali,
ma quando vedo
le immagini della Kyenge
non posso non pensare,
alle sembianze
di un orango”.

Così si esprimeva
durante un comizio
a Treviglio
nel luglio 2013
il senatore leghista
Roberto Calderoli
nei confronti di
Cecile Kyenge,
all’epoca dei fatti
ministra per l’integrazione
nel governo Letta
di centrosinistra.

Per queste affermazioni
il tribunale di Bergamo,
città in cui vive
e di cui è originario Calderoli,
lo ha condannato
in primo grado
a un anno e sei mesi
di carcere.

Il tribunale ha riconosciuto anche
l’aggravante razziale.

Questo il commento
dell’ex ministra:
“Abbiamo vinto
un’altra volta.
Evviva, evviva, evviva.
Il razzismo la paga cara”.

All’epoca Kyenge
aveva scelto
di non sporgere denuncia,
ma il procedimento
era partito d’ufficio
sostenuto dai pm
della Procura di Bergamo.

milano.repubblica.it
roma.corriere.it
milano.repubblica.it

roma.corriere.it
 SPORT
 SPORT

 Valmont1702
Australian Open: avanti 3 italiani su 4, Murray fuori al primo turno
La prima giornata
degli Australian Open
ha visto 3 italiani
dei 4 impegnati
passare il turno.
Avanzano quindi
al secondo turno:
Seppi, Travaglia
e Fabbriano.

Seppi ha battuto
il forte statunitense Johnson
in 4 set.
Travaglia ha battuto
Andreozzi
in 4 set
e Fabbriano ha avuto la meglio
su Kubler,
sempre in 4 set.

Berrettini si è dovuto invece
arrendere
al greco Tsitsipas,
uno dei più forti
Next Gen.

Murray è stato eliminato
dallo spagnolo Bautista Agut
ma ha lottato
fino al quinto set
dopo aver recuperato
ben 2 set
di svantaggio.

Your help required!
Please help us grow by sharing this edition of Easy Italian News with your Italian class and/or social media group.
Easy Italian News
Money is also needed – to pay the freelance writers, editor and newsreader who together produce this news bulletin, three times a week, every week!
Donate $5 now
Donate $5 now
ESTERI
ESTERI

 Jean-Marie Hullot

Alluvioni in India, le piogge non si fermano
Ogni estate il clima in India
sembra peggiorare,
i monsoni ne sono una prova.

Nelle ultime ore
delle piogge monsoniche molto violente
si sono abbattute
principalmente sugli stati del Kerala,
Karnataka,
Maharasthra e Gujarat.

Le vittime di queste alluvioni
arrivano per ora a 210,
ma poiché molte persone
sono ancora date per disperse,
si pensa che questo dato
possa solo aumentare.

Circa 250mila persone
sono state evacuate,
3000 sono le case danneggiate
in modo irreparabile
e 1700 i campi inondati.

La valle di Hampi,
patrimonio dell’Umanità,
è stata trasformata dalle alluvioni
in una sorta di laguna,
dove 300 turisti occidentali
sono rimasti intrappolati.

Con molta fatica
i servizi di soccorso indiani
sono riusciti a raggiungerli.

 ITALIA
 ITALIA

 Francesco Mulas

Strage nazista a Sant’Anna: a 75 anni, nessuna pena scontata
Sono passati 75 anni
dal massacro
degli oltre 500 civili
per mano dei nazisti.

Era il 12 agosto 1944:
sui monti della Versilia,
a Sant’Anna di Stazzema,
in provincia di Lucca,
i militari nazisti arretravano
ormai sconfitti,
lasciando dietro di loro
morte e terrore
tra la popolazione
di quel piccolo borgo montano,
mentre lo attraversavano in ritirata.
Tra le vittime tantissimi bambini
e altrettante donne.

I 10 militari nazisti
condannati all’ergastolo
dalla magistratura militare italiana
non hanno mai scontato
nemmeno un giorno di carcere,
né in Italia,
né in Germania.
La maggior parte di loro
è ormai morta a casa propria.

“In tutto sono 60
gli ex criminali di guerra nazisti
condannati all’ergastolo in Italia
rimasti impuniti.
Di questi,
solo tre
oggi sarebbero ancora vivi”.

Nel giorno della commemorazione della strage,
a Sant’Anna
erano presenti il ministro degli Esteri
Enzo Moavero Milanesi,
il sindaco di Stazzema
e il governatore toscano
Enrico Rossi,
secondo il quale
l’eccidio “non fu guerra.
Né una rappresaglia.
Fu puro terrorismo”.

ESTERI
ESTERI

 Rafael Matsunaga

Crolla la borsa argentina dopo la sconfitta di Macri
Il presidente in carica dell’Argentina,
Mauricio Macri,
ha perso le primarie presidenziali
contro il candidato peronista
Alberto Fernandez.

Questa sconfitta
ha causato un pesante crollo in borsa
con punte fino al 48%
per poi assestarsi
al 37% dell’indice.

A preoccupare i mercati
è in parte l’instabilità politica
dato che si teme che il presidente
non riuscirà
ad attuare le riforme
concordate con il fondo monetario.

Altra fonte di preoccupazione
sono le idee del candidato peronista
che avrà come vicepresidente,
in caso di vittoria
alle presidenziali di ottobre,
Cristina de Kirchner,
già condannata per corruzione.

SCIENZA
SCIENZA

 ESO

Si illumina il buco nero nella Via Lattea
Il buco nero Sagittarius A*,
nel cuore della Via Lattea,
si è acceso a sorpresa
e ha emesso un forte bagliore.

Il buco nero ha una massa
4 milioni di volte
più grande del sole.

Per un paio d’ore
il buco nero è stato
75 volte più luminoso del normale:
non si era mai registrato
un fenomeno simile.

Gli scienziati pensano
che possa essersi trattato
del passaggio di una stella
o di una nube di gas
attraverso il buco nero.
Tuttavia non si hanno ancora
spiegazioni certe.

Lo scienziato Tuan Do
ha pubblicato su Twitter
un video accelerato
che mostra chiaramente il bagliore.

 CULTURA & SOCIETA’
 CULTURA & SOCIETA’

 Gianni Careddu

Netflix approda all’ospedale Regina Margherita di Torino
Venerdì 16 agosto
uscirà su Netflix
la nuova serie “Diagnosis”.
A produrla è il New York Times.

La serie si basa
sulla storica rubrica del quotidiano,
a firma della dottoressa Lisa Sanders,
e dedicata ai casi medici “misteriosi”.

Degli 8 episodi,
il primo è ambientato in Italia,
nell’ospedale pediatrico
Regina Margherita di Torino.

La troupe di Netflix
ha documentato il caso di Angel,
infermiera di 22 anni,
affetta da una malattia muscolare unica
e mai diagnosticata prima,
che si reca all’ospedale
Regina Margherita di Torino
dopo innumerevoli e fallimentari
tentativi di cura negli Usa.

Il ricovero torinese di Angel
si deve alle ricerche
della giovane studiosa Marta Busso
dell’Università di Torino.
La Busso aveva inviato
al New York Times
la sua ipotesi diagnostica
sul caso della giovane americana.

Lo staff della Scuola di Medicina
della Yale University,
in cui lavorava la Sanders,
e la redazione del New York Times
avevano quindi valutato positivamente
l’ipotesi di Marta Busso.
Perciò hanno proposto ad Angel
di recarsi a Torino
per sottoporsi alle cure sperimentali.
Dopo un anno
la donna è guarita.

torino.repubblica.it

torino.repubblica.it

 CULTURA & SOCIETA’
 CULTURA & SOCIETA’

Pompei: trovato il “tesoro della fattucchiera”
Durante gli scavi nella Regio V,
la Casa col giardino,
a Pompei,
è stato ritrovato uno scrigno
pieno di piccoli amuleti,
ambre, cristalli
e decine di oggetti portafortuna.

Il direttore degli scavi
spiega che si tratta
di “monili da indossare
per occasioni rituali
più che per mostrarsi elegante.”

Gli studi su questi oggetti
sono appena iniziati
ma si ipotizza
che possano essere appartenuti
a una schiava
e non alla padrona di casa,
data l’assenza di oggetti d’oro.

È possibile che si credesse
che la proprietaria degli oggetti ritrovati
avesse poteri magici
e di guarigione,
e che usasse tali oggetti
per aiutare per problemi di fertilità
o per nascite e parti.

 SPORT
 SPORT

 Joop van Dijk

Investito il ciclista Domenico Pozzovivo
Il ciclista Domenico Pozzovivo
è stato investito da un’auto
sulla strada che conduce
a Laurignano,
nel cosentino.

Pozzovivo,
del team Bahrain-Merida,
si allenava per la Vuelta a España,
quando è stato travolto
all’altezza di un incrocio.

Il guidatore dell’auto
ha subito chiamato l’ambulanza
che ha trasportato il ciclista
all’ospedale di Cosenza.
Qui, i medici
gli hanno riscontrato
due fratture,
a tibia e perone
e al gomito.

 SPORT
 SPORT

 johnwnguyen

Andy Murray torna a giocare
Andy Murray torna a giocare
in singolare.
Sette mesi dopo la sconfitta
con Roberto Batista August
agli Australian Open,
in cui sembrava aver concluso la sua carriera,
il britannico è tornato a giocare
al turno inaugurale
del Masters di Cincinnati.

All’inizio della partita
sembra essere un po’ arrugginito,
ma a poco a poco
gioca sempre meglio,
tuttavia non è sufficiente:
è Gasquet a vincere.

Murray ha avuto uno stop forzato
a causa di un intervento all’anca
ed è scivolato
al numero 234 del mondo.

“Non ho assolutamente alcun dolore.”
commenta Murray
“Non mi aspetto di muovermi come una volta,
ma penso comunque di poterlo fare
meglio di adesso.
Ma ci vorrà del tempo”.

L’operazione all’anca
a gennaio scorso
sembrava condannare
l’ex numero uno del mondo
al ritiro dal tennis professionistico.

Ora invece ha dichiarato
che prenderà parte
anche ai tornei di Zhuhai e Pechino,
mentre non è confermata la sua partecipazione
agli Us Open
che inizieranno il 26 Agosto.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
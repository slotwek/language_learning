Listen online as you read:

ESTERI
ESTERI

 Henri Sivonen

Attentato nella cattedrale di Nizza
Un tunisino di 21 anni
ha ucciso a coltellate
nella cattedrale di Nizza,
un uomo di 50 anni
e due donne di 44
e 70 anni,
quest’ultima quasi decapitata.

Brahim Aoussaoui,
arrestato dalla polizia,
era sconosciuto ai servizi segreti.
In ospedale,
dove è ricoverato perché ferito,
ha confermato alla polizia
di aver agito da solo.

Era arrivato a Nizza da Parigi in treno,
ed è stato ripreso
dalle  telecamere a circuito chiuso
della stazione,
dove si è  cambiato
prima di avviarsi verso la chiesa di Notre Dame,
e compiere l’attacco.

“Questo terrorista
non ha nulla a che vedere
con la religione musulmana.
Dobbiamo rimanere uniti,
è l’unico modo
per sconfiggere il terrorismo.
Oggi vi dico che sono cristiano”
queste le parole dell’imam di Nizza,
Otmane Aissaoui.

Nel frattempo la Francia
è in stato d’allerta massimo:
potenziato l’antiterrorismo
da 3mila a 7mila militari.

ESTERI
ESTERI

 Irish Defence Forces

Migranti: naufragio al largo delle coste del Senegal
Un’imbarcazione
con a bordo 200 migranti
è affondata
al largo delle coste senegalesi.

L’imbarcazione, partita da Mbour
e diretta alle Isole Canarie,
avrebbe preso fuoco
e si sarebbe capovolta
vicino a Saint-Louis,
poco distante dalla costa nord-ovest
del Senegal.

Soltanto 59 persone
sono state tratte in salvo.

I soccorsi sono arrivati
dalla marina senegalese,
da quella spagnola
e da alcuni pescatori locali.

La notizia della tragedia
è stata diffusa
dall’Organizzazione internazionale
per le migrazioni (Oim),
che insieme al governo del Senegal
ha organizzato la missione di soccorso.

Secondo l’Oim
si tratta del peggiore naufragio
del 2020.

Bakary Doumbia, capo dell’Oim,
ha infatti lanciato un appello:
“Chiediamo l’unità tra i governi,
i partner e la comunità internazionale
per smantellare
le reti di traffico e contrabbando
che sfruttano i giovani disperati”.

ESTERI
ESTERI

 Taxiarchos228

Lockdown in Francia
Il presidente francese Macron
ha dichiarato un nuovo lockdown
in Francia,
in vigore dal 30 ottobre al 1 dicembre.

Sono stati quindi chiusi
tutti gli esercizi commerciali
non essenziali,
ma si è deciso di tenere aperte
le scuole di ogni grado.

Autorizzati gli spostamenti
entro un chilometro
dalla propria abitazione,
così come quelli per motivi di salute
oppure di lavoro.

Restano aperti gli uffici pubblici,
le aziende e i cantieri.

Il presidente ha preso queste decisioni
perché il “virus circola molto velocemente”.

Dopo una quindicina di giorni
verrà fatto il punto della situazione
e si valuteranno
eventuali prolungamenti
del provvedimento.

 ITALIA
 ITALIA

L’app Immuni non sta funzionando, perché?
Per capire come funziona Immuni,
l’app per smartphone voluta dal Governo,
bisogna fare un po’ di conti.
Finora i download sono stati 9,3 milioni
ma soltanto 36200 persone
hanno segnalato l’esposizione
al rischio di contagio.

Questo numero è il risultato
delle 1530 persone positive
che hanno usato Immuni
per avvertire i loro contatti stretti.
Ma in Italia oggi si è arrivati
a 20000 positivi al giorno.

Se consideriamo che ciascun positivo
contatta in media
almeno 10 persone al giorno,
il numero delle segnalazioni
che arrivano attraverso Immuni
è insufficiente.

Perché questo accade?
Secondo alcune ricerche
l’app è ben progettata:
“non si fa sentire” fino a quando
non rileva un contatto a rischio,
solo in quel momento
invia una notifica al dispositivo.
Ma spesso la notifica non arriva,
oppure gli smartphone meno recenti
non supportano il sistema.

Ai problemi tecnici si aggiungono
la difficoltà di ricostruire
la situazione di contatto
e la poca chiarezza
delle direttive ministeriali.
Inoltre l’app interagisce troppo poco
con il sistema sanitario nazionale
e regionale.

Luca Ferrari, tra i progettisti di Immuni,
ha detto che “ci vorrebbe un call center nazionale
per gestire i positivi
e caricare i loro codici”.
A suo dire, il problema di Immuni
non sta nell’app, ma fuori di essa.

ESTERI
ESTERI

 Zorro2212

Proteste pro-aborto in Polonia
In seguito alla decisione
della Corte costituzionale,
che ha reso impossibile alle donne
ricorrere all’aborto,
le strade di molte città polacche
si stanno riempiendo di proteste.

Con una sentenza del 22 ottobre
la Polonia ha escluso
la possibilità di abortire
anche in caso di malformazioni del feto,
rendendo solamente legale
l’aborto in caso di incesto,
violenza sessuale,
minacce per la vita della madre o del feto.

Nonostante le restrizioni
dovute alla pandemia,
migliaia di persone sono scese in piazza
in circa 50 città,
per protestare contro questa decisione
e reclamare il diritto all’aborto.

Le proteste hanno bloccato strade,
interrotto funzioni religiose,
esposto slogan e cartelli
intenzionalmente volgari.

Nel mirino ci sono il governo,
la Corte costituzionale
e la Chiesa cattolica,
che rappresenta il pilastro più influente
della società polacca.

Il primo ministro polacco Morawiecki
ha fatto intervenire l’esercito
che è ricorso anche all’uso
di gas lacrimogeni
per disperdere la folla.

ESTERI
ESTERI

 David Monniaux

La Turchia contro Charlie Hebdo
Il portavoce del presidente turco Erdogan
ha condannato l’ultima edizione
della rivista francese “Charlie Hebdo”
affermando che non ha alcun rispetto
per la religione
e semina odio.

Il titolo della rivista francese
è “Erdogan in privato è molto buffo”.

La vignetta ritrae il presidente
sul divano in t-shirt e mutande,
con una lattina in mano
mentre solleva il velo
di una donna musulmana
che porta due bicchieri di vino.
Con le dita Erdogan
solleva l’indumento della donna
lasciandola molto scoperta.

La procura di Ankara
ha aperto una procedura giudiziaria
contro la famosa rivista.

 CULTURA & SOCIETA’
 CULTURA & SOCIETA’

 MATSUOKA Kohei

Vini italiani – Chianti
Un vino molto famoso in Italia
è il Chianti.
È prodotto in Toscana,
principalmente nelle provincie
di Firenze e Siena,
ma anche di Arezzo e Pistoia.

Il Chianti classico
dev’essere invecchiato
per almeno 11 mesi.
Il Chianti riserva, invece,
dev’essere invecchiato
per 24 mesi.

La coltivazione dell’uva del Chianti
risale agli Etruschi.

È un vino rosso,
quindi si beve
quando si mangia carne
e formaggi.

Inoltre il Chianti
ha delle proprietà rilassanti
e per questo viene utilizzato
nella Vinoterapia.

inawinemood.com

inawinemood.com
Donations help us pay our writers and editorial staff. Click here to show your support!
Donations
Click here
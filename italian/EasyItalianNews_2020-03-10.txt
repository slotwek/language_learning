Listen online as you read:

 ITALIA
 ITALIA

 Nick.mon

La vita quotidiana in Italia ai tempi del Coronavirus
Da settimane in tutto il mondo
circolano notizie
sul Coronavirus,
soprattutto provenienti dall’Italia.

Agli occhi dei Paesi esteri
la situazione
può sembrare poco chiara,
a causa di un sovraccarico
di informazioni negative.
Ma com’è davvero
la vita quotidiana in Italia oggi?

Prima di tutto,
le misure precauzionali in atto
sono consultabili sul sito
del Ministero della Salute italiano.
Qui si possono anche leggere
i dati ufficiali
relativi alle persone
risultate positive al tampone (test),
il numero dei morti
e quello dei guariti.

Inoltre, il sito informa
sulle ordinanze adottate
per rallentare il contagio
e permettere agli ospedali
di far fronte all’emergenza sanitaria,
come ad esempio
la chiusura di scuole e università.

Sono sospese tutte
le manifestazioni organizzate
– come cerimonie religiose
ed eventi sportivi –
e sono chiusi cinema,
teatri e discoteche.

I locali pubblici e le attività commerciali
possono aprire
solo adottando precauzioni:
è vietato il servizio al bancone nei bar
ed è limitato l’ingresso nei negozi.

La vita quotidiana in Italia
è quindi cambiata:
le persone tengono le distanze
e adottano precauzioni,
tuttavia non smettono di lavorare,
contribuendo – nei limiti del possibile –
all’economia del Paese.

ESTERI
ESTERI

Cina: crolla hotel, usato per quarantena
Nella città di Quanzhou,
nell’est della Cina,
è crollato un hotel
usato come struttura di quarantena
per possibili contagiati
dal Coronavirus.

Lo Xinjia Express Hotel,
situato nella provincia di Fujian,
ospitava al momento del crollo
decine di persone.

Il bilancio è di 10 morti
e 23 dispersi.
48 persone
sono state tratte in salvo
dalle macerie.

L’albergo era stato trasformato
in un centro di sorveglianza
dopo i casi di coronavirus
registrati nella provincia di Fujian.

Centinaia di soccorritori
si sono messi subito all’opera
per salvare le persone
rimaste intrappolate
tra le macerie.

Si aspettano ancora notizie
degli ospiti attualmente dispersi.

 ITALIA
 ITALIA

 Sailko

Esselunga dona 2,5 milioni di euro agli ospedali
Tra le molte notizie di questi giorni
legate al Coronavirus,
c’è quella di Esselunga,
la catena di supermercati dell’area lombarda,
che ha donato 2,5 milioni di euro
a 6 ospedali italiani.

Esselunga ha inoltre potenziato gli accordi
con la banca Unicredit
per fare credito ai fornitori
e aiutarli in questo momento di difficoltà.
Non solo, ma ha anche previsto
un bonus di 150 euro
ai propri dipendenti.

Per gli anziani sopra i 65 anni,
resta la buona pratica di sempre
di consegnare gratuitamente
la spesa a casa.

“Non possiamo stare fermi
a guardare la difficoltà
e la preoccupazione generale
causata dalla diffusione del Covid-19.
Ognuno deve fare la sua parte”:
così ha spiegato il gesto
Sami Kahale, Ceo della società.

 ITALIA
 ITALIA

Multa alla Tim
L’Antitrust,
l’Autorità garante
della concorrenza e del mercato,
ha multato la Tim.

La multa,
di 116 milioni di euro,
è dovuta a “una strategia anticoncorrenziale
preordinata a ostacolare lo sviluppo
in senso concorrenziale
degli investimenti in infrastrutture
di rete a banda ultra-larga”.

Secondo l’Antitrust inoltre
la Tim avrebbe cercato
di legare i clienti a sé
per un lungo periodo
grazie ad alcune offerte mirate.

La multa deve essere pagata
entro il 1 ottobre:
è stato concesso più tempo del solito
in virtù dell’emergenza Coronavirus.
La società ha annunciato
che presenterà ricorso al Tar
perché ritiene la sanzione ingiustificata.

SCIENZA
SCIENZA

Foto da Marte
Oggi il mondo ha una foto
più precisa e definita
di una delle regioni di Marte.
Si tratta del Glen Torridon,
nel Gale Crater,
vicino al Monte Sharp.

La foto è stata scattata
dal rover “Curiosity” della Nasa,
manovrato dalla Terra,
che ha elaborato l’immagine
alla risoluzione più alta
fino ad oggi mai ottenuta,
di ben 1,8 miliardi di pixel.

Per ottenere una tale qualità
il robot spaziale
ha fatto oltre mille scatti in 6 ore
ed è rimasto fermo
scattando le mille foto
tutte nelle stesse ore,
tra mezzogiorno e le 14
dell’ora marziana.

Il risultato finale
è la composizione di queste immagini
in una sola.

Curiosity è arrivato quasi
al suo ottavo anno
in completa solitudine
sulla superficie di Marte,
dove sta raccogliendo informazioni
importanti per le ricerche scientifiche.

viaggi.corriere.it
viaggi.corriere.it
viaggi.corriere.it

viaggi.corriere.it
 SPORT
 SPORT

 Marcos Corrêa/PR

Paraguay: Ronaldinho di nuovo arrestato
L’ex calciatore Ronaldinho
è stato arrestato in Paraguay
per possesso di documenti falsi.

L’ex campione
è infatti stato fermato dalle autorità
insieme al fratello,
anche suo agente,
perché si sarebbe introdotto nel paese
con un passaporto falso.

Ronaldinho si trovava in Paraguay
per presentare il suo libro,
“Genius of Life”,
e per partecipare
ad alcune iniziative di beneficenza.

I 2 fratelli
sono stati rilasciati
il giorno successivo ma,
poco prima di ripartire,
sono stati nuovamente fermati dalla polizia
con l’accusa di riciclaggio.

L’avvocato dell’ex calciatore
non ha ancora rilasciato
nessun commento
in merito alla vicenda.

 SPORT
 SPORT

 Agenzia Reporter Zanardelli
L’Italia femminile è in finale nell’Algarve Cup
La nazionale femminile di calcio
si è qualificata per la finale
dell’Algarve Cup
battendo in semifinale
la Nuova Zelanda.

Le azzurre hanno dominato la partita
vincendo con un robusto
3-0.

Il vantaggio è arrivato
dopo 20 minuti
con un gol di Girelli.

La Nuova Zelanda ha fallito
l’occasione di pareggiare
sullo scadere del primo tempo
sbagliando il calcio di rigore
concesso per un fallo di mano
di Guagni.

L’Italia ha poi segnato
altri due gol nella ripresa
prima con Bonansea
e poi con Tarenzi.

Mercoledì le azzurre
affronteranno in finale
la Germania.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
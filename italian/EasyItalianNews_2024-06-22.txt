ESTERI
ESTERI

 Fadi El Benni of Al Jazeera English

Oltre 900 pellegrini muoiono alla Mecca per il caldo
Tantissime persone hanno perso la vita
durante il pellegrinaggio
nei luoghi sacri dell’Islam
a causa di temperature
che superavano i 50°.

Per un bilancio reale dei morti
occorrerà aspettare
ma quelli confermati sono già 1000,
la maggior parte anziani e donne
provenienti dall’Egitto.

Il pellegrinaggio si svolge ogni anno
nel dodicesimo mese del calendario musulmano
e impiega cinque o sei giorni,
è obbligatorio per i musulmani fisicamente capaci
recarsi almeno una volta nella vita
al Kaaba della Mecca.

I riti dell’Hajj prevedono
un giro attorno al Kaaba,
una preghiera collettiva sul monte Arafat
e successivamente la “lapidazione del diavolo”
nella quale i pellegrini scagliano pietre
contro muri di cemento
rappresentanti satana.

Durante quest’ultima fase
sono avvenuti
la maggioranza dei decessi.

Non è la prima volta
che il pellegrinaggio annuale
si trasforma in una tragedia,
ma l’ultima volta la causa
era stata la ressa.

ESTERI
ESTERI

 Richard Elzey

Nuova legge in Louisiana: Dieci Comandamenti esposti nelle scuole
La Louisiana è diventata
il primo stato degli Stati Uniti
a rendere obbligatoria
l’esposizione dei Dieci Comandamenti
in tutte le scuole pubbliche.

La legge,
firmata dal governatore repubblicano Jeff Landry,
prevede che i Dieci Comandamenti
siano esposti in ogni classe,
dalle scuole elementari alle università,
a partire dal 2025.

La norma,
approvata recentemente,
è stata oggetto di critiche
da parte di organizzazioni laiche
che hanno promesso
di opporsi alla legge.

La Corte Suprema degli Stati Uniti
aveva annullato una simile legge nel 1980,
affermando che essa
violava la Costituzione americana.
Tuttavia, il governatore Landry
ha sostenuto che la legge è necessaria
per “rendere più chiara la morale cristiana”
alle generazioni future.

La questione è diventata
un tema di discussione in tutto il paese:
alcuni sostengono che la legge è necessaria
per “rendere più morale” la società,
altri affermano invece che viola
la separazione tra Chiesa e Stato
e che è un tentativo
di imporre la religione cristiana
nelle scuole pubbliche.

 ITALIA
 ITALIA

 Governor Tom Wolf

“Rapporto povertà 2023” della Caritas
Dal “Rapporto povertà 2023”
dell’osservatorio della Caritas diocesana
emerge che la maggioranza degli italiani
che si rivolge ai servizi di assistenza
appartiene a famiglie con figli minori,
in particolare nella fascia 0-3 anni.

In queste famiglie
più di un bambino su sette
è povero in termini assoluti,
e i genitori non gli possono garantire
né cibo, né vestiti, né cure
e neppure i giocattoli.

Nel 2023 ci sono stati complessivamente
oltre 3,5 milioni di interventi
dei servizi di assistenza della Caritas,
soprattutto riguardanti beni materiali
e sistemazioni abitative.
Lo “zoccolo duro” di povertà
è ormai strutturale
e, stando all’Istat,
è ai massimi storici.

Nel 2023 il 9,8% della popolazione
viveva in uno stato di povertà assoluta,
vale a dire 5 milioni 752 mila residenti,
per un totale di oltre 2 milioni e 234 mila famiglie.
Circa il 12% delle famiglie
in stato di povertà assoluta
si rivolge alla Caritas.

Il 35,4% delle mamme dichiara
di dover rinunciare a prendersi cura
della propria salute,
e quasi una famiglia su sette (15,2%)
non ha accesso ai servizi di pediatria.
Circa i due terzi degli intervistati
(il 69,5% per le donne)
dichiarano di essere costretti
a rinunciare a opportunità
formative e di lavoro
perché non possono lasciare i figli a nessuno.

 ITALIA
 ITALIA

 Bruno

I nasoni di Roma
Perfetto esempio di acqua
come bene comune
e protagonisti indiscussi
delle strade della capitale,
i “nasoni” sono apparsi
in film molto celebri del passato,
ma anche nel presente
rinfrescano i romani e i turisti
in giro per la città.

Le famose fontanelle
sparse in tutta Roma
si chiamano così per via del rubinetto
dalla forma ricurva,
che ricorda un naso molto grande.

A causa del gran caldo
che si sta abbattendo sul centro Italia,
per alcuni di questi nasi
è scomparsa l’erogazione dell’acqua,
che di solito è continua.

I nasoni sarebbero sempre in attività
perché hanno una funzione di sfogo della rete idrica.
Infatti, se si decidesse di chiudere
tutte queste fontanelle,
la pressione sarebbe così alta
che provocherebbe danni enormi
alla rete idrica.

Inoltre i nasoni pesano
solo l’1% – 2%
sul consumo dell’acqua totale
dell’enorme città di Roma.

 SPORT
 SPORT

 Anders Henrikson

Danimarca, la squadra calcistica femminile ottiene la parità salariale
Mentre in Germania
si svolge la fase a gironi
degli Europei maschili di calcio 2024,
la nazionale di calcio femminile danese
ha firmato un accordo
con la Federazione calcistica
per ottenere una compensazione equa
con la squadra maschile.

La parità salariale delle giocatrici
è stata ottenuta dopo anni di proteste,
culminate in uno sciopero
che nel 2017 ha causato la cancellazione
della partita per la qualifica
alla Coppa del Mondo femminile del 2019.

La decisione è stata presa dalla Federazione
dopo che la squadra di calcio maschile danese
ha rifiutato un aumento di stipendio
e accettato una riduzione
della copertura assicurativa
per garantire alle giocatrici
di ricevere la stessa retribuzione di base.

L’accordo prevede anche
la creazione di un Club House
utilizzabile da tutte le squadre nazionali,
assieme a un fondo per lo sviluppo.

demografica.adnkronos.com

demografica.adnkronos.com
 SPORT
 SPORT

 Biser Todorov

Europei 2024: la Spagna batte l’Italia 1-0
A Gelsenkirchen in Germania
la sera del 20 giugno
si è giocata la partita Italia-Spagna
che si è conclusa 1-0
a favore della squadra spagnola di De la Fuente.

E’ stata una partita impegnativa,
decisivo l’autogol di Calafiori
al 55’.

Grazie a questa partita
la Spagna si è qualificata come prima
nel girone B,
l’Italia invece dovrà giocarsela con la Croazia
lunedì 24 giugno.

La nazionale spagnola
ha tentato numerose volte di fare gol,
ma Donnarumma,
il portiere italiano,
ha parato quasi tutti i tentativi.

Per la maggior parte della partita
è stata la Spagna a comandare il gioco
e ad avere il possesso della palla;
l’Italia ha giocato bene in difesa,
ma la vittoria della Spagna
è più che meritata.
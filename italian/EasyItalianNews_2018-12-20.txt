ESTERI
ESTERI

,
Usa: Trump vuole creare un Comando Spaziale
Il presidente degli Stati Uniti,
Donald Trump,
intende firmare
un ordine esecutivo
per formare
un comando militare spaziale Usa.

Secondo i media statunitensi,
Mike Pence
farà l’annuncio martedì,
durante la sua visita
a Cape Canaveral,
in Florida,
e Trump potrebbe firmare l’ordine
subito dopo.

La creazione del ‘Comando Spaziale’
rappresenta il primo passo
verso la formazione
della ‘Forza Spaziale’
tanto voluta da Trump
e non richiede alcuna azione
da parte del Congresso.

Al contrario,
la creazione della ‘Forza Spaziale’,
come sesto ramo dell’esercito,
richiede l’approvazione
da parte del Congresso.

 ITALIA
 ITALIA

 ethan lindsey
Rissa tra mamme alla recita di natale
La recita di Natale
di una scuola elementare,
si è trasformata
in una rissa.

È successo a Gela,
in provincia di Caltanissetta.

La rissa è stata causata
da due mamme
che si contendevano
il posto migliore
per girare un video
della recita.

La lite è iniziata
con insulti
e si è rapidamente
passati alle mani.

Alla rissa si sono uniti
anche i parenti
delle due donne.

Le altre mamme
hanno rapidamente preso i figli
e sono scappate
dal luogo.

La polizia è intervenuta
e ha preso in custodia
le persone coinvolte.

newsicilia.it

newsicilia.it
ESTERI
ESTERI

Hong Kong, lancia soldi dal grattacielo: “Io come Robin Hood”
Hong Kong,
quartiere di Sham Shui Po,
uno dei più poveri
di tutto il paese.

Wong-Chin Kit,
un giovane esperto di bitcoin,
ha lanciato
dalla cima di un grattacielo
centinaia di banconote
da 100 dollari locali,
che corrispondono
a circa 10 euro.

Nei suoi piani,
sarebbe dovuta essere
un’opera di altruismo.

“Volevo dare un insegnamento,
essere come Robin Hood”
ha dichiarato Wong.

Ma il giovane esperto di criptovalute
è stato poco dopo arrestato
dalla polizia
per turbamento
dell’ordine pubblico.

Numerose le persone accalcate
ai piedi del grattacielo
per arraffare
il maggior numero di banconote,
creando un pericoloso affollamento
in strada.

ilgazzettino.it
video.repubblica.it
ilgazzettino.it

video.repubblica.it
 ITALIA
 ITALIA

Torino, sgombrate le cantine dell’ex villaggio olimpico
Questa mattina,
a Torino,
è ripreso lo sgombero
delle cantine dell’Ex Moi,
l’ex villaggio olimpico
di via Giordano Bruno.

Negli scantinati dello stabile
vivevano una sessantina di persone,
profughi e famiglie di migranti,
provenienti da Ghana, Mali,
Nigeria e Ciad.

L’operazione è stata definita
“sgombero dolce” perché,
nonostante il vasto spiegamento
di forze dell’ordine,
tutte le fasi del progetto
sono state condivise
dagli enti che se ne occupano
e dagli stessi migranti.

Non ci sono stati, infatti,
disordini o violenze.

Il primo tentativo di sgombero
risale al Novembre dell’anno scorso,
quando dalle cantine occupate
furono sgomberate
un centinaio di persone.

Allora, le cantine
vennero chiuse
con delle cancellate,
che furono però forzate
da una seconda ondata
di occupanti.

Per questo motivo,
il comune e la questura,
hanno deciso di murarle
per evitare
una nuova occupazione.

Le persone sgomberate
sono state accompagnate
al centro della Protezione Civile.
Da qui, saranno poi smistati
nelle abitazioni previste
dal progetto di ricollocamento.

Per gli occupanti delle cantine
è stato organizzato anche
un progetto di economia circolare,
che prevede dei laboratori
per l’attività di riparazione
degli oggetti.

torino.repubblica.it

torino.repubblica.it

ESTERI
ESTERI

Nuova Zelanda: uccise 50mila mucche
La Mycoplasma bovis
è una malattia bovina
che causa aborti e polmonite
nelle mucche.

La Nuova Zelanda
ha deciso di eliminarla
definitivamente,
uccidendo 50 mila mucche.

Anche se questa malattia
non rappresenta un rischio
né per la salute
degli esseri umani,
né per la sicurezza del latte
e della carne,
altre 50 mila mucche
subiranno la stessa sorte,
dopo le prime
già ammazzate.

Il numero dei casi sospetti
è in forte aumento,
quindi il governo neozelandese
ha deciso
di eliminare gli animali
in massa,
utilizzando parzialmente
denaro pubblico.

Secondo la prima ministra
Jacinda Ardern
il piano sta avendo successo,
e anche secondo il parere
di consulenti tecnici,
a partire dallo scorso maggio,
quando è iniziato il processo,
è stato riscontrato
un notevole progresso
verso l’eliminazione
della malattia.

 ITALIA
 ITALIA

 Mortazavifar
Rimini: senzatetto vince e offre cena al tartufo agli amici
Un senzatetto
ha vinto €2700
scommettendo sulle partite di calcio
e ha deciso di spendere
la metà della vincita
per un pranzo
a base di tartufo
da offrire
ad altri 50 clochard,
suoi amici.

E’ successo a Rimini,
a un uomo di 74 anni,
che da 10 anni
fa parte della Famiglia di Betlemme,
una struttura
che offre una casa
a chi si trova
in condizioni di disagio.

L’uomo ha acquistato
un chilo di tartufi,
sei chili di tagliolini
e straccetti di vitello
da offrire ai suoi ospiti,
e ha dichiarato
di essere molto contento
di avere condiviso
la vincita.

Anche i suoi amici
sono stati molto felici
e del pranzo
non è rimasto niente.

 CULTURA
 CULTURA

 Royalbroili
Laurea ad honorem per il cane di una studentessa disabile
Il golden retriever Griffin
ha ricevuto
una laurea ad honorem
alla Clarkson University
di New York,
lo stesso giorno
in cui la sua padrona,
Brittany Hawley,
si è laureata.

La ragazza è disabile
e il cane l’aiuta
svolgendo compiti
come aprire le porte
e portarle oggetti.

Nella motivazione
alla laurea si legge:
“per aver dimostrato
uno sforzo straordinario,
un impegno costante
e una dedizione totale
per il benessere
e il successo
dello studente”.

guidominciotti.blog.ilsole24ore.com

guidominciotti.blog.ilsole24ore.com
 SPORT
 SPORT

Sorteggi Champions League: Juve-Atletico e Roma-Porto
Lunedì mattina
si sono svolti
i sorteggi
per gli ottavi
di Champions League.

La Juventus di Allegri
sfiderà gli spagnoli
dell’Atletico Madrid.

L’andata sarà in Spagna
il 20 febbraio
e il ritorno
a Torino il 12 marzo.

Nedved, vicepresidente della Juventus,
ha commentato:
“abbiamo preso la più
forte delle seconde.”

La Roma affronterà invece
i portoghesi del Porto
con andata in casa
il 12 febbraio
e ritorno in trasferta
il 6 marzo.

Il direttore generale
della Roma
Baldissoni commenta:
“rispetto per il Porto
ma poteva andare peggio.”

www.ansa.it
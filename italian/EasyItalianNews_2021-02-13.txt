Listen online as you read:

ESTERI
ESTERI

Primo colloquio Biden – Xi, ed è già scontro
Il neo presidente americano
è già al lavoro
sulle questioni internazionali,
infatti ha avuto
un primo colloquio telefonico
con il leader cinese Xi Jinping.
Questo è un momento importante
per i rapporti tra Cina e Usa:
c’è infatti la necessità
di gestire le divergenze
per ristabilire un dialogo.

Durante il colloquio,
Biden ha espresso la sua opinione
riguardo temi molto delicati,
come le pratiche economiche di Pechino,
la repressione a Hong Kong
e anche a Taiwan
(considerata da Pechino
come provincia ribelle)
e gli abusi dei diritti umani
nello Xinjiang.

Ma Xi ha risposto che si tratta
di questioni interne
alla Repubblica Popolare,
e che gli Stati Uniti devono rispettare
gli interessi della Cina
e agire con prudenza.
Secondo Xi,
la cooperazione tra i due paesi
potrebbe essere un grande vantaggio
per entrambi,
mentre uno scontro
sarebbe dannoso non solo per loro,
ma per tutto il mondo.

 ITALIA
 ITALIA

Milano: arrestata banda di ladri acrobati
A Milano la squadra mobile
ha arrestato una banda
formata da 4 ladri,
di cui uno minorenne.

Uno di loro
riusciva ad arrampicarsi
fino alle finestre delle abitazioni
delle vittime prescelte,
per questo sono stati definiti
“i ladri acrobati”.

I ladri sono responsabili di furti
compiuti negli ultimi sei mesi
ai danni di alcuni VIP.

Tra le vittime
la giornalista Diletta Leotta
a cui hanno rubato oggetti
per un valore di 150.000 euro,
e il calciatore dell’Inter Hakimi.

Gli investigatori sono giunti all’arresto
partendo dalle immagini
di alcune telecamere di sorveglianza.

ESTERI
ESTERI

Anche gli Emirati Arabi approdano su Marte
L’estate scorsa c’è stato
un evento astronomico eccezionale:
l’allineamento favorevole
della Terra con Marte.

Tutte le missioni spaziali
sono quindi partite insieme,
per non perdere questa occasione.
Tra queste, la sonda “Hope”,
lanciata dagli Emirati Arabi
nel luglio scorso,
e che è entrata il 9 febbraio
nell’orbita di Marte.

L’evento è storico:
gli Emirati Arabi
sono al loro primo “viaggio” marziano
ed entrano così in concorrenza
con i colleghi americani,
russi, europei,
indiani e cinesi,
già presenti da tempo sul campo.

“Hope” è in viaggio da 205 giorni
e ha percorso 494 milioni di chilometri.

Nell’orbita di Marte è attesa anche
l’astronave automatica cinese “Tianwen-1”.
Invece “Perseverance” degli americani
atterrerà a breve
direttamente nel “Cratere Jazero”.

Lo spazio è ormai terreno di concorrenza
tra le grandi potenze mondiali.
La Cina è pronta a sfidare
i suoi avversari occidentali
con investimenti tecnologici importanti.
A margine, ma non meno competitivi,
ci sono le missioni private
“SpaceX” e “Blue Origin”
dei miliardari Elon Musk e Jeff Bezos.
Una vera e propria corsa
alla conquista dell’universo.

 CULTURA & SOCIETA’
 CULTURA & SOCIETA’

Usa, Chicago si autoincorona capitale della pizza e Napoli si infuria
Il 9 febbraio,
in occasione del “National Pizza Day”,
Chicago ha scritto su Twitter:
“Fieri di essere
la Capitale della pizza
nel mondo”.

Le reazioni degli utenti
sono state pressoché immediate:
migliaia di utenti italiani
hanno risposto
al tweet di Chicago
difendendo la paternità
della storica pietanza.

Tra questi,
sono stati soprattutto
i cittadini di Napoli
a difendere con orgoglio
la loro “supremazia”
come capitale mondiale
della pizza.

Tra i vari commenti,
per lo più di stampo ironico,
spicca quello dell’attore Salvatore Esposito,
appunto napoletano,
che interpreta Genny Savastano
nella celebre serie tv “Gomorra”.
L’attore ha infatti commentato:
“Dopo Napoli,
amici americani”.

 CULTURA & SOCIETA’
 CULTURA & SOCIETA’

 Flynt Sexy Gifts

Morto Larry Flynt
E’ morto Larry Flynt,
editore della storica rivista “Hustler”.

Flynt, già paraplegico
dal 1978
a causa di un attentato,
è deceduto all’età di 78 anni
per un attacco cardiaco.

L’editore era diventato famoso
per le sue battaglie
in difesa della libertà di espressione
e della pornografia,
sulla quale ha costruito
il suo impero.

Flynt, da sempre democratico,
era noto anche
per le sue provocazioni:
nel 1998, nel pieno
dello scandalo Clinton,
offrì un milione di dollari
per chi avesse fornito informazioni
su esponenti del governo
coinvolti in scandali sessuali.

Nel 2017, invece,
comprò un’intera pagina
del Washington Post
e offrì 10 milioni di dollari
per qualunque informazione
potesse portare
alla rimozione del presidente Trump.

Sulla vita di Larry Flynt
è stato realizzato anche un film
dal titolo “The People vs Larry Flynt”,
che ripercorre
la vita di eccessi dell’editore.

La sua morte è stata comunicata
da un portavoce
attraverso i social.

 CULTURA & SOCIETA’
 CULTURA & SOCIETA’

 AlMare
I Bronzi di Riace
I Bronzi di Riace
sono due statue di bronzo
dell’arte classica,
risalenti circa al V secolo a.C.

Nell’agosto del 1972,
presso la località di Riace Marina,
in provincia di Reggio Calabria,
il fotografo romano Stefano Mariottini
ritrovò le statue.

Oggi i Bronzi si trovano
nel Museo Archeologico Nazionale
di Reggio Calabria.

Le statue ritraggono
due guerrieri nudi,
con barba e capelli ricci,
il braccio sinistro piegato
e il destro disteso lungo il fianco.
Queste caratteristiche
hanno permesso di capire
che probabilmente indossavano un elmo,
impugnavano una lancia o una spada
nella mano destra
e reggevano uno scudo
con il braccio sinistro.

Si ipotizza che i Bronzi,
alti 1,98 e 1,97 metri,
siano stati gettati in mare
durante una burrasca
per alleggerire la nave,
oppure che l’imbarcazione stessa
sia affondata con le statue.

Si tratta di un mistero:
non sappiamo quale fosse la loro funzione,
chi fossero nella realtà
i due uomini ritratti
e se facessero parte
di un tesoro più grande.
E inoltre ci chiediamo:
dove sono finiti veramente
gli elmi, gli scudi e le lance?

Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA

I genitori scendono in piazza per chiedere la ripresa delle scuole a settembre
“Istruitevi, perché avremo bisogno
di tutta la nostra intelligenza”:
questa citazione
presa da Antonio Gramsci
è diventata lo slogan
per i genitori italiani
che hanno manifestato
in 18 piazze
da Torino a Trapani,
per chiedere la ripresa
della scuola a settembre.

Nelle piazze italiane
i manifestanti,
rispettosi delle regole di sicurezza anti Covid-19,
hanno chiesto la ripartenza della scuola
“in presenza,
continuità e sicurezza”.

Come fare? Con maggiori investimenti:
“più scuole, più spazi per studenti e docenti”
“educazione all’aperto”,
“più insegnanti e personale di servizio”.

Questo perché il Ministero
sta lavorando a un sistema “ibrido”
a partire da settembre,
con classi divise in due
che alternano didattica in presenza
e a distanza.

Questo sistema non piace ai genitori
perché c’è il pericolo
di creare studenti e classi
di serie A e di serie B.

I ragazzi hanno diritto di riprendere
l’attività formativa a pieno ritmo.
È l’istituzione scolastica
che deve adeguarsi all’emergenza
mettendo in campo molte più risorse
di quelle utilizzate finora.

ESTERI
ESTERI

Usa, Trump pensa a un test nucleare. Sarebbe il primo dal 1992
Secondo il Washington Post
alcuni funzionari
dell’amministrazione Trump
avrebbero discusso della possibilità
di effettuare un test nucleare.

Secondo le fonti del Post,
questa mossa
servirebbe a dimostrare
la capacità dell’America
di organizzare rapidamente
un test nucleare.

La proposta arriverebbe
dopo le accuse mosse
contro Russia e Cina,
accusate di aver effettuato
test nucleari
a bassa intensità.

Entrambe le nazioni
hanno però smentito le accuse,
e non ci sarebbero prove
per dimostrare quanto dichiarato
dai funzionari americani.

Secondo la fonte dell’amministrazione,
il test, che sarebbe il primo
dal 1992,
sarebbe “al centro
dell’agenda delle discussioni”.
Tuttavia, non ci sono ancora
conferme ufficiali
sulla questione.

Secondo un’altra delle personalità
citate dal Post, infatti,
la riunione si sarebbe conclusa
con la decisione
di non procedere.

 ITALIA
 ITALIA

Anniversario della strage di Capaci
Il 23 maggio
in occasione del 28° anniversario
della strage di Capaci,
nella quale morirono
il giudice Falcone,
la moglie e tre agenti della scorta,
sono state appese lenzuola bianche
a balconi e finestre
per commemorare le vittime.

L’idea del flash mob con le lenzuola
è stata della Fondazione Falcone,
vista l’impossibilità di organizzare cortei.

Il presidente della repubblica Mattarella
ha inviato un video
in cui ha voluto ricordare
Falcone e Borsellino,
anche lui ucciso dalla mafia nel 1992,
il cui sacrificio “è eredità per voi giovani,
siatene fieri”.

ESTERI
ESTERI

Quindicenne in bici attraverso l’India in lockdown
Ha fatto il giro del mondo
la storia di Jyoti Kumari,
una ragazza 15enne che,
trasportando il padre invalido,
ha percorso
1200km in bicicletta
attraverso l’India.

L’avventura dei due
si è svolta
tra il 9 e il 16 maggio,
quando il lockdown nazionale
ha costretto Mohan Paswan
ad abbandonare il suo mestiere
come guidatore di risciò a motore
a Gurugram,
vicino a New Delhi.

In India, dove i contagi
da Coronavirus
aumentano di migliaia al giorno,
il numero di decessi quotidiani
si aggira attorno a 3000.
E con l’intero paese in lockdown,
sono migliaia i lavoratori migranti
che, come Paswan,
si trovano costretti a tornare
ai loro villaggi di origine.

Investendo i loro possedimenti
nell’acquisto di una bicicletta,
Paswan e la figlia
hanno deciso di sfidare
il blocco dei trasporti pubblici
e di affrontare i 1200 chilometri
verso casa.
Così, Jyoti Kumari
è riuscita a pedalare
per oltre 100 chilometri al giorno,
con il padre sul sellino posteriore,
e tutti i loro averi in spalla.

L’impresa della giovane
ha colpito la Federazione Indiana
di ciclismo,
che le ha offerto
di partecipare alle selezioni
per la squadra
di ciclismo nazionale,
aiutandola inoltre
– come da lei richiesto –
a proseguire i suoi studi.

 TECNOLOGIA
 TECNOLOGIA

Facebook introduce gli avatar
Su Facebook
arrivano gli avatar;
cloni digitali
che possiamo modellare
per creare
una nostra copia digitale.

Dopo essere stati introdotti
in America,
gli avatar sono da poco arrivati
anche in Italia.

Per utilizzare la nuova funzione
basta accedere
all’elenco degli stickers
e creare il proprio avatar.

Questi, possono essere personalizzati
secondo le preferenze
dell’utente.

Si possono scegliere
la corporatura,
il taglio e il colore dei capelli,
gli occhi
e l’abbigliamento,
scegliendo da un ampio catalogo
di caratteristiche.

Una volta creato,
il nostro avatar
può essere utilizzato
nei commenti
o negli stati
proprio come gli stickers.

Questa è una delle tante novità
che Facebook sta introducendo
all’interno delle sue app,
come Messenger Rooms,
o le videochiamate di WhatsApp
a 8 partecipanti.

 SPORT
 SPORT

 Yoccy441

Muore celebre wrestler, si pensa al suicidio per cyberbullismo
Hana Kimura,
una celebre wrestler giapponese
di 22 anni,
è stata trovata morta
sabato scorso.

L’annuncio del decesso,
la cui causa
non è ancora chiara,
è stato divulgato
da Stardom Wrestling,
l’organizzazione di cui faceva parte
la Kimura.

La star del reality show
‘Terrace House’,
negli ultimi giorni
prima della sua morte,
aveva pubblicato
una serie di post
che hanno indotto i suoi fans
a pensare all’ipotesi del suicidio.

La wrestler, infatti,
aveva subito molteplici episodi
di cyberbullismo,
che aveva denunciato
nei suoi ultimi giorni
commentando:
“Volevo essere amata.
Non voglio più essere
un essere umano”.

L’ultima immagine,
pubblicata venerdì scorso
sul profilo Instagram della wrestler,
legge “addio”
al posto della didascalia.

Dopo un simile episodio,
la necessità di proteggere
gli utenti dei social media
da attacchi e messaggi di odio
risulta sempre più urgente.
Tessa Blanchard,
un’altra famosa wrestler,
ha commentato
“Mi spezza il cuore
il modo in cui le persone crudeli
possono esprimersi
sui social media”.

tvzap.kataweb.it

tvzap.kataweb.it
 CULTURA & SOCIETA’
 CULTURA & SOCIETA’

Morto l’alligatore “di Hitler”
Saturn, un alligatore di 84 anni,
è morto di vecchiaia
allo zoo di Mosca.

L’alligatore ha avuto una vita
decisamente avventurosa:
dopo essere nato negli Stati Uniti,
venne dato in dono allo zoo di Berlino
nel 1936.

Saturn è quindi sopravvissuto
ai bombardamenti della capitale tedesca
avvenuti nel 1943,
riuscendo a scappare dal suo recinto
per poi vivere tra le rovine
della città.

Le sue tracce si perdono
fino al 1946,
quando venne trovato
da alcuni soldati britannici
che lo donarono all’Unione Sovietica.

Da lì in poi
ha sempre vissuto
nello zoo di Mosca
circondato da leggende sul suo conto
come quella che lo vorrebbe appartenuto
ad Adolf Hitler.

 CULTURA & SOCIETA’
 CULTURA & SOCIETA’

Dal 1° giugno riaprono i Musei Vaticani
Dopo quasi tre mesi di chiusura,
il 1° giugno riaprono i Musei Vaticani
e le ville pontificie
di Castel Gandolfo.

È obbligatorio prenotare
senza costi aggiuntivi di prevendita.
Lo si può fare
anche dal sito ufficiale

L’ingresso è riservato soltanto
a chi indossa la mascherina
e ai visitatori sarà controllata
la temperatura corporea
con il termoscanner.

È prevista la presenza costante
di personale medico e sanitario
pronto a intervenire
per qualsiasi esigenza.

Una delle maggiori novità
è il restauro
e la conseguente riapertura
del salone di Costantino,
la quarta e grandiosa sala
delle stanze vaticane,
opera del grande Raffaello Sanzio,
e la pinacoteca a lui dedicata
nell’anno delle celebrazioni
dei 500 anni dalla sua morte.

roma.repubblica.it

roma.repubblica.it

Donations help us pay our writers and editorial staff. Click here to show your support!
Donations
Click here
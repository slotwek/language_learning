Listen online as you read:

ESTERI
ESTERI

 Israel Police
Attentato in Israele
Almeno 4 persone sono morte
in un attentato a Beersheva,
in Israele.

Secondo la polizia
l’assalitore sarebbe arrivato
a una stazione di servizio
dove ha accoltellato una donna.
Successivamente ha preso la sua auto
e investito un ciclista,
e dopo, in un centro commerciale,
ha accoltellato un uomo e una donna.

L’autore dell’attacco
è stato ucciso
da alcuni colpi di arma da fuoco
esplosi da un passante.

Si ritiene che l’attentatore
fosse un sostenitore dell’Isis
ed era già stato arrestato nel 2015
per aver sostenuto
l’ideologia dello stato islamico
nella scuola in cui insegnava.

Hamas e la jihad
hanno appoggiato l’attentato.

ESTERI
ESTERI

 President.gov.ua
Discorso di Zelensky al parlamento
Il presidente ucraino Zelensky
ha tenuto un discorso in videoconferenza
al parlamento italiano
davanti a deputati e senatori.

L’intervento del presidente
è durato circa un quarto d’ora,
Zelensky è stato accolto
da un applauso.

Nel suo discorso il presidente
ha posto l’accento
sulle vittime della guerra
dichiarando che sono morti 117 bambini.
Ha detto che “il popolo
è diventato l’esercito.
Ho visto il male che porta il nemico,
quanta devastazione lascia
e quanto spargimento di sangue.”

Ha inoltre ringraziato l’Italia
per l’aiuto fornito
e ha chiesto di inasprire ulteriormente
le misure contro la Russia.

Dopo Zelensky,
anche il premier Draghi
ha parlato al parlamento
dichiarando che “l’Ucraina
non difende solo se stessa,
ma la nostra pace,
libertà e sicurezza”.

ESTERI
ESTERI

Yemen, sette anni di guerra, centinaia di migliaia di morti
È stata definita
“la più grande crisi umanitaria
del XXI secolo”.
La guerra in Yemen
compie sette anni.

L’ultimo rapporto dell’Onu
parla di 377 mila morti,
il 60% dei quali sono vittime
degli effetti indiretti del conflitto,
come la scarsità di acqua e cibo,
mentre gli yemeniti caduti
negli scontri armati
e nei bombardamenti aerei
sono circa 150 mila.

Secondo l’Onu,
“nel 2021 ogni nove minuti
è morto un bambino
di meno di cinque anni”.

Dal 2015, infatti, lo Yemen
è un teatro di battaglia
dove si scontrano da una parte
l’Arabia Saudita e altri 9 Paesi sunniti,
tutti sostenuti dagli Stati Uniti,
e dall’altra parte
nuclei dell’Isis e di Al Qaida
insieme a ribelli sciiti,
vicini all’Iran, che dal 2015
controllano la capitale Sana’a.

Lo Yemen è il Paese più povero
della penisola arabica.
Si trova all’imboccatura del Mar Rosso,
e con la guerra in Ucraina
ora tutti hanno interesse
a non bloccare il movimento
delle navi di passaggio
dalle acque territoriali yemenite
per raggiungere il Mediterraneo,
attraverso il Canale di Suez.

Pochi giorni fa,
i ribelli sciiti Houthi
hanno dichiarato di essere pronti
ad aprire trattative di pace
con la coalizione a guida saudita,
ma in territorio neutrale
e non a Riad,
come invece propongono i sauditi.

 ITALIA
 ITALIA

 Elio Pallard
Bari, furto nella Basilica: rubate reliquie e offerte
Un ladro si è introdotto
nella notte
nella Basilica di San Nicola
a Bari,
e ha trafugato
alcuni oggetti sacri.

Il malvivente,
che secondo gli investigatori
avrebbe agito da solo,
si è introdotto nella Basilica
dopo averne sfondato la porta.

Sono stati rubati
il libro con 3 sfere d’argento
del santo,
una croce d’argento
e un anello d’oro
adornato da gemme;
tutti oggetti sacri
che adornavano
la statua di San Nicola.

Oltre alle reliquie,
è stato portato via
anche il contenuto
delle cassette delle offerte.

Ad accorgersi del furto
è stato il sagrestano,
il primo a entrare in chiesa
per la messa del mattino.

Il sindaco di Bari, Antonio Decaro,
ha commentato:
“La notizia del furto
degli oggetti sacri
della statua di San Nicola
mi lascia sgomento.
Un atto non solo sacrilego
ma fortemente offensivo
per la comunità di fedeli
devoti di San Nicola
e per la città di Bari”.

 ITALIA
 ITALIA

Venezia: ai turisti pistole ad acqua contro gabbiani
I turisti che entrano a Venezia
da oggi hanno un nuovo gadget
che li attende al loro albergo:
una pistola ad acqua.

Il sovraffollamento di gabbiani
è ormai comune
in molte città del mondo,
anche a Roma e a Londra.

I gabbiani sono tutt’altro
che inoffensivi:
i raid sono quasi sempre
ad opera dei gabbiani reali –
le ‘magoghe’ in dialetto veneziano –
uccelli di grosse dimensioni,
che non ci pensano due volte
a strappare il cibo
direttamente dalle mani dei turisti.

Venezia un tempo
aveva il problema dei piccioni:
colonie numerosissime
che venivano attratte
soprattutto dai venditori di grano
in Piazza San Marco.

Il loro posto è stato preso
dai più voraci gabbiani reali.
Anche i veneziani
ne sono infastiditi,
e li temono.
Gli albergatori ora
stanno discutendo di varie soluzioni
tra cui, appunto,
le pistole ad acqua.

 CULTURA & SOCIETA’
 CULTURA & SOCIETA’

 Sailko
Statua da giardino milionaria: opera perduta di Canova
È successo a una coppia di britannici
che aveva acquistato una statua
da mettere in giardino
per circa 6 mila euro.

Dopo alcuni anni hanno scoperto
che la loro statua
è nientemeno che un’opera
dello scultore Antonio Canova.
Si tratterebbe dell’opera
la “Maddalena Giacente”
e sarebbe andata perduta
da molto tempo.

A questo punto, la coppia
ha messo all’asta la scultura.
Sicuramente si rivelerà un ottimo affare,
dato che la casa d’aste Christieʼs
l’ha stimata per un valore
tra 5 e 8 milioni di sterline.

Della fortunata coppia britannica
non si sa niente,
in quanto hanno scelto
di conservare l’anonimato.

La “Maddalena giacente”
è un’opera che risale al 1819,
quindi è stata ritrovata
circa 200 anni dopo la sua realizzazione:
si potrebbe quasi parlare di un miracolo.

I tratti distintivi
che riconducono l’opera
al celebre artista
sono i lineamenti del viso,
ma anche altri elementi,
come per esempio il modo
in cui sono stati realizzati
i piedi e le mani:
la dolcezza delle curvature delle dita
sarebbero tipici di Canova.

Abbiamo bisogno del tuo aiuto!
La fine del mese è alle porte, ciò significa che presto sarà il momento di pagare i nostri giornalisti, editore e speaker freelance che insieme producono questi notiziari GRATUITI, tre volte a settimana, cinquantadue settimane all’anno.
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
The end of the month is nearly here, which means it’ll soon be time to pay the freelance writers, editor and newsreader who together produce this FREE news bulletin, three times a week, fifty-two weeks a year.
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
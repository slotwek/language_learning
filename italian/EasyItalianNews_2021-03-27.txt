Listen online as you read:

ESTERI
ESTERI

Merkel fa marcia indietro sul lockdown a Pasqua
La cancelliera tedesca Angela Merkel
fa marcia indietro
sul lockdown a Pasqua
e chiede scusa ai cittadini.

Ha infatti revocato il lockdown
e in una conferenza stampa
ha spiegato che “un errore
deve essere chiamato errore
e soprattutto deve essere corretto,
preferibilmente in tempo utile”.

Si è inoltre scusata con i cittadini
per l’insicurezza provocata
da questo errore di valutazione.

Il lockdown era stato inizialmente pensato
allo scopo di limitare la terza ondata
e ridurre il numero dei contagi.

La Merkel ha dichiarato
di aver analizzato la situazione
e di aver deciso
di ritornare sui suoi passi
perché il lockdown avrebbe portato
più danni che benefici.

La decisione della cancelliera
è stata applaudita dalla stampa
che ha dichiarato che in questo modo
“la debolezza diventa grandezza”.

ESTERI
ESTERI

 Stefan Krasowski

La Corea lancia due missili
La Corea del Nord
ha lanciato due missili
nel mare del Giappone,
proprio nel giorno della partenza
della fiaccola olimpica
in vista dei giochi di Tokyo.

Immediata la reazione
del Giappone.
Il primo ministro ha affermato
che i test balistici
mettono a rischio la pace
e la sicurezza del paese.

I lanci sono avvenuti
dalla base di Wonsan
a distanza di 20 minuti l’uno dall’altro,
cadendo al di fuori
della zona economica del Giappone.

E’ il primo test balistico effettuato
da quando si è insediato
il nuovo presidente americano.

Biden ha definito Kim
un “delinquente”
e difficilmente accetterà
un faccia a faccia.

 ITALIA
 ITALIA

In Italia è ancora difficile abortire
Il Comitato della Carta sociale europea,
organo del Consiglio d’Europa,
ha valutato le misure prese dall’Italia
per risolvere le violazioni
sulle interruzioni di gravidanza
avvenute tra il 2013 e il 2015.

Sulla base dei dati del 2018,
risulta che il numero di ginecologi
obiettori di coscienza,
che cioè negano alle donne
il diritto di abortire
per il proprio credo religioso,
continua ad aumentare.

Il 5% delle interruzioni di gravidanza
sono eseguite
in una regione diversa
da dove vive la donna.
Sono anche in aumento
gli aborti che avvengono
con una procedura d’emergenza.

Inoltre il Comitato europeo
ha rilevato atteggiamenti discriminatori
nei confronti dei medici non obiettori,
per quanto riguarda le condizioni di lavoro
e le prospettive di carriera.

Infine il governo italiano
è stato invitato a fornire dati
sugli aborti clandestini
e sul numero di obiettori di coscienza
tra i farmacisti e il personale
dei centri di “pianificazione familiare”.

ESTERI
ESTERI

Campi di lavoro nello Xinjiang, nove britannici sanzionati dalla Cina
Il governo di Pechino
ha annunciato una serie di sanzioni
contro nove britannici
in risposta alle sanzioni disposte
da Europa, Regno Unito,
Canada e Stati Uniti
contro alcuni ufficiali cinesi,
accusati di violazione dei diritti umani.

Al centro della disputa internazionale,
vi sono le pratiche riportate
in alcuni campi di lavoro forzato
situati nello Xinjiang.

Secondo alcune fonti,
in questi campi sarebbero detenuti
oltre un milione di uiguri
e altre minoranze musulmane.
Alcune organizzazioni
hanno accusato le autorità cinesi
di attuare pratiche di sterilizzazione
sui prigionieri.

Il Ministero degli Esteri cinese
ha comunicato,
riguardo alle sanzioni contro la Cina:
“Questa mossa,
basata solo su bugie e disinformazione,
viola in modo flagrante
il diritto internazionale
e le norme di base
che regolano le relazioni internazionali,
interferisce grossolanamente
negli affari interni della Cina
e mina gravemente
le relazioni Cina-Regno Unito”.

Tra gli ufficiali britannici
sanzionati dal governo cinese,
vi sono anche due parlamentari.
Gli individui sanzionati
sono ufficialmente banditi dalla Cina,
ove i loro beni sono stati congelati.

AMBIENTE
AMBIENTE

Studio, emergenza climatica aumenta rischio frane
Uno studio recentemente intrapreso
dal gruppo di ricerca River Basin Group,
in collaborazione
con l’università di Bolzano
e quella di Potsdam,
ha rivelato che molti mutamenti alpini
sono causati dal cambiamento climatico.

La ricerca,
concentrata nella zona
dell’Alta Val Venosta,
riflette le osservazioni di molti avventurieri
che negli ultimi anni
hanno notato varie modificazioni
ai percorsi segnalati nelle guide alpine.

E’ scientificamente provato
che l’aumento delle temperature,
assieme alla rapidità
dei cicli di gelo e disgelo,
altera la composizione dei pendii
sopra ai 2500 metri.
Poiché le alte temperature
causano lo scioglimento
dello strato di neve superiore,
l’acqua si infiltra nelle rocce e,
ghiacciandosi di nuovo,
si dilata e ne causa la rottura.

Un aumento della possibilità di frane,
oltre a modificare i sentieri percorribili,
comporta un chiaro rischio
per gli alpinisti
nelle stagioni più calde.

 CULTURA & SOCIETA’
 CULTURA & SOCIETA’

La Finlandia è il paese più felice al mondo
Il concetto di felicità nell’ultimo anno
è stato completamente stravolto.
Per questo è molto interessante
leggere i dati
dell’ultimo World Happiness Report,
cioè la classifica dei paesi
più felici al mondo.

Il primo posto è occupato dalla Finlandia,
un paese che ha manifestato
una forte fiducia
nei confronti della propria comunità,
per affrontare i tempi duri della pandemia.
Dalla fiducia è derivato
un grande senso di benessere
nelle persone.

A determinare il livello di felicità
dei paesi analizzati
hanno contribuito diversi fattori:
la fiducia nelle istituzioni pubbliche,
la disuguaglianza nel reddito,
l’informazione e la conoscenza della malattia,
la presenza di una donna
come capo al governo, ecc…
Il benessere mentale
è uno degli aspetti più importanti del report.

Le varie limitazioni dell’ultimo anno
e i vari lockdown
hanno provocato nella popolazione
senso di solitudine e isolamento.
Per questo motivo
i problemi legati alla depressione
e alla salute mentale
sono mediamente aumentati
rispetto agli anni precedenti.

Insomma, bisogna tornare a essere felici,
in quanto la felicità è un prerequisito
che rende le persone
più favorevoli ai cambiamenti,
specie quelli riguardanti
gli attuali modelli economici e sociali,
totalmente inadatti alle nuove esigenze
della popolazione mondiale.

forbes.it

forbes.it
 SPORT
 SPORT

Tokyo 2020, partita la torcia olimpica
E’ iniziato il viaggio
della torcia olimpica,
a un anno esatto
dal rinvio delle olimpiadi
del 2020.

La fiaccola è partita
da Fukushima, in Giappone,
e toccherà
tutte le 47 prefetture,
trasportata da circa
10.000 corridori.

A causa della pandemia,
le olimpiadi
dovranno osservare comunque
delle rigide misure di sicurezza.

La differenza più importante
sarà sicuramente
l’assenza di spettatori
provenienti dall’estero,
che quest’anno
non potranno partecipare all’evento.

Inoltre, anche le delegazioni
degli altri paesi
saranno presenti
solo in numero ridotto.

Secondo gli analisti,
questo porterà inevitabilmente
a un minore interesse
nei confronti dell’evento.

La presidentessa
del comitato organizzatore,
durante la cerimonia,
ha commentato:
“Questa piccola fiamma
non ha mai perso la speranza,
e ha aspettato questo giorno
come un bocciolo di ciliegio
che sta per sbocciare”.

Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA

In piazza a Roma i negazionisti del coronavirus
Mentre le agenzie di stampa
comunicano i dati aggiornati
sulla diffusione del contagio,
c’è chi protesta
per un “risveglio” delle coscienze.

I “risveglisti” sono un gruppo di persone
composto da madri,
partite Iva, disoccupati,
precari che urlano
contro l’uso della mascherina
e contro i vaccini.

Si sono riuniti sabato scorso a Roma,
davanti alla Bocca della Verità,
per il primo appuntamento “no mask” italiano.

Arrivati da tutta Italia,
chiedono la libertà di scelta
sulle vaccinazioni,
l’abolizione della legge
sull’obbligo vaccinale
e la revisione
degli obblighi per la prevenzione
delle norme anti contagio da Covid-19.

Non sfilano i simboli di partiti politici,
ma sventolano tantissimi tricolori.
La piazza grida “Libertà, libertà”
e “Giù le mani dai bambini”,
insieme a qualche insulto
verso la classe politica.

Secondo una stima della Questura,
c’erano circa 1.500 partecipanti.

Verranno vagliate le immagini
registrate dalla polizia scientifica
per stabilire eventuali inosservanze
su dispositivi di protezione individuale
e assembramenti,
che saranno sanzionate.

ESTERI
ESTERI

Tifone Haishen in Corea del Sud
Il tifone Haishen
si è abbattuto
sulla Corea del Sud.

Dopo il suo passaggio
sulle isole del sud del Giappone,
il tifone ha provocato ingenti danni
anche in Corea.

Haishen (dio del mare),
con venti a 126 chilometri orari,
ha provocato inondazioni
e interruzioni di corrente.

Le persone ferite
sono più di 20
ma non ci sarebbero vittime.

In tutta la zona
è stata emessa un’allerta
e sono stati sospesi oltre 300 voli
e la maggior parte
dei servizi ferroviari.

Secondo l’agenzia meteorologica, però,
il tifone si sta indebolendo
e nel giro di 24 ore
dovrebbe essere declassato
a tempesta tropicale.

 ITALIA
 ITALIA

 Davide_Oliva

Colleferro, muore 21enne per difendere l’amico
E’ stato dichiarato il lutto cittadino
per Willy Monteiro Duarte,
il 21enne che durante le prime ore
di domenica 6 settembre
ha perso la vita a Colleferro,
una località alle porte di Roma.

Le ricostruzioni degli avvenimenti
indicano che,
verso le quattro di mattina,
sarebbe scoppiata una lite
in una zona di Colleferro
caratterizzata da diversi locali notturni.
Monteiro Duarte, avendo riconosciuto
uno dei ragazzi coinvolti nella lite,
e si sarebbe avvicinato
per difenderlo.

Molto presto la lite,
sarebbe diventata una rissa
ed è a questo punto che Willy
è stato violentemente aggredito.

L’autopsia non ha ancora rivelato
la causa di morte,
ma il giovane sembra avere sofferto
gravi traumi al cranio.

I quattro ragazzi fermati dalle autorità,
tutti con una fedina penale sporca,
sono sotto accusa
per omicidio preterintenzionale in concorso.

roma.repubblica.it

roma.repubblica.it

ESTERI
ESTERI

 Tony Hisgett

Diverse persone accoltellate a Birmingham
Nella notte tra il 5 e il 6 Settembre
a Birmingham si sono verificati
diversi accoltellamenti.

Il bilancio della nottata
è di un morto e sette feriti,
due dei quali in gravi condizioni.

Boris Johnson e altri ministri
hanno immediatamente espresso la loro vicinanza
a coloro che sono stati coinvolti,
e il loro ringraziamento
alle forze di polizia.

Secondo la ricostruzione della polizia,
il primo accoltellamento
è avvenuto poco dopo la mezzanotte
in un’area centrale della città,
seguito da diversi scontri
sempre nel centro della città.

E’ stato arrestato un giovane
sospettato di aver partecipato
agli accoltellamenti.
Il giovane ha 27 anni
ed è stato rintracciato
grazie alle immagini
diffuse dalla polizia.

 SPORT
 SPORT

 Tatiana

Us Open, Djokovic squalificato dopo aver colpito giudice con pallina
Novak Djokovic,
tennista serbo
in cima a tutte le classifiche,
è stato squalificato dall’Us Open
in corso a New York,
in seguito a un grave incidente.

Il 33enne,
considerato da molti
uno dei migliori tennisti della storia,
era impegnato in un match
contro Pablo Carreno Busta,
un tennista spagnolo,
quando con un gesto impulsivo
ha colpito la palla
andando a centrare
una giudice di linea.

Il gesto,
che pareva essere il risultato
di un senso di frustrazione
durante il primo set,
ha colpito la giudice alla gola,
facendola cadere
e tossire ripetutamente,
prima di abbandonare il campo.

L’incidente è stato valutato
dai vertici dell’evento
e il tennista e’ stato squalificato.

Djokovic si è scusato sui social
per il suo comportamento
e per il danno provocato alla giudice,
concludendo:
“Devo fare un’introspezione
e lavorare sulla mia delusione
per trarne una lezione
per andare avanti
e progredire come tennista
e come essere umano”.

 CULTURA & SOCIETA’
 CULTURA & SOCIETA’

Premio Campiello, Remo Rapino vince la 58a edizione
La cerimonia di premiazione
della 58ma edizione
del famoso premio letterario Campiello
si è svolta per la prima volta all’aperto
in piazza San Marco a Venezia,
davanti a un pubblico di 1400 invitati.

È stata dedicata alla memoria
di Philippe Daverio,
lo storico e critico letterario
morto recentemente.

Quest’anno la giuria popolare,
composta da circa 300 lettori,
ha votato il romanzo
“Vita, morte e miracoli di Bonfiglio Liborio”,
edito dal piccolo editore “Minimum fax”
e scritto dal filosofo abruzzese Remo Rapino.

L’opera narra “la vita di un uomo
considerato il matto del paese”,
ex operaio,
con un passato in manicomio
e reduce di guerra:
una figura a metà
“tra Don Chisciotte e Forrest Gump”.

I due favoriti:
il cantautore Francesco Guccini
con il suo “Trallumescuro. Ballata per un paese al tramonto”
e la poetessa Patrizia Cavalli
alla sua prima opera in prosa
“Con passi giapponesi”,
sono arrivati rispettivamente
al quarto e quinto posto.

Il premio alla carriera
è andato ad Alessandro Baricco.

 SPORT
 SPORT

Nations League: Italia-Bosnia 1-1
È cominciata la nuova edizione
della Nations League:
l’Italia affronterà nel proprio girone
Bosnia, Olanda
e Polonia.

Nella prima partita,
giocata a Firenze senza pubblico,
gli azzurri hanno pareggiato 1-1
contro la Bosnia.

Dopo un primo tempo
a reti inviolate,
la Bosnia è passata in vantaggio
con Dzeko al 57’.

Dopo 10 minuti gli azzurri
hanno trovato il gol del pareggio
grazie a un tiro di Sensi
deviato da un avversario.

Si ferma così a 11
la striscia di vittorie consecutive
del c.t. Mancini
che si è dichiarato contento.

Nella seconda partita
l’Italia affronta l’Olanda
che ha sconfitto la Polonia
in gara 1.

 CULTURA & SOCIETA’
 CULTURA & SOCIETA’

“Nel mezzo del cammin di nostra vita…”
Poeta, letterato,
filosofo, teologo, politico,
Dante Alighieri nasce nel 1265 a Firenze
da una famiglia di origine nobile.

E’ l’emblema
della letteratura italiana del Trecento.
La sua vita è fortemente legata
a importanti avvenimenti
della scena politica fiorentina.

Tra le sue opere si citano le Rime,
Vita Nuova, De Vulgari Eloquentia, il Convivio,
ma quella più celebre è la Divina Commedia,
una commedia che descrive
il viaggio del poeta
attraverso tre luoghi:
l’Inferno, il Purgatorio e il Paradiso.

Tutti lo conoscono come Dante,
in realtà il suo nome era Durante.

Dante Alighieri è stato anche
un combattente a cavallo,
infatti ha preso parte ad alcune guerre.

Nella Divina Commedia il poeta
perde spesso i sensi:
sembra che nella realtà soffrisse
di epilessia o narcolessia.

C’è un’altra piccola curiosità:
le prime monete italiane da 2 euro,
prodotte tra il 2002 e il 2007,
raffigurano il busto del poeta.

Colpito da malaria,
Dante Alighieri muore a Ravenna
nel 1321.

biografieonline.it
librieparole.it
biografieonline.it

librieparole.it
Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA

Gilet arancioni scendono in piazza senza rispetto delle norme anti-Covid
Il 30 maggio un gruppo
di qualche centinaio di manifestanti
si è radunato in piazza del Duomo
a Milano.
Alla loro guida c’era
l’ex generale dei carabinieri
ed ex sottosegretario alle Finanze
Antonio Pappalardo.

Il gruppo ha protestato contro Conte
e le limitazioni
“alla libertà personale”
introdotte dal suo governo
per contrastare il contagio.

I manifestanti si fanno chiamare
“gilet arancioni”,
e si dicono “cugini”
dei “gilet jaunes” parigini.

Per loro, Conte deve dimettersi
e l’Italia deve tornare alla lira.
Secondo Pappalardo e i suoi
la pandemia è tutta una montatura
per instaurare
un regime di controllo sulla popolazione
e promulgare leggi
senza passare dal Parlamento.

La protesta, sebbene autorizzata,
ha assunto le caratteristiche
di una vera e propria provocazione:
la violazione delle distanze di sicurezza
e le mascherine abbassate
hanno richiesto l’intervento
delle forze dell’ordine.
Molti dei presenti
sono stati multati
e lo stesso Pappalardo
è stato denunciato.

roma.repubblica.it

roma.repubblica.it
ESTERI
ESTERI
Ancora proteste in Usa: arrestata la figlia del sindaco di New York
Negli Stati Uniti
continuano le proteste
legate al caso George Floyd.

I manifestanti hanno infatti
sfidato il coprifuoco
per radunarsi e protestare.

Centinaia di persone
si sono riunite davanti alla Casa Bianca
urlando gli slogan
“non sparate”
e “voi siete la minaccia”.

Per ragioni di sicurezza
il presidente Trump
è stato condotto nel bunker della Casa Bianca
insieme alla moglie
e al figlio.

La polizia ha impiegato più di 3 ore
per fare sgombrare i manifestanti,
impiegando i lacrimogeni
e, secondo alcuni testimoni,
anche i proiettili di gomma.

Anche la figlia
del sindaco di New York,
Bill de Blasio,
è stata arrestata
mentre partecipava a una protesta
a Manhattan.

Donald Trump ha quindi invitato
sindaci e governatori
a usare il “pugno duro”,
minacciando di far intervenire l’esercito
se la situazione dovesse risultare ingestibile.

“I governatori e i sindaci liberal
devono diventare più duri
o il governo federale interverrà
e farà quello che deve essere fatto,
e questo include
il potere illimitato del nostro esercito
e molti arresti. Grazie!”,
ha twittato.

ESTERI
ESTERI
Grecia, scontri con la polizia riguardo un campo migranti
Si sono verificati vari scontri
tra i manifestanti
e le forze dell’ordine
quando il 31 maggio
una protesta contro la presenza
di un campo di richiedenti asilo
in Grecia,
è sfociata in violenza
nei pressi di Atene.

A Malakasa,
un villaggio a mezz’ora di viaggio
dalla capitale greca,
un gruppo di residenti
ha organizzato una protesta
lungo l’autostrada,
bloccando totalmente la circolazione.

Secondo alcuni resoconti,
la polizia avrebbe sparato
gas lacrimogeni
contro la folla,
causando alcuni feriti.

Il campo di migranti di Malakasa,
che attualmente è in lockdown
dopo che un richiedente asilo
è risultato positivo al Covid-19,
pare essersi espanso notevolmente
durante il mese di marzo,
e i residenti sono stati accusati
di non rispettare la quarantena.

Yiorgos Giassimakis,
il sindaco del luogo,
ha commentato:
“Era una protesta pacifica
ed è stata usata violenza
contro di noi”;
la polizia locale
riporta alcuni feriti
anche tra gli agenti in servizio.

 ITALIA
 ITALIA

Via all’app Immuni, ma circola virus online
A pochi giorni dal lancio dell’app Immuni,
un’applicazione sponsorizzata
dal governo italiano
per tracciare la diffusione
dei contatti da Coronavirus,
si diffonde via mail
una app fasulla
che scarica un virus
sul proprio dispositivo.

Agid-Cert, un’agenzia governativa
che si occupa di sicurezza digitale,
ha suonato l’allarme,
indicando le modalità
secondo le quali il virus
può essere scaricato,
e ha invitato gli utenti
a essere prudenti.

Il virus digitale,
dal nome FuckUnicorn,
viene scaricato tramite una mail
che invita a fare il download
di un file nominato “IMMUNI.exe”,
un ransomware che si finge
l’app ufficiale.
Quest’ultimo,
una volta scaricato,
mostra all’utente
i risultati della contaminazione
da Covid-19,
ma nel frattempo
cifra tutti i file presenti
sul dispositivo della vittima.
Dopodiché appare un messaggio
che istruisce l’utente
a pagare 300 euro in bitcoin
per poter riottenere i propri file.

Le autorità sono state allertate
riguardo la circolazione del virus,
e l’app ufficiale
è stata resa disponibile
a partire dal pomeriggio del 1 giugno.

 TECNOLOGIA
 TECNOLOGIA
Italiano il primo ascensore a levitazione magnetica
E’ di origine italiana
il primo ascensore
a levitazione magnetica,
introdotto ufficialmente sul mercato
dall’azienda Ironlev.

L’ascensore,
ideato dai giovani imprenditori
dietro all’azienda,
funziona grazie a una tecnologia
di ‘levitazione ferromagnetica passiva’,
che agisce tramite una barra d’acciaio
all’interno della quale
scorre un flusso magnetico.

Grazie alla levitazione,
l’attrito che in un ascensore tradizionale
sarebbe causato dal peso del carico
viene cancellato,
riducendo così
il fabbisogno energetico
e il rumore del macchinario.

Luca Cesaretti,
uno dei tre fondatori
di Ironlev,
ha specificato che,
tra i tanti prototipi ideati,
si tratta del primo
prodotto commerciale
presentato sul mercato.
“Il prossimo passo
è proseguire nelle applicazioni
nel settore dei trasporti”
ha commentato,
pensando a navette per gli aeroporti
o a treni di collegamento
tra città e aeroporti.

 CULTURA & SOCIETA’
 CULTURA & SOCIETA’

Giornata mondiale senza tabacco
Il 31 maggio si è celebrata
la Giornata mondiale senza tabacco.

È stata un’occasione
per portare l’attenzione
sui danni derivanti dal tabagismo:
per la salute del fumatore,
per chi subisce il fumo passivo
e per il pianeta Terra.
In quest’ultimo caso
è stato dimostrato
che “le sostanze contenute nel mozzicone
sono tra gli inquinanti primari delle acque”.

Per l’edizione 2020,
la campagna contro il fumo
si è concentrata
sulla sensibilizzazione dei più giovani,
che sono le “prede” favorite
dalle strategie di marketing
delle multinazionali.

Inoltre nel recente periodo
di prolungato isolamento
“stress, nervosismo,
preoccupazioni per il futuro”,
uniti all’inattività,
hanno reso più fragili i fumatori
e ne hanno fatto nascere di nuovi,
soprattutto consumatori di tabacco riscaldato
e di sigarette elettroniche.

Smettere di fumare
richiede un grande impegno.
Ci sono tuttavia “percorsi mirati
offerti dai centri antifumo”,
o cerotti e gomme da masticare
a base di nicotina.

Non è da sottovalutare nemmeno
l’abbondante idratazione:
bere acqua quando viene voglia di fumare,
distrae dal gesto compulsivo
e allo stesso tempo purifica l’organismo.

 SPORT
 SPORT
Riparte la Formula 1
È stata ufficializzata la partenza
del mondiale di Formula 1.

Dopo il mancato avvio di marzo
a Melbourne,
quando il gran premio
venne sospeso
a causa della positività al Covid
di alcuni membri del paddock,
finalmente c’è una data.

L’Austria ha infatti confermato
che il 5 e il 12 luglio
si correranno due gran premi,
entrambi a porte chiuse,
sul circuito Red Bull di Spielberg.

Successivamente dovrebbe corrersi
il gran premio di Silverstone
previsto per il 19 luglio.

I controlli di sicurezza
prevedono che tutti i membri delle scuderie
dovranno avere un certificato
che dichiari che si sono sottoposti
a test Covid;
inoltre saranno anche sottoposti
a test sul posto.

tg.la7.it

tg.la7.it
 CULTURA & SOCIETA’
 CULTURA & SOCIETA’
Morto l’artista Christo
Si è spento all’età di 84 anni
per cause naturali
l’artista Christo.

Nato in Bulgaria,
è stato uno dei maggiori esponenti
della Land Art,
l’arte che modifica i paesaggi.

Tra le sue opere più caratteristiche
c’è l’imballaggio delle opere d’arte
come avvenuto per Porta Pinciana
a Roma nel 1974
o per il Pont Neuf
a Parigi nel 1985.

Quest’opere di impacchettamento
richiedono molto tempo di preparazione
e tanti permessi per realizzarle.

In Italia negli ultimi anni
era diventato famoso
grazie all’opera ‘Floating Piers’
realizzata nel 2016.
Si trattava di una lunga passerella
sul Lago d’Iseo
che permetteva di camminare sull’acqua:
ben un milione e trecentomila persone
vi hanno passeggiato sopra.

Donations help us pay our writers and editorial staff. Click here to show your support!
Donations
Click here
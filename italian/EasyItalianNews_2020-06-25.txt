Listen online as you read:

ESTERI
ESTERI

 David Reynolds

Usa, scontri davanti a Casa Bianca per abbattere la statua di Jackson
Circa 200 manifestanti
hanno tentato di abbattere
la statua di Andrew Jackson,
l’ex presidente americano
responsabile della deportazione
dei nativi americani
dalle loro terre.

Mentre la folla
tentava di rovesciare la statua,
la polizia è intervenuta
con elicotteri
e spray al peperoncino.

Gli agenti hanno anche
formato un cordone
per proteggere la Casa Bianca,
poco distante
dal luogo degli scontri.

Dopo questo episodio,
Trump ha promesso
di firmare un ordine esecutivo
che autorizza il governo
ad arrestare chiunque vandalizzi
statue o monumenti,
con pene fino a 10 anni
di carcere.

 ITALIA
 ITALIA

 Eustace Bagge

28 positivi al Covid-19 su nave approdata in Sicilia
Sono numerose le polemiche
scatenatesi sui social
dopo che è stata resa nota
la presenza di 28 persone
positive al Coronavirus
su una nave per migranti
in rada a Porto Empedocle,
in provincia di Agrigento.

209 migranti sono stati salvati
dalla nave Sea Watch
in acque internazionali
e, dopo essere giunti
al porto siciliano,
sono stati trasferiti
sulla nave-quarantena Moby Zazà.

Una persona è stata ricoverata
all’ospedale di “Sant’Elia”
di Caltanissetta
per una tubercolosi
che, con l’esito dei tamponi,
si è rivelata Covid-19.

Ida Carmina,
sindaco di Porto Empedocle,
ha espresso preoccupazione
per il pericolo
al quale è stato esposto
il suo comune.
Ha ribadito la necessità
di misure straordinarie,
e ha continuato dicendo:
“Voglio capire cosa è avvenuto.
Perché a una nave Ong
è stato concesso di sbarcare
a Porto Empedocle,
che fino a poco tempo fa
era considerato un porto non sicuro.
Perché i migranti
non sono stati trasbordati
sulla nave-quarantena al largo,
invece di arrivare sulla banchina”.

palermo.repubblica.it

palermo.repubblica.it

ESTERI
ESTERI

 AntoFran

Scossa 7,5 in Messico, 6 le vittime
Sono sei per ora
le vittime confermate
del terremoto
che il 23 giugno
ha scosso il Messico meridionale.
Con una magnitudo di 7,5 Richter,
i danni strutturali
sono numerosi:
sono state registrate
oltre 500 abitazioni distrutte
e ci sono varie crepe
apparse sull’asfalto
che potrebbero essere pericolose.

Stando al Servizio Sismologico Nazionale messicano,
l’epicentro si troverebbe
vicino a Santa Maria Zapotitlan,
nello stato di Oaxaca,
e il terremoto si sarebbe verificato
attorno alle 8 di mattina.

Tra le vittime,
due sono morte
a causa di una frana,
e restano un’incognita
le condizioni di altre 15 persone
intrappolate sotto le macerie
di un edificio a Santa Maria Zaniza.

La scossa,
che ha causato panico e inquietudine
fino a Città del Messico,
ha portato all’evacuazione
degli ospedali della capitale.

Sono state inoltre rilevate
alcune scosse di assestamento,
e Andres Manuel Lopez Obrador,
il presidente del Messico,
ha dichiarato che fortunatamente
il paese in generale
non ha riportato
danni significativi.

 ITALIA
 ITALIA

Prima auto sul nuovo ponte di Genova
A 22 mesi dal crollo
del ponte Morandi,
a Genova,
avvenuto il 14 agosto 2018,
è transitata la prima auto privata
sul nuovo ponte sul Polcevera.

Sono infatti stati ultimati
i lavori di costruzione
del nuovo viadotto
e la macchina di Salini,
amministratore delegato di Webuild,
la ditta di costruzione,
è stata la prima macchina privata
a percorrere il ponte.

La nuova struttura
sarà ufficialmente consegnata alle autorità
il 27 luglio.

Salini ha così commentato
il tragitto in macchina sul ponte:
“Racconta tutto lo sforzo
e la passione di questi mesi,
ma racconta anche che in Italia
le grandi opere si possono fare
e si possono fare in tempi brevi”.

SCIENZA
SCIENZA

 Psychostevouk

Scoperto nuovo sito del Neolitico a Stonehenge
A tre chilometri
dal celebre sito archeologico
di Stonehenge
sono stati scoperti
massi monumentali
di 10 metri di diametro
che si estendono
per circa due chilometri
e circondano l’antico insediamento
di Durrington Walls
in Gran Bretagna.

Secondo gli archeologi
che hanno lavorato al ritrovamento,
il sito risale a più di 4.000 anni fa
ed è in qualche modo collegato
al luogo sacro di Stonehenge.

I ricercatori hanno utilizzato
la tecnica del “telerilevamento”,
cioè la catalogazione
di immagini aeree e satellitari,
senza bisogno di scavare.
Vincent Gaffney,
il leader del progetto,
ha detto che “l’anello dimostra l’esistenza
di un sistema di credenze
che animava il Neolitico,
imprevedibile sino ad oggi”,
insomma “una scoperta
senza precedenti”.

 CULTURA & SOCIETA’
 CULTURA & SOCIETA’

Flash mob artisti a Milano
Una Festa della musica
per la prima volta in silenzio,
a sostegno di tutti i lavoratori del settore
duramente colpiti dalla crisi
per l’emergenza coronavirus,
e per chiedere al governo
misure urgenti di rilancio.

Alcuni tra i più famosi
cantautori italiani
hanno deciso di non esibirsi,
ma si sono dati appuntamento
a Milano, in piazza Duomo,
tutti vestiti di nero
per osservare alcuni minuti di silenzio
e chiedere un futuro per la musica
e per le tante persone
che ci lavorano.

Oltre al flash mob di Milano
c’è stata anche una mobilitazione
in streaming su Spotify.
Sulla piattaforma
è stato lanciato un brano
di oltre tre minuti
che non è di musica
ma di rumore,
autore #senzamusica,
titolo 21/06/2020,
etichetta #iolavoroconlamusica.
Il brano resterà disponibile
per una settimana
e poi verrà cancellato,
non si potrà fare alcun download.

I proventi saranno donati
al fondo ‘Music Innovation Hub’
e sarà possibile donare
attraverso un apposito tasto
sulla pagina artista Spotify.

AMBIENTE
AMBIENTE

I botanici ribelli stanno aiutando le persone a riconoscere le piante presenti nelle loro città
Dalla Francia è partita l’idea
dei botanici ribelli
che scrivono sui marciapiedi
per aiutare le persone
a prestare maggiore attenzione
al mondo naturale
che le circonda,
anche in città.
Ora l’iniziativa si è diffusa
soprattutto nel Regno Unito.

La speranza è che,
richiamando l’attenzione sulla flora
con i nomi e i messaggi
scritti con i gessetti,
sempre più persone
rispettino e apprezzino la natura,
ed è meno probabile
che strappino piante o fiori,
li rovinino o addirittura
vi spruzzino sopra pesticidi.

L’idea di segnalare le piante selvatiche
presenti sui marciapiedi
e i muri delle città
è partita dalla Francia
diversi anni fa,
ma solo recentemente
è diventata virale,
grazie alle persone
che condividono le loro immagini
sui social.

Durante la pandemia,
c’è stata una specie
di riscoperta della natura
in prossimità delle abitazioni,
su strade e marciapiedi.
Le persone hanno iniziato a notare
molto di più le “piccole cose”
uccelli, piante,
insetti, alberi.

Donations help us pay our writers and editorial staff. Click here to show your support!
Donations
Click here
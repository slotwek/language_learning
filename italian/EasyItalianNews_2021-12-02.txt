Listen online as you read:

 ITALIA
 ITALIA

Italia, variante Omicron
Il primo caso italiano
della variante Omicron
del Virus Covid-19
è stato identificato
nelle scorse settimane.

La variante è stata individuata
dall’ospedale Sacco di Milano.
È grazie a Valeria Micheli,
dirigente del reparto di Microbiologia
dell’ospedale milanese,
che la variante è stata isolata.
Micheli ha detto:
“Appena abbiamo visto
che il virus aveva caratteristiche diverse,
l’abbiamo isolato a tempo record”.

Il paziente zero italiano
è un ingegnere dell’Eni
residente a Caserta, in Campania.
È arrivato in Italia
dopo un viaggio in Mozambico.
su un volo atterrato
a Fiumicino il 15 novembre.

È stata la dottoressa sudafricana
Angelique Coetzee,
a scoprire la nuova variante,
battezzata “omicron” dall’Oms.

Coetzee ha detto:
“Non ci sono ancora evidenze
che l’infezione con Omicron
causi una malattia più grave
rispetto alle altre varianti”.
Per il momento
“i sintomi sono molto lievi
e sono uguali per vaccinati e non.
Si sono ripresi tutti velocemente”.

Attualmente in Campania
i contagi da Omicron
sono saliti a cinque casi
e il governatore della regione
invita all’allerta
e alla prudenza.

milano.corriere.it

milano.corriere.it
 ITALIA
 ITALIA

 Peter Toporowski
L’Italia salva Sharbat Gula
La ragazza dagli occhi verdi,
diventata famosa nel mondo
grazie a un noto scatto
del fotografo Steve McCurry,
è stata messa in salvo
dal Governo italiano.

La foto di Sharbat Gula
risale al 1985,
quando viveva in un campo profughi
di Peshawar,
e grazie alla sua foto
sulla copertina del National Geographic Magazine,
le vicissitudini dell’Afghanistan
hanno fatto il giro del mondo.

In occasione della Giornata internazionale
contro la violenza sulle donne (25 novembre),
il Governo italiano ha accolto
la richiesta di aiuto di Sharbat,
la quale voleva lasciare il suo paese
dopo l’occupazione dei talebani.

Il suo grido di aiuto è arrivato
anche grazie alle organizzazioni no profit
attive in Afghanistan.
Il programma della Presidenza del Consiglio,
di cui Sharbat ora fa parte,
è molto più ampio:
prevede l’evacuazione dei cittadini afghani
per l’accoglienza e l’integrazione.

Sharbat Gula ha 49 anni,
si è sposata a soli 13 anni
ed è stata arresta nel 2016
dalla polizia pakistana
con il sospetto di aver falsificato
un documento di identità.
Questo ha comportato il rimpatrio
per lei e la sua famiglia
dal Pakistan in Afghanistan,
ma oggi Sharbat è in Italia,
e questo si spera sia solo il primo passo.

ESTERI
ESTERI

 Susanne Nilsson
Vince un milione di dollari grazie a un Gratta e Vinci inviato nel biglietto di auguri
Alexander McLeish,
un uomo del Massachussets,
si è recentemente dovuto sottoporre
a un intervento al cuore
per l’inserimento di un doppio bypass.

Quello che può sembrare
un rischioso imprevisto
si è invece rivelato fortuito.

Oltre al fatto che l’intervento è andato bene,
durante la sua convalescenza a casa,
l’uomo si è visto recapitare
un biglietto di pronta guarigione
da parte di un caro amico d’infanzia,
con annessi tre biglietti Gratta e Vinci
da cinque milioni di dollari.

Il gioco prevedeva
di abbinare a una parola,
in questo caso proprio “cuore”,
alcune lettere da scoprire grattando.

Ed è proprio in questo modo
che l’uomo è riuscito a vincere
un milione di dollari.

 CULTURA & SOCIETA’
 CULTURA & SOCIETA’

 Pietro Luca Cassarino
Sorrentino e l’omaggio cinematografico a Troisi
Il regista Paolo Sorrentino
ha presentato il suo nuovo film,
“È stata la mano di Dio”.

Un film che l’Italia ha candidato
alla selezione per gli Oscar
e che ha vinto il Gran Premio
della Giuria a Venezia 78,
e il premio Mastroianni
al protagonista Filippo Scotti;
ha inoltre ricevuto tre candidature
agli European Film Awards 2021
per miglior film, miglior regia,
miglior sceneggiatura.

Il regista partenopeo
ritorna nella sua città natale
per raccontare la storia,
ambientata negli anni ’80,
di una famiglia,
nello stesso periodo in cui a Napoli
arriva il campione Diego Armando Maradona.

Per Sorrentino,
questo è un film autobiografico
che parla della morte dei genitori
nella città in cui è iniziata la sua storia,
la sua carriera.

A chi ha affermato che anche in questo film
c’è un riferimento al regista di Rimini
Federico Fellini,
Sorrentino ribatte che tutte le scene
e l’atmosfera del suo nuovo film
sono un omaggio al grande attore
e regista napoletano Massimo Troisi,
e a uno dei suoi film più famosi
“Le vie del Signore sono infinite”.

Anche per la presentazione,
Sorrentino ha scelto casa sua.
Al suo fianco il cast,
tra cui Toni Servillo, Filippo Scotti,
Teresa Saponangelo e Luisa Ranieri.
Il film è uscito
nelle sale cinematografiche
il 24 novembre.

cinema.fanpage.it

cinema.fanpage.it
 SPORT
 SPORT

Coppa Davis: Italia eliminati ai quarti
L’avventura dell’Italia del tennis
in Coppa Davis
si è interrotta ai quarti di finale.

Gli azzurri sono stati infatti sconfitti
2-1 dalla Croazia.
L’inizio è stato subito in salita
dopo che Sonego
ha inaspettatamente perso
in 3 set contro Gojo,
un avversario decisamente alla sua portata.

Jannik Sinner è riuscito
a mantenere vive le speranze azzurre
vincendo in rimonta contro Cilic
e giocando una grande partita.

Sulla situazione di 1-1 nel punteggio
gli azzurri si sono giocati
il passaggio in semifinale
nella partita di doppio:
il duo Fognini-Sinner è stato però sconfitto
in due set dalla coppia croata,
numero 1 del ranking mondiale.

La Croazia vola dunque a Madrid
come prima semifinalista,
mentre l’Italia è eliminata
con qualche rimpianto.

 SPORT
 SPORT

 TheTank
Pallone d’oro, Messi vince per la settima volta
Leo Messi ha vinto
il Pallone d’Oro 2021:
è la settima volta per lui.

Il giocatore del Psg
è arrivato primo,
battendo campioni
come Lewandowski,
Jorginho e Benzema.

Niente da fare per Cristiano Ronaldo
che, fermo alla sesta posizione,
ha deciso di non recarsi
alla premiazione.

Quando ha ritirato il premio
per il miglior calciatore del mondo
Messi si è complimentato
con il secondo classificato:
Robert Lewandowski.

Lewandowski era infatti arrivato primo
alle votazioni dello scorso anno,
ma la France Football
decise di non assegnare il premio
a causa della pandemia.

Messi si è quindi complimentato con lui:
“E’ un onore per me
aver lottato con Lewandowski
perché credo che avrebbe meritato
il Pallone d’Oro
visto che lo avrebbe vinto
lo scorso anno,
e penso che France Football
debba ricompensarlo
perché lo merita”.

Il campione argentino
ha quindi ringraziato
i suoi compagni del Psg
e della nazionale argentina,
e la sua famiglia.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 GeneralPunger
Sparatoria nella metro di New York, 23 feriti e un sospettato in fuga
Martedì 12 aprile
alle 8.40 locali,
un uomo vestito
da addetto alla metropolitana
ha aperto il fuoco
in un vagone della metro di New York
dopo aver innescato
una bomboletta fumogena.

Nonostante l’evento
abbia causato 23 feriti,
nessuno dei quali però
è in pericolo di vita,
a 12 ore dall’attentato
il sospettato rimane in fuga.

Le autorità hanno nominato Frank James,
cittadino americano di 62 anni,
come persona d’interesse,
dopo aver trovato
un furgoncino noleggiato
nei dintorni dalla stazione di Sunset Park.

Alcune ricerche
sui profili social di James
hanno rivelato video sconcertanti,
nei quali l’uomo lamenta disturbi mentali
e i problemi della città di New York
data la gestione del sindaco Eric Adams.

Poiché le telecamere di sicurezza
della metropolitana
non funzionavano,
la polizia ha offerto 50.000 dollari
a chiunque fornisca informazioni utili
a individuare il responsabile.

ESTERI
ESTERI

 Tarunsamanta
Incidente in funivia in India
Domenica sera in India
è avvenuto un incidente
sulla funivia più lunga del paese
che ha provocato quattro vittime.

Una cabina della funivia di Trikut,
nel distretto di Deoghar,
ha colpito una roccia
dando il via
a tutta una serie di collisioni
nelle restanti cabine.

Le operazioni di salvataggio
tramite vari elicotteri,
sono durate 40 ore:
i turisti infatti
sono rimasti sospesi in aria
intrappolati nelle cabine
per due giorni.

Questa tragedia ha scioccato
l’intera popolazione
che ha seguito il salvataggio in diretta
tramite la Protezione Civile.

Rakesh Nandan,
uomo di 50 anni,
è precipitato a 450 metri di altezza
a causa di un malfunzionamento
della cintura di sicurezza
che lo legava all’elicottero di salvataggio.

Sono state salvate circa 50 persone,
le quali sono state prelevate dalle cabine
e portate a terra una ad una.
La maggior parte di esse
sono turisti.

RELIGIONE
RELIGIONE

 AP Photo/Felipe Dana
Il Papa chiede una tregua pasquale della guerra in Ucraina
Con l’avvicinarsi della Pasqua,
il messaggio del Papa
è diventato ancora più forte e insistente
riguardo la situazione critica
in Ucraina.
Ha chiesto infatti una tregua pasquale
che possa poi condurre
ad accordi di pace.

Nelle parole dell’Angelus
della scorsa settimana,
in cui si festeggiava la Domenica delle Palme,
Papa Francesco ha denunciato la violenza
che si sta compiendo in questi mesi.

Secondo le parole di Bergoglio,
la tregua non dovrebbe servire
a dare nuove armi
per poi riprendere a combattere,
ma per arrivare alla pace
attraverso un vero negoziato.

Il negoziato dovrebbe prevedere
qualche sacrificio
da parte dei governi
per il bene della popolazione,
delle persone,
che sono le vere vittime di queste crudeltà.

Il Pontefice ha detto:
“Infatti che vittoria sarà
quella che pianterà una bandiera
su un cumulo di macerie?”
L’emozionante appello
è stato poi diffuso tramite Twitter
anche in lingua ucraina e russa,
sul profilo @Pontifex.

 ITALIA
 ITALIA

 Luponr3
Arrestato lo stalker della pallavolista Orro
La pallavolista della nazionale italiana
Alessia Orro
è stata vittima di persecuzioni
da parte di uno stalker
che già in passato l’aveva perseguitata.

L’uomo era infatti
già stato arrestato nel 2019
per il reato di stalking
nei confronti della giovane azzurra,
ed era stato condannato
a un anno e mezzo di arresti domiciliari.

Il 55enne inondava l’atleta
con messaggi sui social
e poi insulti
dopo che lei lo aveva bloccato,
e la pedinava
ad allenamenti e gare.

La Orro ha parlato ai suoi fan
della situazione
con un lungo post sui suoi profili,
in cui ha invitato i suoi follower
a “non aver paura
di denunciare la violenza,
qualunque essa sia”.
“È stato doloroso
riaprire una vecchia ferita,
ma sono estremamente felice
che tutto questo
per ora sia finito”
queste le parole della Orro.

ESTERI
ESTERI

Usa: da oggi arriva la X sui passaporti per il terzo genere
Per i cittadini americani
sarà possibile ora
selezionare l’opzione “X”
per indicare un terzo genere
oltre a quello maschile
e a quello femminile.

Il primo passaporto
è già stato rilasciato
ma, per questioni di privacy,
non si conosce l’identità
del richiedente.

Oltre agli Stati Uniti,
altri 11 paesi
permettono di selezionare il terzo genere
nei documenti ufficiali
come il Canada, la Germania,
l’Argentina, l’India
e il Nepal.

L’approvazione delle legge
arriva dopo il clamore
suscitato dal caso di Dana Zzyym,
attivista intersessuale
che si era visto negato il documento
perché aveva richiesto
di poter selezionare
un genere non binario.

Jessica Stern,
inviata diplomatica degli Usa
per le questioni Lgbtq,
ha commentato:
“Quando una persona
ottiene documenti di identità
che riflettono
la sua vera identità,
vive con maggiore dignità e rispetto”.

Dall’anno prossimo
la terza opzione di genere
sarà estesa anche
a tutti gli altri documenti ufficiali.

 CULTURA & SOCIETA’
 CULTURA & SOCIETA’

Da luglio stop alla chiamate indesiderate sul cellulare
È partito il conto alla rovescia
per lo stop
alle telefonate commerciali indesiderate
verso cellulari,
anche quelle provenienti
dai software automatizzati.

Il 13 aprile è nato infatti
il nuovo “Registro delle opposizioni”.
In questo registro
possono iscriversi tutti gli utenti
che vogliono bloccare le chiamate
in arrivo dai call center.
Dal 31 luglio questa possibilità
è estesa ai numeri di telefonia mobile.

Il regolamento cerca così di limitare
il telemarketing “aggressivo”.

Al 30 novembre 2021,
data dell’ultimo controllo sul registro,
erano iscritti quasi 1.525.000 numeri fissi
e oltre 22mila indirizzi postali.
Le sim mobili erano invece 78 milioni
fino allo scorso settembre.

L’iscrizione al nuovo registro
è gratuita e semplificata
rispetto a quella attuale.
Basterà comunicare
il numero di telefono
che si vuole proteggere
sul sito del gestore,
inviando una mail,
oppure chiamando direttamente
la propria compagnia telefonica.

I numeri di telefono e gli indirizzi mail
presenti sul registro
non potranno più essere contattati
dagli operatori di telemarketing.
Le sanzioni per chi
non rispetterà la normativa
arrivano a un massimo di 20 milioni di euro
per le società di telemarketing
e fino al 4% del fatturato annuo
per le imprese.

 CULTURA & SOCIETA’
 CULTURA & SOCIETA’

 Jen
Britney Spears di nuovo incinta
Britney Spears è di nuovo incinta.
Per la cantante è la terza gravidanza,
la prima con il compagno
Sam Asghari.

La Spears ha già due figli,
Sean Preston e Jayden James
che hanno rispettivamente
16 e 15 anni.

Sono passati solo 5 mesi
da quando la cantante
si è liberata dalla custodia paterna
che le vietava,
tra le altre cose,
anche una gravidanza.

L’annuncio arriva
dopo una vacanza a Maui
con il compagno
che, sul suo profilo social,
ha dichiarato
di aver sempre desiderato la paternità
e che sarà “il lavoro più importante”
che potrà mai avere.
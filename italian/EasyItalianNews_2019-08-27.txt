ESTERI
ESTERI

G7 a Biarritz, vari i temi sul tavolo
Dal 24 al 26 agosto
si è tenuto in Francia
il quarantacinquesimo
Summit G7,
a Biarritz,
nel sudovest del paese.

Il tema principale dell’incontro
era la lotta
contro le disuguaglianze,
ma nonostante ciò
gli argomenti al centro della discussione
sono stati svariati.

Tra gli altri,
vi sono stati dibattiti
sull’inasprimento della lotta dei dazi
tra Stati Uniti e Cina,
oltre che sull’avvicinarsi della data
che segnerà l’uscita del Regno Unito
dall’Unione Europea.

In primissimo piano
è stata posta
la drammatica crisi ambientale
dovuta agli incendi
che dal 15 agosto scorso
stanno mettendo a rischio
la biodiversità dell’Amazzonia.

La situazione
nel continente sudamericano
è stata posta
al centro dell’agenda
dal presidente francese Macron
e dalla cancelliera Merkel.

Macron ha inoltre risposto
alle accuse di Bolsonaro,
presidente del Brasile,
di strumentalizzare la questione
per ottenere “vantaggi politici personali”,
assicurando
di essere alla ricerca
di misure concrete
per limitare i danni.

ESTERI
ESTERI

 Antmon

Libia, le forze di Haftar tentano la riconquista di Gharian
L’esercito nazionale libico,
guidato dal generale Khalifa Haftar,
ha attaccato
la cittadina di Gharian,
situata a circa
40 chilometri da Tripoli,
nel tentativo di riconquistarla.

Gharian era stata sottratta
al controllo del generale
lo scorso giugno.

Secondo il canale “Libya al-Ahrar”,
in seguito all’attacco,
i cadaveri
di 12 militari del governo
e un’altra ventina di feriti
sarebbero stati portati
nell’ospedale della città.

Tuttavia, le informazioni
riguardanti l’offensiva
rimangono frammentarie
e contraddittorie.
Secondo un comunicato dei militari
che difendono Gharian, infatti,
l’attacco sarebbe stato respinto.

 ITALIA
 ITALIA

Uccide l’amico e confessa su Facebook
Finale drammatico
a Borgo Ticino,
in provincia di Novara,
dove una lite
tra due coetanei
termina con la morte
di Yoan Leonardi,
ragazzo 23enne.

Secondo le ricostruzioni
delle autorità,
Alberto Pastore
avrebbe accoltellato l’amico,
presumibilmente un rivale in amore,
al culmine di una lite
che si è rapidamente intensificata
davanti a un pub del luogo,
verso le 2 di lunedì mattina.

Dopo essersi allontanato
dalla scena del crimine,
Pastore ha avuto tempo
di scrivere un post su Facebook,
confessando
la propria colpevolezza.
“Voglio scusarmi,
ho fatto una cazz…
per amore”
scrive il giovane,
e infine conclude:
“è stata colpa
di Yoan Leonardi”.

Pochi minuti dopo
essere fuggito
sull’autostrada A26,
il colpevole
è stato raggiunto
dai carabinieri,
solo per finire fuoristrada
ed essere arrestato.

torino.repubblica.it

torino.repubblica.it

ESTERI
ESTERI

Il mistero della morte dello chef Zamperoni a New York
La morte del 33enne
Andrea Zamperoni,
lo chef del ristorante
Cipriani Dolci di Manhattan,
è ancora avvolta dal mistero.

Il suo corpo è stato rinvenuto
al Kamway Lodge,
un motel del Queens.

La polizia è accorsa
in seguito a una telefonata anonima.

A far entrare gli agenti in camera
e mostrare il corpo senza vita
del giovane di Casalpusterlengo
è stata una donna,
che ha accolto gli agenti nuda.
La donna,
una prostituta che fornisce
anche droga
ai clienti del motel,
è stata portata via,
interrogata,
ma poi rilasciata.

Dall’ultima sera in cui Andrea
si è presentato al lavoro
al momento del ritrovamento
del suo cadavere,
sono trascorsi quattro giorni,
sui quali non si sa nulla.

Dall’Italia la madre
ha presentato denuncia,
mentre la Procura di Lodi
ha aperto un’inchiesta.

Il fratello gemello di Andrea, Stefano,
anche lui cuoco
al Cipriani Dolci,
è rimasto a New York
per seguire gli sviluppi delle indagini,
che però procedono
con un’insolita lentezza.

milano.fanpage.it

milano.fanpage.it

ESTERI
ESTERI

 Cpl. Zev Marmorstein, IDF Spokesperson’s Unit

Drone israeliano caduto su Beirut
2 droni israeliani
sono stati abbattuti
nello spazio aereo di Beirut,
capitale libanese.

Uno dei due
si è schiantato al suolo
provocando un incendio,
l’altro è esploso in aria.

Lo ha reso noto
il partito sciita Hezbollah.

I residenti hanno riferito
di una grande esplosione
in mattinata.

Aerei israeliani,
che sorvolano regolarmente
il Libano
per colpire la Siria,
avevano infatti attaccato
degli obiettivi
vicino Damasco
solo poche ore prima.

 SALUTE
 SALUTE

 TBEC Review

USA: prima morte accertata per le sigarette elettroniche
In Illinois, negli Stati Uniti,
un uomo è morto
in seguito a una malattia polmonare
sviluppatasi a causa dell’uso
di sigarette elettroniche.

Fino ad ora,
si sono registrati
circa 150-200 casi
di questo tipo di malattia polmonare,
e l’unico elemento in comune
tra i vari pazienti
sembra essere l’uso
di dispositivi elettronici
per fumare.

A complicare la diagnosi
è il fatto che questa malattia
abbia sintomi simili
a quelli di altre patologie
come la polmonite.
È possibile che la malattia
sia legata ai liquidi presenti
nelle sigarette
o al fatto di usare sigarette
acquistate per strada
e non presso rivenditori ufficiali.

 CULTURA & SOCIETA’
 CULTURA & SOCIETA’

Morto Carlo Delle Piane
È morto all’età di 83 anni
l’attore Carlo Delle Piane.

Delle Piane aveva da poco
festeggiato 70 anni
di carriera.
Nel corso della sua vita
ha recitato in più
di 100 film.

Ha collaborato
con alcuni dei più grandi registi
e attori italiani
tra cui Alberto Sordi,
Totò, De Sica,
Monicelli e Pupi Avati.

Ha girato il suo primo film
all’età di soli 12 anni.

Ha vinto nella sua carriera
diversi premi
tra i quali la Coppa Volpi
a Venezia
per il film “Regalo di natale”
di Pupi Avati.

 SPORT
 SPORT

 Walther

Europei di pallavolo femminile: Italia batte Portogallo 3-0
All’Atlas Arena di Lodz,
in Polonia,
si è disputata la sfida
tra Italia e Portogallo
per gli Europei femminili
di pallavolo.

Le italiane hanno battuto
le avversarie 3 a 0.

In tutti e tre i set
il dominio delle azzurre
è stato netto,
anche a causa
dei numerosi errori
delle portoghesi.

L’allenatore italiano
Davide Mazzanti
si è dichiarato soddisfatto,
e afferma che il risultato
contro il Portogallo
è servito
“a rompere il ghiaccio”.
Ora la squadra
dovrà concentrarsi
per le prossime sfide.

Nel secondo incontro
le ragazze italiane
affronteranno
la squadra ucraina.

Donations help us pay our writers and editorial staff. Click here to show your support!
Donations
Click here
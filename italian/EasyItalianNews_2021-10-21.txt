Listen online as you read:

ESTERI
ESTERI

 Qasioun News Agency
Siria, 13 vittime in attentato terroristico a Damasco
Un attacco terroristico a Damasco,
la capitale della Siria,
ha ucciso 13 persone
la mattina del 20 ottobre.

Secondo SANA,
l’agenzia di stampa siriana,
almeno tre persone
sarebbero state ferite nell’attacco
che ha preso di mira un autobus
appartenente all’esercito nazionale.

Sembra che due ordigni di natura esplosiva
sarebbero stati collocati
presso il bus
sul ponte Raiss di Damasco,
dove sarebbero poi stati attivati.
Una terza bomba
è rimasta inesplosa nelle vicinanze,
e le autorità sono attualmente impegnate
a disinnescarla.

Sempre secondo SANA,
si tratterebbe dell’attacco più sanguinoso
a prendere di mira il paese da anni,
dato che gli attentati terroristici
sono fortemente diminuiti
dopo il 2018,
quando l’esercito ha ripreso controllo
di un’importante zona strategica
nei pressi della capitale siriana.

gds.it

gds.it

 ITALIA
 ITALIA

 Piqsels.com
Porto di Trieste, la polizia sgombera i manifestanti no Green Pass con la forza
Nel primo lunedì dopo l’introduzione
del green pass obbligatorio
sui luoghi di lavoro,
la polizia è intervenuta con la forza
per sgomberare il Varco 4
del porto di Trieste.

Da giorni si erano radunate al porto
migliaia di persone,
tra lavoratori del Comitato portuali di Trieste
e manifestanti No Green Pass.

I manifestanti aspettavano
seduti per terra a gambe incrociate.
I poliziotti erano in tenuta antisommossa,
hanno invitato i presenti
ad andare via
“in nome della legge”,
poi hanno azionato gli idranti.
I manifestanti gridavano:
“abbiamo tutti famiglia”,
“vogliamo il diritto a lavorare”.
Quando gli idranti sono stati chiusi,
i manifestanti si sono seduti nuovamente
tenendosi per mano o abbracciandosi.

Nella serata, i manifestanti
hanno raggiunto piazza Unità d’Italia,
nel cuore di Trieste,
dove ci sono la Prefettura,
il Municipio e il palazzo della Regione.
Alcuni di loro hanno bloccato il traffico
nelle strade che attraversavano.

Stefano Puzzer, portuale
e leader della protesta fin dal 15 ottobre,
ha detto al megafono:
“Dobbiamo rimanere pacifici fino alla fine,
abbiamo diritti da far rispettare
e non con la forza,
come ci hanno dimostrato questa mattina.
C’erano bambini, famiglie,
ci hanno attaccato e non ho parole,
non me lo sarei mai aspettato”.

La protesta continua,
e non solo a Trieste.

ESTERI
ESTERI

 wanderingchina
Bambina di 4 anni scomparsa da un campeggio in Australia
Una bambina di 4 anni
è scomparsa
da un campeggio in Australia,
situato a 900 chilometri
a nord di Perth.

La madre ha raccontato
agli investigatori
di essersi svegliata alle 6
e di non aver più ritrovato
la bambina;
anche il sacco a pelo
era sparito.

Sono subito partite le ricerche,
via terra, via mare,
visto che il campeggio
si affaccia sull’oceano,
e via aerea con gli elicotteri.

La Western Australia Police
ha anche diffuso
la fotografia della bambina,
Cleo Smith,
su tutti i social network
nella speranza di ricevere
qualche segnalazione.

La madre ha dichiarato
in un’intervista:
“Tutti ci chiedono
di cosa abbiamo bisogno
e tutto ciò di cui abbiamo bisogno
è che la nostra bambina
torni a casa”.

 ITALIA
 ITALIA

 Raul Mee (EU2017EE)
Ballottaggio comunali: vince il centrosinistra
Si sono svolti i ballottaggi
delle elezioni comunali
in alcuni capoluoghi di provincia
e città.

Il centrosinistra ha vinto
in diverse importanti città
tra cui ad esempio
Roma e Torino.

A Roma Gualtieri ha vinto
con il 60% delle preferenze,
così come Lo Russo a Torino.
Entrambe le città
passano così al centrosinistra
dopo aver avuto un sindaco
del Movimento 5 stelle.

L’altro capoluogo di provincia
al ballottaggio
era Trieste,
dove invece ha vinto il centrodestra.

In tutti i comuni
in cui si è votato
si è poi riscontrato
un calo dell’affluenza
rispetto al primo turno:
44% la media nazionale
con un calo di 9 punti percentuali.

ESTERI
ESTERI

 Paasikivi
Maltempo in India e Nepal, sale il bilancio dei morti
Forti piogge e inondazioni
stanno colpendo India e Nepal
ormai da diversi giorni.

Sul territorio indiano
si registrano disagi
soprattutto nello Stato di Uttarakhand (a nord)
e in quello di Kerala (a sud).

Le rive del lago Nainital,
famosa località turistica,
sono straripate
per la caduta di 500 mm di pioggia
in 24 ore.

I funzionari dei due paesi
hanno condiviso le informazioni
sui decessi
e il numero di morti
è di almeno 85 in India
e 31 in Nepal.

Numerosi i dispersi cercati in queste ore.
Oltre alla Protezione Civile locale,
vari elicotteri dell’Esercito
sono impegnati
nelle operazioni di soccorso.

Nel 2018 le forti piogge
provocarono 223 vittime
e costrinsero centinaia di migliaia di persone
ad abbandonare le loro case.

ECONOMIA
ECONOMIA

Istat: più di 3 milioni di lavoratori irregolari in Italia
Secondo una recente pubblicazione
dei dati dell’Istat (Istituto nazionale di statistica),
in Italia ci sarebbero circa
3 milioni e mezzo di lavoratori
senza un regolare contratto.

I dati si riferiscono all’anno 2019,
e mostrerebbero un calo di 57 mila unità di lavoro
rispetto all’anno precedente.
Dati sicuramente poco incoraggianti
per un Paese che continua a lottare
contro i problemi della disoccupazione
e dei salari in ribasso.

Quello del lavoro irregolare
fa parte della cosiddetta
economia non osservata.
Un’economia che vale 203 miliardi di euro,
i quali corrispondono all’11% del Pil.
Meno ricchezza per il Paese,
di conseguenza più evasione fiscale.

L’economia sommersa
potrebbe costituire anche un pericolo,
perché andrebbe a finanziare attività illegali,
che nel 2019 superavano
i 19 miliardi di euro di rendimento.

Molte sono le aspettative
per una ripresa economica
che favorisca tutti i lavoratori
in seguito ai nuovi piani finanziari
presentati in questi giorni dal Governo,
e cioè il rilancio “Italia 2020 – 2022”.

 CULTURA & SOCIETA’
 CULTURA & SOCIETA’

Israele, sub rinviene spada dell’epoca dei crociati
Un sub israeliano
stava facendo immersione
a largo della costa nord di Israele,
nei pressi del monte Carmelo,
quando si è imbattuto
in una serie di oggetti
dall’aria antica.

A cinque metri di profondità,
l’uomo ha riconosciuto ancore,
frammenti di ceramica
e, parzialmente ricoperta dalla sabbia,
una spada antica
in perfette condizioni.

Dopo la sua insolita scoperta,
il sub ha consegnato il reperto
al Dipartimento per le antichità nazionale,
che è riuscito a datare la spada
a circa nove secoli fa.
Risalirebbe quindi all’epoca dei crociati,
e sarebbe potuta appartenere
a un cavaliere.

Con una lunghezza
di poco più di un metro,
la spada è ora ricoperta
di organismi marini,
ed è stata ritrovata in un punto
che, secondo gli storici,
era solito offrire riparo agli antichi
durante la navigazione.

Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA

 U.S. Embassy London
Biden incontra Papa Francesco al Vaticano
Il presidente americano Joe Biden
e la first lady Jill
sono atterrati a mezzogiorno
all’aeroporto di Fiumicino.

Il presidente Biden si è recato al Vaticano,
dove ha incontrato Papa Francesco.
Successivamente avrà bilaterali
con il premier Mario Draghi,
con il presidente della repubblica
Sergio Mattarella
e con il presidente francese
Emmanuel Macron.

E’ la prima volta che Biden
viene ricevuto dal Papa come presidente,
tuttavia questo è il loro quinto incontro.

La conversazione privata
tra il pontefice e il presidente
è durata un’ora e un quarto,
hanno trattato di temi di importanza globale,
sui quali hanno opinioni abbastanza affini.

L’incontro è stato più lungo del solito,
con Trump era durato mezz’ora
mentre con Obama 50 minuti.

Dopo questa tappa in Italia,
Biden si dirigerà a Glasgow
per il vertice sul clima COP26.

 ITALIA
 ITALIA

 Pxfuel.com
Ddl Zan, in migliaia in piazza contro l’affossamento di Palazzo Madama
Giovedì 28 ottobre
ha visto proteste dilagare
nelle principali città di tutta Italia
per via dell’affossamento
da parte delle forze politiche
del disegno di legge Zan.

Quest’ultimo, da mesi al centro
di controverse discussioni politiche,
avrebbe criminalizzato gli atti d’odio
contro la comunità Lgbtq+,
i cui membri
da tempo immemorabile
sono vittime di violenze e discriminazioni.

La decisione del Senato
di non discutere gli articoli del Ddl Zan
ha bloccato definitvamente il Ddl.
Il regolamento del Senato infatti prevede
che debbano passare almeno sei mesi
prima che ne venga proposto in commissione
uno dal contenuto simile.

L’evento è stato accolto
da risate e applausi dei senatori,
i quali si sono dimostrati irrispettosi
nei confronti di un tema
che ormai è tutelato regolarmente
in molti altri paesi europei.

Per questo motivo
migliaia di cittadini,
per lo più giovani,
sono scesi in piazza
a Napoli, Roma, e Milano
con lo slogan “Vergogna!”
a manifestare contro le azioni
dei propri rappresentanti.

 ITALIA
 ITALIA

 Nana B Agyei
Allarme epidemia di virus respiratorio in neonati, ospedali italiani pieni
Si chiama “virus respiratorio sinciziale”
e sta colpendo i neonati
in tutta Italia:
i reparti pediatrici
e le terapie intensive degli ospedali
sono strapieni per polmoniti
e infezioni ai bronchi.

Al Policlinico Umberto I di Roma
ci sono 10 ricoveri,
di cui 2 neonati in terapia intensiva
con appena un mese di vita.

Ma la situazione è simile
anche nelle altre regioni italiane,
come a Padova,
dove i piccoli ricoverati sono 16,
di cui 4 intubati in rianimazione.

“L’epidemia è arrivata
con 2 mesi di anticipo”,
spiega Fabio Midulla,
presidente della Società italiana
per le malattie respiratorie infantili (Simri),
professore ordinario di Pediatria
e medico al Policlinico romano.

Midulla spiega inoltre
che l’attacco anticipato del virus
era prevedibile
“perché per un anno e mezzo
il virus non ha circolato,
grazie alle misure anti-Covid,
come il lavaggio delle mani,
le mascherine
e il distanziamento sociale.
Ma adesso, con l’uscita
dalle misure restrittive antipandemiche,
i fratellini più grandi
sono tornati all’asilo o a scuola,
e con una popolazione senza anticorpi
il virus ha cominciato a circolare,
in forme gravi nei piccolissimi”.

 TECNOLOGIA
 TECNOLOGIA

Allarme Green pass: sottratte chiavi per generare i codici
Primi problemi di sicurezza per il Green pass:
alcune chiavi sarebbero state rubate
per pubblicare online
programmi che servirebbero
a generare certificati falsi.

Da una prima analisi,
le chiavi rubate sono quelle
che servono a firmare i Green pass:
si tratterebbe di una specie di timbro
che valida i documenti.

Sono già stati presi provvedimenti
per annullare i pass creati
con quelle chiavi;
la soluzione a questo problema
potrebbe essere una inversione
di quelle chiavi
che invaliderebbe tutti i pass generati,
e una loro ‘ritimbrazione’.

L’emergenza coinvolge tutta l’Ue,
sono previste una serie di riunioni tecniche
per capire la situazione,
dato che ancora non si sa
quanti codici sono stati sottratti
e quali paesi riguardi.

La società di IT italiana
che fornisce i codici
per generare i certificati verdi (Sogei),
ha comunicato di non aver subito
nessun attacco informatico.

Uno dei pass falsi,
che però è risultato valido
al controllo con l’app ‘Verifica C19’,
era intestato a Adolf Hitler,
nato il 1 gennaio 1900.
La foto di questa certificazione
ha fatto il giro di Twitter
e di alcuni siti specializzati.
Adesso questo certificato
non è più valido.

 ITALIA
 ITALIA

Maltempo in Sicilia, si attende un ciclone tropicale
Dopo l’uragano che si è abbattuto martedì
a Catania,
l’allerta è massima nella città
per una nuova perturbazione
causata dal ciclone “Medicane”.

Il termine deriva dalla fusione
di MEDIterranean e hurriCANE,
cioè uragano del Mediterraneo,
poiché le caratteristiche della struttura atmosferica
ricordano le formazioni sugli oceani.

La città è quasi deserta
e si stanno completando le ultime “barricate”
con sacchi di sabbia e tavole
per proteggere vetrine e negozi.

Scuole e uffici pubblici
rimarranno chiusi,
così come bar e ristoranti.

Il maltempo dei giorni precedenti
ha causato 3 vittime
e ingenti danni alla città
e, per evitare ulteriori gravi danni,
il sindaco ha invitato tutti a restare a casa
e i volontari della protezione civile
sono in preallarme.

gds.it

gds.it
 CULTURA & SOCIETA’
 CULTURA & SOCIETA’

 Anthony Quintano
Facebook cambia nome e diventa Meta
La compagnia di Mark Zuckerberg
cambia nome
e diventa “Meta”.

Le applicazioni del gruppo,
Facebook, Instagram
e WhatsApp,
non cambieranno nome
ma entreranno a far parte
di un universo multimediale
chiamato “Metaverso”.

Secondo Zuckerberg,
l’utente “sarà nell’esperienza,
non si limiterà ad osservare.”

Nel Metaverso
sarà infatti possibile
essere rappresentati
dal proprio avatar virtuale
e, grazie a una nuova tecnologia,
“essere in grado di teletrasportarsi
come un ologramma
per essere in ufficio
senza viaggiare,
a un concerto con gli amici
oppure nel soggiorno dei vostri genitori”.

Zuckerberg ha anche assicurato che Meta,
che deriva dal greco
e significa “oltre”,
sarà anche sicuro e inclusivo.

Il Metaverso sarà quindi
una nuova tecnologia
costruita intorno all’utente
che offrirà alle persone
una maggiore possibilità di contatto.

Dopo il suo discorso,
il titolo Facebook ha registrato
un guadagno dell’1,5% in borsa.

 SPORT
 SPORT

 Dailyausfootball
Calciatore australiano fa coming out
Josh Cavallo, calciatore australiano
dell’Adelaide United,
ha fatto coming out
con un post sui social.

“Sono un calciatore e sono gay.
Sono stanco di dare il massimo
e vivere questa doppia vita.”
Queste le parole del calciatore
che poche ore dopo il suo post
è apparso in un video
pubblicato dalla sua società
in cui racconta la sua esperienza.

Cavallo ha dichiarato
che spera di ispirare altri calciatori
a essere se stessi.

A Cavallo sono arrivati
messaggi di sostegno
da parte di calciatori
come Piqué e Griezmann.

Cavallo è diventato il primo
calciatore professionista in attività
a fare coming out.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

New York raggiunge l’immunità di gregge
Dalla Grande Mela arriva
un segnale di speranza.
New York ha raggiunto
l’immunità di gregge.
Il 70% della popolazione
compresa tra i 18 anni a salire,
ha ricevuto almeno una dose
del vaccino anti-Covid.

Un risultato molto importante
per il Paese più colpito dalla pandemia.
L’immunità di gregge
è quel fenomeno per cui,
una volta raggiunto un livello sufficiente
di copertura vaccinale,
anche in non vaccinati
possono considerarsi al sicuro,
poiché grazie alla vaccinazione
della maggior parte della popolazione
la diffusione della malattia
è arrestata o ristretta.

Con l’immunità di gregge
non ci sarà più l’obbligo
di indossare la mascherina:
sarà infatti a discrezione
dei gestori di luoghi pubblici
(come palestre, negozi,
ristoranti…)
decidere se farla indossare o meno.

Le persone che non sono ancora vaccinate
dovranno continuare a rispettare
il distanziamento sociale
e indossare il dispositivo.

Adesso lo sforzo delle autorità sanitarie
si concentrerà verso quelle zone della città
in cui persiste
una forte avversità alla vaccinazione.

 ITALIA
 ITALIA

 Stastny

Novara, sindacalista investito durante manifestazione
Durante una manifestazione
per i diritti dei lavoratori
davanti a un magazzino
del supermercato Lidl,
un uomo è stato investito e ucciso
da un camion
intento a forzare il presidio.

Adil, di 37 anni
di origini marocchine,
coordinatore del sindacato
Si Cobas per Novara,
ha perso la vita
la mattina del 18 giugno
dopo essere travolto
e trascinato dal veicolo
a Biandrate,
in provincia di Novara.

Secondo le prime testimonianze,
lo scontro sarebbe stato causato
da un divario
tra il camionista e i manifestanti.
In seguito all’incidente,
l’autista del camion sarebbe fuggito,
solo per essere fermato dai carabinieri
in autostrada.

ESTERI
ESTERI

 AscendedAnathema

Usa, Corte Suprema rigetta ricorso contro l’Obamacare
La Corte Suprema americana
ha respinto un ricorso
presentato da 17 stati dell’unione
contro l’Affordable Care Act,
anche noto con il nome di Obamacare,
con sette voti favorevoli
e due contrari.

Il ricorso era sostenuto
dall’amministrazione dell’ex-Presidente,
ed è stato presentato alla camera
dal partito Repubblicano.
Il ricorso,
capace di mettere a rischio
i servizi sanitari
per oltre 20 milioni di americani,
si concentrava soprattutto
sul “mandato individuale” dell’Affordable Care Act.

Infatti, la legge
imporrebbe ai cittadini americani
di iscriversi al servizio
oppure di pagare una multa.
Secondo le deliberazioni della Corte Suprema,
l’imposizione non risulterebbe
in conflitto con la Costituzione,
e meriterebbe dunque
di rimanere in vigore.

 ITALIA
 ITALIA

 sv1ambo

Napoli, rubano ambulanza per soccorrere una parente
A Napoli due uomini
hanno rubato un’ambulanza
per soccorrere personalmente
una parente.

I ladri,
dopo aver saputo
che una loro parente
si trovava in gravi condizioni,
si sono recati
nella sede della Croce Rossa
e hanno preso il mezzo
con la forza.

Gli operatori sanitari
sono stati minacciati e percossi
per ottenere
le chiavi del mezzo.

Una volta giunti sul posto, però,
i due ladri non hanno trovato
la donna:
era già stata soccorsa
e trasportata in ospedale.

Gli uomini hanno quindi
abbandonato il mezzo rubato
e sono scappati.

Sono stati rintracciati poco dopo
dalla polizia,
che li ha riconosciuti
esaminando i filmati
delle telecamere di sicurezza
della Croce Rossa.

Il presidente della Croce Rossa di Napoli
ha commentato così l’accaduto:
“Il rispetto delle regole,
in certi quartieri,
è una chimera.
Siamo spaventati
ma anche molto stanchi
di questi comportamenti”.

 TECNOLOGIA
 TECNOLOGIA

Astronauti cinesi partiti per la stazione spaziale
Sono partiti
i primi astronauti cinesi
per la nuova stazione spaziale cinese.

Gli astronauti si sono sottoposti
a un addestramento
di oltre 6000 ore
per quello che è il viaggio più lungo
con equipaggio
per il paese.

I 3 sono a bordo
della navicella Shenzhou-12,
sorretta dal razzo Long March-2F,
diretti alla stazione Tiangong,
in un viaggio che durerà 3 mesi
e sarà trasmesso in diretta
sulla tv di stato.

E’ la prima missione cinese
eseguita con equipaggio
da quasi 5 anni.

Per questo motivo
rappresenta una questione
di enorme prestigio
per la Cina.

AMBIENTE
AMBIENTE

Maremma, Ogliastra e Cilento, le migliori spiagge italiane
Legambiente e Touring Club Italiano
hanno presentato “la Guida Blu 2021”
che assegna le “Vele”
alle spiagge più belle e sostenibili
della penisola italiana.
La guida raccoglie
le migliori zone balneari.

La valutazione si basa
sui dati raccolti da Legambiente
che considerano
la qualità ambientale e ricettiva.
Il voto va da “Cinque Vele”,
per le migliori località,
a “Una Vela” per i territori
che raggiungono la sufficienza.

La Sardegna è la regione più premiata
con ben 6 aree a Cinque Vele:
le terre della Baronia di Posada,
la Gallura costiera,
l’area di Baunei sulla costa est,
il litorale di Chia a sud,
l’area marina protetta
della Penisola del Sinis
e il litorale della Planargia
sulla costa ovest.

Anche Toscana, Puglia,
Campania e Sicilia
ricevono importanti riconoscimenti.
La Toscana per la Maremma
e l’isola di Capraia.
La Puglia per le isole Tremiti.
La Sicilia per le isole
di Pantelleria e Salina,
mentre in Campania
sono premiate le aree salernitane
del Cilento antico e della Costa del Mito.
La Liguria è premiata per le Cinque Terre,
la Basilicata per la Costa di Maratea.

I più bei laghi italiani, invece,
sono in Trentino-Alto Adige,
Toscana, Piemonte e Veneto.

 SPORT
 SPORT

Europei di calcio: Italia agli ottavi
La nazionale di calcio dell’Italia
si è qualificata per gli ottavi
con un turno d’anticipo
grazie al successo
contro la Svizzera.

Gli azzurri hanno infatti
battuto gli elvetici
col punteggio di 3-0
nella seconda partita del girone.

Ad aprire le marcature
è stato al 26’ Locatelli
che ha poi raddoppiato
all’inizio della ripresa.

Nel finale il definitivo 3-0
firmato da Immobile.
Per l’Italia anche
un gol annullato a Chiellini
per un tocco di mano.

L’Italia si trova così
in testa al girone
con sei punti
ed è matematicamente agli ottavi.

L’ultima partita contro il Galles
sarà decisiva per decidere
se l’Italia sarà
prima o seconda del girone.

Donations help us pay our writers and editorial staff. Click here to show your support!
Donations
Click here
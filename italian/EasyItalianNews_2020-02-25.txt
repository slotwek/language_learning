Listen online as you read:

 ITALIA
 ITALIA

Coronavirus, aumentano i casi in Lombardia
Numerosi casi di Covid-19 (Coronavirus)
sono stati registrati in Italia.
La maggior parte è localizzata
in Lombardia,
ma alcuni in Veneto,
Emilia-Romagna e Piemonte.

Sono 219 i casi registrati
e 5 i decessi*,
tutte persone anziane
o con patologie pregresse.

Come misura preventiva
sono stati isolati
alcuni comuni lombardi,
le scuole resteranno chiuse
per almeno 7 giorni,
così come teatri, cinema,
bar e pub
dalle 18 alle 6 del mattino.

L’Italia è al terzo posto al mondo
per numero di contagi,
ma gli esperti sottolineano
che il motivo è da ricercarsi
nel maggior numero di test effettuati
anche su pazienti
che presentano solo influenza.

Milano appare svuotata,
vuoti i mezzi pubblici.

Bloccato a Lione un autobus
proveniente dall’Italia,
e a Mauritius è stato negato lo sbarco
agli italiani provenienti
dalle zone a rischio.

*dati aggiornati al 24/2/20
*dati aggiornati al 24/2/20

ESTERI
ESTERI

Jihad torna a minacciare Israele
Continuano i bombardamenti
in Siria
e le minacce tra Siria
e Israele.

La Jihad islamica
è tornata a minacciare Israele
dopo che la notte
tra domenica e lunedì
l’aviazione israeliana
ha colpito diversi obiettivi
tra Gaza e Damasco.

Il portavoce dell’area militare
della jihad islamica
ha affermato che gli attacchi
e la morte di due loro miliziani
non saranno ignorati.

 ITALIA
 ITALIA

Sciacca, bimbo cade da carro di carnevale e muore
A Sciacca,
vicino ad Agrigento,
in occasione dei tradizionali
festeggiamenti per il carnevale
un bambino di 4 anni
ha perso la vita.

Secondo le ricostruzioni,
il padre aveva lasciato
il bambino sul carro
per scattare delle foto
dalla strada.

Quando il carro si è messo in moto, però,
il piccolo ha perso l’equilibrio
ed è caduto,
battendo la testa.

L’ambulanza, già presente
come servizio di vigilanza
per i festeggiamenti,
ha subito portato il bambino
all’ospedale più vicino,
ma non c’è stato niente da fare.

La sindaca di Sciacca,
Francesca Valenti,
ha quindi comunicato la notizia
ai cittadini,
e ha annullato i festeggiamenti
e le sfilate.

palermo.repubblica.it

palermo.repubblica.it
ESTERI
ESTERI

Terrapiattista muore su razzo fai-da-te
In California,
vicino a Barstow,
“Mad” Mike Hughes si è schiantato
con un razzo artigianale,
perdendo la vita
a causa di un problema
al paracadute del mezzo.

Stuntman e progettista
di razzi fai-da-te,
voleva volare
a un’altezza di 1.500 metri
per poter finalmente fotografare
la terra “senza filtri”
e dimostrare così
la validità delle sue teorie
da terrapiattista.

Il razzo, realizzato nel suo giardino,
è stato lanciato
dalla rampa di un camion.
Al momento del rientro, però,
il paracadute,
che avrebbe dovuto frenare
il rientro del modulo,
si è staccato,
lasciando precipitare il veicolo
con il suo pilota.

Hughes era riuscito a finanziare
la costruzione del razzo,
realizzato con 18.000 dollari,
grazie alle donazioni
dei sostenitori della teoria
che la terra è piatta.

ECONOMIA
ECONOMIA

Le imprese italiane pagano le bollette più care d’Europa
In Italia le piccole e medie imprese
pagano le bollette più alte
di tutti i paesi dell’Unione europea.

Questo dato è emerso
dalle analisi
della Confederazione Generale Italiana
dell’Artigianato (CGIA) di Mestre.

Per esempio, il costo medio
dell’energia elettrica
pagato dalle attività produttive italiane
è superiore del 29,6%
a quello dei competitori europei.

Le bollette del gas
superano del 18,5%
quelle degli altri paesi Ue.

Sono saliti anche i costi
dei trasporti ferroviari
e della raccolta dei rifiuti.

Questi rincari mettono a rischio
la competitività delle aziende italiane
sui mercati nazionali ed europei.

La situazione cambia,
ma non migliora di molto,
per le famiglie italiane.
Per loro i costi dei servizi aumentano,
anche se meno
rispetto alle attività produttive:
più 2,6% per i trasporti urbani,
più 3,4% per i servizi postali
e più 5% per l’energia elettrica.

Scendono progressivamente, invece,
i costi domestici
di gas e telefono.

notizie.tiscali.it

notizie.tiscali.it
 CULTURA & SOCIETA’
 CULTURA & SOCIETA’

 Gryffindor

Per la prima volta coppia di donne al ballo delle debuttanti
Per la prima volta
al ballo delle debuttanti a Vienna
ci sarà una coppia
formata da due donne.

Le due amiche hanno inviato
la richiesta di partecipazione
quasi per gioco
e sono state selezionate.

Sophie e Iris hanno dichiarato
“di voler lanciare un segnale
di pari opportunità
per le coppie dello stesso sesso
in una manifestazione
tradizionalmente conservatrice”.

Una delle ragazze indosserà il frac
mentre l’altra avrà il classico abito a meringa.

La madrina del ballo ha dichiarato
che la cosa importante
non è il sesso delle coppie
ma il fatto che sappiano ballare
il valzer finale,
un ballo piuttosto complesso.

 SPORT
 SPORT

 Gartxoak

Rugby sei nazioni: Italia-Scozia 0-17
L’Italia del rugby
ha ancora perso una partita
del Sei Nazioni.

Questa volta è stata la Scozia
a sconfiggere gli azzurri a Roma
con il punteggio di 17 a 0.

Gli scozzesi hanno realizzato 3 mete
mentre l’Italia non ha realizzato
neanche un punto.

È la seconda partita
in questa edizione
che gli azzurri finiscono a zero punti:
non era mai successo prima.

Si è trattata della 25sima
sconfitta consecutiva nel torneo:
l’ultima vittoria a Roma
risale al 2013 contro l’Irlanda.

L’Italia presumibilmente
terminerà il torneo
all’ultimo posto
guadagnandosi il cucchiaio di legno.

Donations help us pay our writers and editorial staff. Click here to show your support!
Donations
Click here
ESTERI
ESTERI

Nigeria: esplosioni il giorno delle elezioni
Le elezioni in Nigeria
si aprono nel terrore.
La mattina delle elezioni,
il 23 Febbraio,
si apre con esplosioni
e colpi di arma da fuoco
a Maiduguri,
capitale dello stato del Borno.
La città è stata attaccata
da sospetti islamisti
e moltissime persone
sono in fuga.

Vi sono stati inoltre
almeno 16 morti
in diverse parti della Nigeria
causati da violenze
sempre collegate alle elezioni.
L’esercito riporta due attacchi
del gruppo terrorista Boko Haram
per impedire le votazioni.

Al voto sono chiamati
oltre 84 milioni di persone,
gran parte dei quali
di età inferiore a 35 anni.

L’attuale presidente nigeriano
è Muhammadu Buhari,
ex generale di 73 anni
che faceva parte
di un governo militare.
La sua elezione, nel 2015,
fu il primo passaggio di potere
da un partito all’altro
avvenuto in Nigeria
in maniera pacifica.
Buhari si è ricandidato.
Oltre a Buhari ci sono altri 15 candidati
alla presidenza.
Il suo rivale più importante
sembra Atiku Abubakar, 71 anni,
del Partito Democratico Popolare
e vicepresidente del governo precedente
a quello di Buhari.

 ITALIA
 ITALIA

Violentata dipendente di un centro massaggi
Un uomo di 46 anni,
italiano, con precedenti penali,
è stato arrestato
dalla Polizia a Como,
per rapina aggravata
e violenza sessuale.

La vittima
è una cittadina cinese.

La donna si trovava sola,
dentro al centro massaggi
in cui lavorava.

Secondo le ricostruzioni
l’uomo avrebbe estratto un coltello
e costretto la donna a consegnargli
il contenuto della cassa.
L’avrebbe poi trascinata con la forza
in una stanza adiacente
costringendola ad avere
un rapporto sessuale.

La donna sarebbe riuscita
a divincolarsi
e a chiamare i soccorsi
da una casa lì vicino.

L’uomo è stato arrestato
poco lontano,
ancora mezzo svestito
e con addosso
oggetti della vittima.

ESTERI
ESTERI

Venezuela, Guaidò a sorpresa sul palco
Il presidente ad interim
del Venezuela,
Juan Guaidò,
è comparso a sorpresa
sul palcoscenico del “Venezuela Aid Live”,
il concerto a favore
degli aiuti umanitari
organizzato da Richard Branson
a Cucuta,
sulla frontiera colombiana
con il Venezuela.

Il concerto si è tenuto
sul versante colombiano
del ponte di Las Tienditas
e ha riscosso un successo
nettamente maggiore
dell’evento organizzato
dal governo di Maduro,
‘Hands Off Venezuela”,
organizzato proprio
sul versante opposto del ponte.

Guaidò si è presentato al concerto
a sorpresa,
comparendo sotto il palco
in compagnia dei presidenti
di Colombia, Paraguay
e Cile.

Oltre 100 mila persone
erano presenti all’evento.
Il presidente è stato
ovviamente riconosciuto
e applaudito dalla folla.

Non si sa ancora come Guaidò,
partito la sera precedente
da Caracas,
sia riuscito ad attraversare
la frontiera.

 ITALIA
 ITALIA

Maltempo al sud: treni in ritardo fino a 13 ore
Il maltempo di sabato al Sud
ha provocato diversi disagi,
in particolare alla linea ferroviaria
dove in alcuni casi
si sono registrati ritardi
fino a 13 ore.

I problemi sono stati causati
dal forte vento
che ha fatto cadere
rami e alberi
sulla linea,
e da un incendio scoppiato
tra Sarpi e Policastro.

Sono stati oltre 3500
gli interventi
dei vigili del fuoco
a causa del maltempo,
in particolare il vento:
500 solo a Roma.

ESTERI
ESTERI

Elezioni in Senegal
In Senegal si vota per l’elezione
del nuovo presidente.
Il presidente attuale, Macky Sall,
è in corsa per un secondo mandato.
Sall è accusato dalle opposizioni
di avere fatto poco
per migliorare la vita
dei senegalesi,
e di avere escluso
dalle liste elettorali
alcuni dei suoi più importanti rivali.
Tra questi l’ex premier Idrissa Seck
e l’ex funzionario del fisco
Ousmane Sonko.

Il Senegal è considerato
uno dei paesi più democratici
dell’area.
Ex colonia francese,
ha mantenuto uno strettissimo legame
con Parigi,
ed è l’unico territorio
a far parte della cosiddetta Françafrique
a non aver mai subìto
un colpo di Stato.

C’è però un altro attore:
la Cina, molto presente
nel continente.
Il Senegal è stato il primo paese
dell’Africa occidentale
ad aderire alla Nuova Via della Seta.
Per premiare il paese,
il governo di Xi Jinping
ha effettuato investimenti diretti
per 1,6 miliardi di dollari.
Cifra che ha reso la Cina
il primo investitore nel paese.

RELIGIONE
RELIGIONE

 Casa Rosada (Argentina Presidency of the Nation)
Papa Francesco: sradicare la piaga degli abusi nella Chiesa
La pedofilia è
“la manifestazione attuale
dello spirito del male”
e il sacerdote che abusa dei bambini
diviene “uno strumento di satana”.

Nella Sala Regia del Vaticano,
alla fine della Messa
che conclude l’incontro planetario
sulla protezione dei minori
e gli abusi pedofili,
Francesco parla
di “crimini abominevoli
che vanno cancellati
dalla faccia della terra”.

Il Pontefice guarda dentro,
ma anche fuori dalla Chiesa:
“Siamo dinanzi a un problema
universale e trasversale
che purtroppo si riscontra
quasi ovunque”.
E aggiunge:
“Dobbiamo essere chiari:
l’universalità di tale piaga,
mentre conferma la sua gravità
nelle nostre società,
non diminuisce la sua mostruosità
all’interno della Chiesa.
La disumanità del fenomeno
a livello mondiale
diventa ancora più grave
e più scandalosa nella Chiesa,
perché in contrasto
con la sua autorità morale
e la sua credibilità etica”.

Conclude poi Bergoglio:
“È giunta l’ora
di affrontare con decisione
il fenomeno
sia all’interno
che all’esterno della Chiesa”.

 CULTURA & SOCIETA’
 CULTURA & SOCIETA’

 Daniel Benavides
Oscar 2019: Green Book miglior film, Malek-Mercury miglior attore
‘Green Book’ di Peter Farrelly,
è la storia dell’amicizia
tra un virtuoso del piano afroamericano
e un italoamericano
che supera i suoi pregiudizi,
e vince l’Oscar 2019
come migliore pellicola.

“Abbiamo fatto questo film
con amore, tenerezza
e rispetto”
ha detto il produttore,
mentre il regista ha aggiunto:
“Questo è un film sull’amore
che supera le differenze”.

Il film si è aggiudicato
anche il premio
per la migliore sceneggiatura
e il miglior attore non protagonista,
precedendo così il favorito ‘Roma’
di Alfonso Cuarón,
che però si è aggiudicato
tre statuette,
tutte e tre importanti.

Previsioni rispettate invece
per gli attori premiati:
Rami Malek, per il Freddy Mercury
di ‘Bohemian Rapsody’,
Mahershala Ali e Regina King,
mentre il premio di miglior attrice
è andato a Olivia Colman
che ha preceduto
la favorita Glenn Close.

Quest’ultima, pur senza nessun Oscar,
è risultata comunque
l’attrice con più nomination,
ben 7.

 SPORT
 SPORT

 Francesco Canu
L’Italia qualificata al mondiale di basket dopo 13 anni
La nazionale italiana maschile
di basket
si è qualificata per il mondiale
che si terrà in Cina
dal 31 agosto al 15 settembre 2019.

Gli azzurri hanno battuto l’Ungheria
per 75 a 41,
e con questo risultato
ottengono una qualificazione
che mancava dal 2006.

L’Italia ha dominato la partita
fin dal primo tempo
grazie soprattutto
alle prestazioni di Della Valle,
Aradori e Gentile.

Per il CT Sacchetti
è la vittoria di tutto il gruppo.
Possibile il ritorno in nazionale
in occasione dei mondiali
di giocatori come
Belinelli e Gallinari
impegnati in NBA.

Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

Iran: rilasciati blogger australiani

Il Ministero degli Esteri australiano
ha annunciato il rilascio
dei due blogger
arrestati 3 mesi fa
in Iran.

La coppia era stata accusata
di spionaggio
per aver effettuato
delle riprese aeree
con un drone
ma essendo sprovvista
degli appositi permessi.

Il ministro Marise Payne
ha riferito
della scarcerazione dei prigionieri,
che sarebbero in “buona salute
e in un buono stato mentale”.

Jolie King e Mark Firkin,
i due blogger,
erano in viaggio
per dimostrare che è possibile viaggiare
anche attraverso quei paesi
ritenuti pericolosi
dalla maggior parte dei turisti.

 ITALIA
 ITALIA

Fermati in questura, uccidono due agenti

Una sparatoria avvenuta
alla questura di Trieste
si è conclusa tragicamente
con l’uccisione di due poliziotti:
Pierluigi Rotta e Matteo Demenego.

A sparare i colpi mortali
è stato il dominicano
Alejandro Augusto Meran.

Lui e il fratello Carlysle Stephan
erano stati arrestati
per il furto di uno scooter.

Quando sono arrivati in questura,
senza manette,
Alejandro Augusto
ha chiesto di andare in bagno.
I due agenti lo hanno atteso
fuori dalla porta.
Appena uscito, il dominicano
si è buttato contro Pierluigi Rotta
riuscendo a portargli via la pistola.
Ha iniziato a sparare
come un pazzo
colpendo mortalmente i due agenti
che gli stavano di fronte.
Poi è riuscito a scappare in strada
e, prima di essere catturato,
ha sparato ancora
decine e decine di colpi.

Una poliziotta testimone dei fatti
ha dichiarato:
“È stato tipo Beirut,
non so quanti colpi sono stati esplosi,
un’infinità.
Quell’uomo sparava a vista”.

ESTERI
ESTERI

Arabia Saudita, sì a donne nell’esercito

Continuano le riforme
in Arabia Saudita.
Le donne potranno ora arruolarsi
come soldatesse semplici
e fare carriera
fino al grado di sergente.

Fino ad ora le donne
potevano ricoprire solo ruoli amministrativi
nell’esercito.
Da febbraio scorso
possono far parte della polizia,
solo in alcuni settori.
Non è ancora chiaro
se potranno combattere,
ma è sicuramente un grande passo avanti.

E’ una misura che fa parte
del programma di riforme “Vision 2030”
lanciato dal principe ereditario
Mohammad Bin Salman
per rilanciare l’economia del regno.

Altra riforma riguarda gli hotel.
Sarà infatti ammesso
che coppie straniere non sposate
dormano insieme negli hotel.
A tutte le coppie, fino ad ora,
era richiesto di mostrare
il certificato di matrimonio,
regola che non verrà più applicata
ai turisti stranieri.

 ITALIA
 ITALIA

Caduti pezzi di soffitto durante la messa a San Pietro

Dei calcinacci si sono staccati
dal soffitto
della Basilica di San Pietro
e sono caduti sul pavimento.

Il fatto è accaduto
mentre Papa Francesco
celebrava Messa
per l’ordinazione
di quattro nuovi vescovi.

La zona a sinistra dell’altare
è stata evacuata
per motivi di sicurezza,
ma non ci sono stati feriti
e niente è stato danneggiato.

Già un anno fa
la stessa cosa era accaduta
nella cappella che ospita
la meravigliosa Pietà di Michelangelo.

Anche nel 1993
ci fu un crollo più esteso
nella cappella di San Sebastiano
e in quella del Sacramento.

Finora, tuttavia,
non è mai scattato
un vero allarme,
perché le autorità
non hanno mai ritenuto che si trattasse
di una situazione realmente pericolosa.

roma.fanpage.it
roma.corriere.it
roma.fanpage.it

roma.corriere.it
ESTERI
ESTERI

 R. M. Calamar

Cinque elefanti morti in una riserva naturale per salvare un cucciolo

In Thailandia,
in una riserva naturale,
sei elefanti sono morti:
un cucciolo e cinque esemplari adulti.

Il piccolo cucciolo era caduto in acqua
nei pressi di una cascata
e gli altri elefanti adulti
sono entrati in acqua
per tentare di salvarlo.
Solo due di questi,
tra cui la madre del piccolo,
sono stati salvati
dai ranger della riserva
ma si trovano in stato di shock.

Non è la prima volta
che intorno a quella cascata
si verificano incidenti
con elefanti:
un episodio simile
era infatti già accaduto
nel 1992.

ECONOMIA
ECONOMIA

Paypal si ritira da Libra

PayPal si è ritirata
dal gruppo di società
al lavoro per lanciare Libra,
la nuova rete di pagamento globale
di Facebook
che si basa su criptovaluta.

Secondo un portavoce della società,
la compagnia continuerà
a sostenere le ambizioni
di questo progetto,
e non esclude
un possibile investimento futuro.

Il progetto di Libra
dovrebbe dare vita
nel 2020
a un programma di moneta virtuale.
Girano voci secondo cui
anche Mastercard e Visa
starebbero pensando di rinunciare.

Tutto ciò è legato
alle dure restrizioni
imposte dai governi in Europa
e negli Stati Uniti.
C’è una forte preoccupazione
per l’impatto che Libra avrebbe
sulla stabilità finanziaria globale,
poiché ci si rivolgerebbe
a tutti gli utenti
che utilizzano Facebook,
cioè 2 miliardi di persone.

 SPORT
 SPORT

 Nicolò Riccardi

Mondiali di ginnastica artistica: azzurre in finale e a Tokyo 2020

Le Fate,
così vengono chiamate
le ragazze della ginnastica artistica,
si sono qualificate
per la finale a squadre
ai mondiali in corso
in Germania.

Le azzurre sono infatti riuscite
a essere tra le prime otto squadre
garantendosi un posto
nella finale in programma per oggi,
martedì 8 ottobre.

Questo risultato ha permesso loro
di ottenere anche il pass olimpico
per Tokyo 2020.

Le Fate hanno realizzato buoni punteggi
in particolare al volteggio
e alle parallele asimmetriche.
L’unica rotazione andata male
è stata quella alla trave
caratterizzata da tre cadute.

sport.sky.it

sport.sky.it

 SPORT
 SPORT

Serie A: 2-1 all’Inter, la Juve in vetta

La Juventus sconfigge l’Inter
per 2-1
e guadagna
il primo posto in classifica.

La partita entra subito nel vivo
con un gol di Dybala
a soli 4 minuti
dal fischio di inizio.

L’Inter riesce subito a recuperare
con un rigore
messo a segno da Martinez
al 18esimo minuto,
e tiene testa agli avversari.

2 ottime occasioni
anche per Cristiano Ronaldo
che tuttavia colpisce la traversa
o trova una conclusione
fuori dallo specchio della porta.

Sarà Gonzalo Higuain,
entrato a metà del primo tempo,
a segnare il gol decisivo.

Al minuto 80
il secondo gol della Juve
chiude la partita
regalando la testa della classifica
ai bianconeri.

Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA

 Rsa

Deraglia treno AV Milano-Salerno, 2 i morti
Il treno alta velocità
Mlano-Salerno
giovedì 6 febbraio
è deragliato dai binari
all’altezza di Casal Pusterlengo,
in prossimità
della città di Lodi.

In seguito al deragliamento,
alcune delle vetture
si sono ribaltate,
ed è stato necessario
l’intervento dei vigili del fuoco
per estrarre i passeggeri
dalle lamiere del Frecciarossa.

Le vittime dell’incidente
sono i due macchinisti del treno,
mentre i feriti
si aggirano attorno alla trentina:
due i codici gialli,
e 25 i verdi,
trasferiti presso gli ospedali della zona.

La causa del deragliamento,
ancora ignota
ma in corso di accertamento,
si pensa possa essere connessa
a dei lavori di manutenzione
in atto sul percorso.

La circolazione dei treni
sulla linea AV Milano-Bologna
è temporaneamente sospesa,
e il traffico è stato indirizzato
sulla Milano-Piacenza,
con conseguenti ritardi.

ESTERI
ESTERI

 Aero Icarus

Turchia, aereo esce di pista a Istanbul e si spezza
Un aereo della compagnia
Pegasus Airlines
è uscito di pista
durante l’atterraggio
all’aeroporto Sabiha Gokcen
di Istanbul.

L’aereo, proveniente da Smirne,
si è spezzato
in 3 parti.

Dopo l’incidente
ha anche preso fuoco,
ma l’incendio
è stato subito domato.

3 persone hanno perso la vita
e oltre 150
sono rimaste ferite.

La procura ha aperto un’inchiesta
per verificare se l’incidente
sia stato causato
da un errore umano
o da un problema tecnico.

Secondo le prime ipotesi
l’atterraggio
sarebbe stato reso difficoltoso
dalle condizioni climatiche critiche,
con pioggia e forti venti.

Lo scalo è stato quindi
chiuso al traffico
e i voli dirottati
sull’aeroporto principale
di Istanbul.

 ITALIA
 ITALIA

 Mstyslav Chernov

Stefano Cucchi, morto per lesioni da pestaggio
Il caso Cucchi
è arrivato finalmente
alla conclusione.

Il primo importante traguardo
è stato raggiunto il 14 novembre,
dopo 10 anni dalla morte
del giovane geometra romano.

La storica sentenza
ha condannato a 12 anni
i carabinieri Alessio Di Bernardo
e Raffaele D’Alessandro,
con l’accusa di omicidio preterintenzionale,
e per falso
il maresciallo Roberto Mandolini
e Francesco Tedesco.

In questi giorni i giudici
della Corte d’Assise di Roma
hanno dichiarato che Stefano Cucchi
è stato ucciso dalle lesioni
provocate dalle botte
ricevute in caserma
la notte del suo arresto.

Quindi la tesi che Cucchi
sia morto per un attacco di epilessia,
sostenuta dalla difesa,
è stata definitivamente smentita.

ESTERI
ESTERI

Stati Uniti, Trump assolto dall’impeachment
Il presidente degli Stati Uniti
è stato assolto
dalle accuse di abuso di potere
e di ostruzione al Congresso
da parte del Senato americano.

Quando le due accuse
contro Donald Trump
sono state messe al voto in Congresso,
la maggioranza si è schierata a favore
della sua assoluzione.

Per quanto riguarda l’articolo 1,
concernente l’abuso di potere,
i voti favorevoli
sono stati 52,
contro 48 contrari,
tra cui anche Mitt Romney,
il candidato repubblicano
alle elezioni presidenziali del 2012,
che ha dichiarato il presidente
“colpevole di un terribile abuso
della fiducia del pubblico”.

Il secondo articolo
costituente l’impeachment,
a proposito della colpa
di ostruzione al Congresso,
ha ricevuto 53 voti a favore
contro 47 contrari.

Brad Pascale,
il manager dietro alla campagna elettorale
del Presidente,
era sicuro di un’assoluzione,
e ha dichiarato
che “i democratici fannulloni
sanno che non possono battere Trump,
quindi volevano l’impeachment”.

RELIGIONE
RELIGIONE

 Roberto Stuckert Filho / PR Agência Brasil

Il papa congeda padre Georg
Secondo il quotidiano tedesco
“Die Tagepost”,
papa Francesco
avrebbe deciso di congedare
padre Georg.

Monsignor Georg Gaenswein
è attualmente prefetto
della Casa Pontificia
e segretario privato del papa emerito.

Secondo la stampa tedesca
questo congedo a tempo indeterminato
è legato ai problemi
collegati al libro del cardinale Robert Sarah
sul celibato dei preti
scritto con Benedetto XVI.

Il Vaticano ha però spiegato
che l’assenza di padre Georg
ad alcune udienze del papa
avvenute nelle ultime settimane
è dovuta solo “a ordinaria redistribuzione
dei vari impegni e funzioni
del Prefetto della Casa Pontificia”.

 CULTURA & SOCIETA’
 CULTURA & SOCIETA’

 Nick Step

Il monologo contro la violenza sulle donne di Rula Jebreal a Sanremo
Come ogni anno dal 1951
nella città ligure di Sanremo
in Italia si tiene
il “Festival della Canzone Italiana”,
più noto come “Festival di Sanremo”.

Si tratta di una gara musicale
tra artisti italiani contemporanei
che per tre giorni a febbraio
tiene milioni di telespettatori
incollati alla televisione,
grazie anche alla presenza
di ospiti rilevanti.

Protagoniste di “Sanremo 2020”
sono state le donne
e, naturalmente, la musica:
due temi che la giornalista italo-istraeliana Rula Jebreal
ha saputo unificare
con grande potenza di linguaggio
durante la prima serata
di martedì 4 febbraio.

Di fronte a due leggii
e a un pubblico commosso
la giornalista ha confrontato
le parole della violenza sulle donne
a quelle della musica,
raccontando la storia di sua madre,
morta suicida dopo aver subito violenze.

Alla fine del monologo
Rula Jebreal ha invitato tutti
a sentirsi liberi di domandarsi
“Com’era vestita la Jebreal?”
ma di non chiedere mai più
a una donna che è stata stuprata:
“Com’era vestita, lei, quella notte?”

 CULTURA & SOCIETA’
 CULTURA & SOCIETA’

Morto a 103 anni l’attore Kirk Douglas
E’ morto
all’età di 103 anni
l’attore Kirk Douglas.

Lo comunica
il figlio Michael
attraverso il suo profilo Twitter:
“È con immensa tristezza
che io e i miei fratelli
dobbiamo annunciare
che Kirk Douglas
ci ha lasciato a 103 anni”.

Nato Issur Danielovitch Demsky,
figlio di immigrati ebrei bielorussi,
ha partecipato come attore
o produttore
ad oltre 70 film.

Tra questi “L’asso nella manica”,
“Brama di vivere”
e “Spartacus”,
o l’iconico “Orizzonti di gloria”,
diretto da un giovane Kubrick.

Douglas era famoso
per il suo fisico imponente
e per il suo carattere forte,
che lo ha portato spesso
ad avere forti contrasti
dentro e fuori dal set.

Impegnato anche nel sociale
era un filantropo,
aveva fondato infatti
un centro per i senza tetto,
e ha sempre lottato
contro ogni forma di razzismo.

Donations help us pay our writers and editorial staff. Click here to show your support!
Donations
Click here
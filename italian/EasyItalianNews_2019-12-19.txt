Listen online as you read: 

ESTERI
ESTERI

 DC

Sciopero Francia, sabotata la rete elettrica
Continua lo sciopero in Francia
contro la riforma delle pensioni.

Secondo un primo conteggio
diffuso dalla stampa francese,
oltre 650mila manifestanti
sono scesi in piazza,
anche se, secondo i sindacati,
sono almeno i triplo.
Solo a Parigi hanno manifestato
350mila persone.

Al tredicesimo giorno di sciopero,
guidato dai ferrovieri della Sncf
e dai dipendenti della metropolitana parigina,
hanno aderito
altre categorie socio-professionali.

A incrociare le braccia ora
sono anche vigili del fuoco,
insegnanti, personale medico-sanitario
e autotrasportatori,
sostenuti da studenti universitari.

I sindacati hanno aumentato
il livello dello scontro,
adottando metodi preoccupanti,
come l’interruzione dell’erogazione
dell’energia elettrica.
“Black out volontari legati alle pensioni”
che hanno lasciato senza luce
90 mila famiglie.

La Cgt ha avvertito
che potrebbero esserci tagli
“ancora più massicci”
mettendo a rischio anche il Natale.

Il governo per ora non cede.
Tra mercoledì e giovedì
il premier Edouard Philippe
si siederà nuovamente al tavolo
dei principali partner sociali
per tentare di risolvere la crisi
prima di Natale.

ESTERI
ESTERI

Panama: sparatoria in carcere, 12 morti
12 persone sono rimaste uccise
durante una sparatoria
nel carcere di La Joyita,
a Panama.

A dare l’allarme
sono stati gli stessi detenuti,
dopo aver sentito
i primi spari.

La polizia ha quindi
fatto irruzione
nei padiglioni 11 e 14,
dove è avvenuta la sparatoria.

Dopo aver ripreso il controllo
della prigione,
gli agenti hanno sequestrato
diverse armi da fuoco.

Il Presidente della Repubblica,
Laurentino Cortizo,
ha commentato:
“La presenza di armi nel carcere
è una cosa grave”.

Ha poi aggiunto
che saranno eseguiti dei controlli
per determinare
eventuali responsabilità
in merito all’accaduto.

 ITALIA
 ITALIA

Istat: più persone lasciano l’Italia, migranti in arrivo in calo
L’Istat, l’Istituto italiano di statistica,
ha pubblicato il suo rapporto
sulla migrazione
da e verso l’Italia.

Sono in aumento le persone
che si trasferiscono all’estero
per cercare lavoro:
più di 100.000 mila nel 2018
che porta a circa 816.000
il totale di emigrati nel decennio.

In media sono persone istruite
di circa 30 anni
a lasciare l’Italia,
la meta preferita è il Regno Unito
e la regione con più partenze
è stata la Lombardia.

Nel 2018 sono diminuite, invece,
le iscrizioni di cittadini
provenienti dall’estero,
con un -3,2% sul totale.

In netto calo,
seppur sempre consistenti,
le migrazioni provenienti
da paesi africani.

ESTERI
ESTERI

Ambasciatore Usa a Kiev lascia incarico
Bill Taylor,
l’ambasciatore Usa ad interim
in Ucraina,
lascerà il suo incarico.

Secondo la stampa, infatti,
Taylor non cercherà
di essere riconfermato
per il suo incarico a Kiev.

Dal primo gennaio, quindi,
lascerà il posto
che aveva ricoperto
per sostituire Marie Yovanovitch,
la quale era stata allontanata
proprio da Donald Trump.

Bill Taylor è uno dei testimoni
più importanti
nel processo per l’impeachment
di Trump.

AMBIENTE
AMBIENTE

Conferenza sul clima: un fallimento
La COP25,
il vertice mondiale sul clima,
si è conclusa domenica 15 dicembre a Madrid.
Hanno partecipato più di 190 paesi.

All’ordine del giorno
c’era la soluzione
di alcuni punti in sospeso
dell’Accordo di Parigi.

Secondo l’articolo 6 di quell’Accordo
i paesi che inquinano poco
possono “cedere”
la loro quota in meno di gas serra
ai paesi che invece ne emettono
più della soglia permessa.

Secondo questo meccanismo,
la transizione verso l’abbassamento globale
dei livelli di gas inquinante
sarebbe più facilmente raggiungibile.

Ma gli obiettivi più ambiziosi
che l’Accordo di Parigi contiene
non sono stati nemmeno discussi,
anzi bisognerà aspettare
la COP26 di Glasgow nel 2020.

Da una parte i Paesi sviluppati
non vogliono cedere i loro privilegi
a quelli più in difficoltà,
dall’altra i Paesi in via di sviluppo
chiedono maggiori tutele economiche
per avviare la transizione
verso la sostenibilità ambientale.

Ma è mancata la volontà
di affrontare questi
e altri punti importanti,
come le regole sul consumo di carbonio
o gli aiuti economici
alle nazioni che subiscono
le più pesanti conseguenze
del riscaldamento globale.

RELIGIONE
RELIGIONE

Papa Francesco compie 83 anni
Il 17 Dicembre Papa Francesco
ha compiuto 83 anni.

Argentino di origini italiane,
nasce a Buenos Aires nel 1936.
Il padre è piemontese
e la mamma è ligure.

Dopo il diploma,
Jorge Mario Bergoglio entra in seminario.
Completa gli studi umanistici in Cile
e, rientrato in Argentina,
si laurea in filosofia.

Il 13 dicembre 1969,
50 anni fa,
è ordinato sacerdote
dall’arcivescovo Ramón José Castellano.

Il 20 maggio 1992
Giovanni Paolo II lo nomina vescovo
titolare di Auca
e ausiliare di Buenos Aires.

Viene eletto Sommo Pontefice
il 13 marzo 2013.
È un Papa noto per uno stile di vita
essenziale e generoso.

Il Time, Rolling Stones
e The Advocate,
la storica rivista
della comunità gay statunitense,
gli hanno dedicato la copertina
di “persona dell’anno”.

 CULTURA & SOCIETA’
 CULTURA & SOCIETA’

Esce il “Pinocchio” di Matteo Garrone al cinema
Dal 19 dicembre
uscirà nelle sale italiane
il film “Pinocchio”
di Matteo Garrone,
tratto dall’omonimo e celeberrimo romanzo
di Carlo Collodi.

Su una rivista d’arte
si dice che “questo ‘Pinocchio’
ha il compito di fare riscoprire
una storia italiana
che fa parte della nostra memoria
e che va rispolverata
per le nuove generazioni”.

Di fronte a una sfida così grande,
il regista italiano
ha deciso di proporre
una versione in stile
“Animali fantastici” della Rowling.

La cura estetica e tecnica
sono certamente da Oscar,
e un vero e proprio premio Oscar
è Roberto Benigni,
che interpreta Geppetto,
il padre falegname
che crea il figlio burattino.

Nel cast figurano
i migliori attori comici italiani,
tra cui il grande Gigi Proietti,
nel ruolo di Mangiafuoco.

È un film pensato per grandi e piccini,
non a caso in uscita
durante le festività natalizie.

youtu.be

youtu.be
 SPORT
 SPORT

 PascalMondragon

Polemiche per la campagna antirazzismo della serie A
La campagna contro il razzismo
della Lega Calcio Serie A
ha suscitato molte polemiche.

La campagna utilizza tre quadri
raffiguranti scimmie
dell’artista Fugazzotto,
che usa spesso le scimmie
nelle sue opere.

Fugazzotto ha postato l’opera
su Instagram commentando:
“Perché non smettere di censurare
la parola scimmia nel calcio
ma rigirare il concetto
e affermare che alla fine
siamo tutti scimmie?”

La campagna ha suscitato
polemiche e critiche.
Tra i primi a dissociarsi
le società calcio di Roma e Milan.

La notizia ha fatto il giro del mondo
suscitando critiche
come quella del Ceo dell’agenzia
che cura gli interessi
ad esempio di Romelo Lukaku:
“Ogni volta che la Serie A
apre bocca sul razzismo
peggiora le cose,
quell’opera è una vergogna”.

Donations help us pay our writers and editorial staff. Click here to show your support!
Donations
Click here
ESTERI
ESTERI

Il tifone Hagibis in Giappone: rischio contaminazione nucleare
In giapponese la parola “Hagibis”
significa “veloce”, “fulmineo”.
Così è stato chiamato il tifone
che ha colpito il Giappone
e che è stato valutato
come “il più devastante
degli ultimi 60 anni”.

Le raffiche di vento
hanno raggiunto i 216 km orari.
Il bilancio delle vittime,
secondo i media nipponici
è di circa 35 morti
e 20 dispersi.

Ora la furia atmosferica
ha abbandonato il paese,
ma ha lasciato dietro di sé
tanta devastazione,
e anche un possibile rischio.
Nella centrale di Fukushima,
che fu colpita nel 2011
dal disastro nucleare,
alcuni contenitori di rifiuti radioattivi
sono stati spazzati via
e trascinati nelle acque fluviali.

Le autorità hanno fatto scattare l’allarme
di una possibile contaminazione
e si attendono i risultati delle analisi
per accertarsi della possibilità
o dell’inesistenza del contagio.

ESTERI
ESTERI

Raid turchi su Usa per errore
Secondo il Newsweek,
le forze turche,
che al momento sono impegnate
in un’offensiva contro i curdi
nel nord della Siria,
hanno bombardato per errore
dei soldati americani
presenti sul territorio.

Le forze speciali americane
stavano operando
sulla collina di Mashtenour,
nella città di Kobane,
quando sono stati raggiunti
dai colpi di artiglieria
sparati dalle postazioni turche.

La notizia è stata confermata
anche dall’emittente Al Arabiya,
che riferisce del ferimento
di soldati americani
e francesi.

Quest’ultimo avvenimento
si va ad aggiungere
al sentimento di condanna
da parte della comunità internazionale
per l’offensiva nel nord-est della Siria.

ESTERI
ESTERI

 Agencia de Noticias ANDES

Ecuador, annunciata fine delle proteste
Il presidente ecuadoriano,
Lenin Moreno,
ha deciso di annullare
il decreto esecutivo
che prevedeva
la totale eliminazione
dei sussidi per il carburante.

Dopo 12 giorni di proteste,
scatenate dall’annuncio
delle misure di austerità
da parte del governo,
i rappresentanti
dei gruppi sociali
impegnati nella protesta
e il presidente Moreno
hanno raggiunto finalmente un accordo.

Lo ha annunciato
lo stesso Moreno
con un comunicato.

Sarà quindi creata
una commissione
alla quale parteciperanno
i rappresentanti del governo
e i leader dei manifestanti
per concordare dei nuovi interventi
per la politica economica
del paese.

tg.la7.it

tg.la7.it
 ITALIA
 ITALIA

Meno reati e più truffe in Italia
Secondo l’Indice di Criminalità,
elaborato tramite i dati
del dipartimento della Pubblica Sicurezza
del Ministero dell’Interno,
il numero di crimini denunciati
quest’anno in Italia
è sceso del 2.4%
rispetto all’anno scorso.

Tra i crimini in crescita, invece,
si notano le truffe
e le frodi informatiche,
oltre allo spaccio di stupefacenti.

La maglia nera nel 2018
spetta a Milano,
con 7017 denunce
ogni 100mila abitanti.

A seguire troviamo
Rimini e Firenze.

Tra i territori
meno esposti alla criminalità
ci sono Oristano,
Pordenone e Benevento.

Sebbene Milano sia prima
nella classifica generale,
Roma si assicura il primato
nello spaccio di droga,
questo è infatti aumentato
del 10,9%.

ESTERI
ESTERI

 Infrogmation of New Orleans

New Orleans, crolla hotel
In Louisiana, negli Stati Uniti,
è avvenuto un tragico incidente:
un edificio in costruzione
è crollato improvvisamente
durante dei lavori.

La struttura si trova in Canal Street
e avrebbe dovuto ospitare
il nuovo hotel della catena
“Hard Rock”.
Il crollo, parziale,
ha coinvolto varie persone,
comportando il ferimento
di almeno 13 persone
e la morte di una persona.

Immediato l’intervento dei vigili del fuoco,
che hanno invitato la cittadinanza
a mantenersi lontana
dalla struttura.
Una gru infatti,
è ancora instabile
e potrebbe crollare
da un momento all’altro.

Continuano le ricerche
di altre persone
che potrebbero essere all’interno.

L’apertura dell’hotel
era prevista per questa primavera.

 CULTURA & SOCIETA’
 CULTURA & SOCIETA’

Nobel per la pace al premier etiope Abiy Ahmed Ali
La giuria del premio Nobel
ha espresso fiducia verso il futuro:
Abiy Ahmed Ali,
il primo ministro etiope in carica
dalla primavera del 2018,
ha solo 43 anni
e ha appena cominciato
il suo lavoro di garante della pace
nella lunga storia del conflitto
tra Etiopia ed Eritrea
che durava da 20 anni.

Oltre a questo,
il giovane premier
ha anche avviato importanti riforme:
ha liberato i prigionieri politici,
ha dato spazio in parlamento
ai partiti di opposizione,
ha abolito la censura,
e ha “dichiarato guerra”
contro la corruzione.

Sono risultati eccezionali
non solo per l’Africa,
ma per il mondo intero.
Ma secondo Amnesty International
la strada verso la pace
e la non violenza
è ancora lunga
e piena di ostacoli:
infatti la battaglia per i diritti umani
contro i conflitti etnici
e contro il terrorismo
come strumento di repressione
è ancora quasi tutta da combattere.

 SPORT
 SPORT

 Liondartois

Italia qualificata a Euro 2020
La nazionale italiana di calcio
si è qualificata ai prossimi europei.
La qualifica matematica
è arrivata dopo la vittoria per 2-0
contro la Grecia.

Gli azzurri nel primo tempo
hanno faticato a trovare dei varchi
e infatti all’intervallo
la partita era bloccata sullo 0-0.

Nella ripresa,
prima un rigore trasformato da Jorginho
e poi il raddoppio firmato da Bernardeschi
hanno regalato la vittoria
ai ragazzi allenati da Mancini.

Si tratta della qualificazione più veloce
nella storia del calcio italiano.
Gli azzurri sono anche certi
del primo posto nel girone.

 SPORT
 SPORT

Berrettini in semifinale a Shanghai
Matteo Berrettini si è qualificato
alle semifinali del torneo
Master 1000 di Shanghai.

Il romano ha battuto ai quarti
l’austriaco Thiem
per 7-6 6-4.

Per il tennista azzurro
si tratta della prima semifinale
in un torneo Master 1000.

Berrettini è stato poi sconfitto
dal tedesco Zverer
per 6-3 6-4.

Il tennista italiano
ha comunque conquistato punti importanti
in vista delle ATP Finals
ed è diventato il nuovo n.11 al mondo
scavalcando Fognini
e diventando così
il n.1 italiano.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
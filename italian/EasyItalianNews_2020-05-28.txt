Listen online as you read:

ESTERI
ESTERI

 Tony Webster

Stati Uniti, afroamericano soffocato dalla polizia
Il video dell’arresto
di un uomo afroamericano
a Minneapolis il 26 maggio
ha sconvolto gli Stati Uniti.

Secondo le ricostruzioni,
una pattuglia di polizia
sarebbe stata chiamata
in seguito a un’allerta
riguardante un uomo in auto
sotto l’influenza di stupefacenti.

Quando la polizia
è giunta sul luogo,
George Floyd – l’uomo sospettato –
avrebbe rifiutato
di scendere dall’auto
e resistito all’arresto.

Per questo motivo,
Floyd è stato spinto sull’asfalto,
mentre un agente
gli teneva un ginocchio sul collo
per facilitare l’ammanettamento.

Udendo le implorazioni di Floyd,
che nel video ripreso da un passante
si sente dire
“Per favore, non riesco a respirare”,
alcuni testimoni sono intervenuti
per chiedere al poliziotto
di togliere il ginocchio
dal collo dell’uomo.

Dopo oltre sette minuti
nelle stesse condizioni,
Floyd sembrerebbe
avere perso conoscenza,
e poco dopo l’arrivo dell’ambulanza
ha perso la vita.

Jacob Frey, sindaco di Minneapolis,
ha annunciato il licenziamento
dei 4 agenti di polizia
presenti sul luogo,
commentando
“Quello che ho visto è terribile.
Quell’uomo non avrebbe dovuto morire.
Essere un nero in America
non dovrebbe essere
una sentenza di morte”.

Il caso, definito da un portavoce
della polizia locale
un “incidente medico”,
è stato affidato all’FBI
e all’ufficio investigativo criminale
del Minnesota.

 ITALIA
 ITALIA

Lite nel napoletano: accoltellato 17enne
A Gragnano, nel Napoletano,
due giovani sono rimasti feriti
durante una rissa.

Un 17enne
e un 30enne
avrebbero riportato
gravi ferite,
causate da un’arma da taglio.

Il 30enne avrebbe poi
portato il ragazzo più giovane
in ospedale,
intorno alle 3 del mattino.
Per il giovane, tuttavia,
non c’è stato
nulla da fare.

Il più grande, invece,
è stato operato con urgenza
e non sarebbe
in pericolo di vita.

Il ragazzo deceduto
era il nipote di Nicola Carfora,
boss della mafia
condannato all’ergastolo.

Poche ore dopo l’accaduto,
un altro ragazzo di 20 anni
è stato vittima
di un’aggressione
a colpi di arma da fuoco.

Il giovane è riuscito
a mettersi in salvo
e a denunciare l’aggressione.

La polizia sta indagando
sui possibili collegamenti
tra i due fatti.

ESTERI
ESTERI

Twitter segnala tweet di Trump per la prima volta
Per la prima volta
Twitter ha segnalato
uno dei post
di Donald Trump.

Il presidente americano
ha scritto
in uno dei suoi tweet
che utilizzando il voto tramite posta
il rischio di frode elettorale
sarebbe altissimo.

Secondo Trump, infatti,
i risultati elettorali
sarebbero falsati
se si utilizza questa modalità.

La piattaforma social
ha quindi etichettato
come “fuorviante”
il post del presidente,
invitando i followers
a verificare l’autenticità della notizia.

Trump ha immediatamente
attaccato Twitter,
dichiarando:
“Twitter sta interferendo
nelle elezioni presidenziali
del 2020,
sta soffocando completamente
la libertà di parola
e io, come presidente,
non permetterò che accada!”

 ITALIA
 ITALIA

Bocelli positivo al Coronavirus, ora dona plasma
Andrea Bocelli,
famoso tenore e cantante italiano,
ha dichiarato
di essere stato positivo
al Coronavirus.

Grazie al tampone,
Bocelli ha scoperto
di avere il virus il 10 marzo,
insieme alla moglie
e ai due figli.
Fortunatamente, però,
racconta di essere risultato
praticamente asintomatico,
con solo un po’ di febbre.

La rivelazione è avvenuta
la mattina del 26 maggio,
quando il tenore si è recato
all’ospedale di Pisa,
per aiutare i contagiati
donando il plasma.
Quest’ultimo,
grazie a un macchinario,
verrà reso iperimmune
tramite l’inattivazione
dei germi patogeni.

Si tratta soltanto dell’ultimo passo
che Bocelli ha intrapreso
per prestare aiuto
a chi ne ha bisogno
da quando il lockdown è cominciato.
Infatti, Bocelli ha partecipato
a numerosi spettacoli
organizzati negli ultimi mesi
per incoraggiare le donazioni
alle vittime e agli ospedali
colpiti dal Covid-19.

Tra questi, memorabile il suo concerto
nel Duomo di Milano,
e la sua partecipazione
a One World Together,
a fianco di artisti da tutto il mondo.

ESTERI
ESTERI

Lufthansa salvata dallo stato
È stato raggiunto un accordo
tra il governo tedesco
e la compagnia aerea Lufthansa
per il salvataggio di quest’ultima.

Il costo dell’operazione
è di 9 miliardi
e lo stato tedesco
diventerà azionario al 20%
della compagnia,
con la possibilità di salire al 25%
in caso di tentativo di scalata ostile.

Il ministro delle finanze Scholz
ha precisato che la presenza dello stato
è temporanea,
il tempo di aiutare Lufthansa
a uscire dalla crisi.

Secondo il ministro
la soluzione trovata è positiva
e la compagnia aerea
è un’azienda solida
che si è trovata in difficoltà
a causa del Coronavirus.

La Commissione europea
che si deve esprimere sugli aiuti di stato
ha dato il proprio parere positivo
data l’eccezionalità della situazione mondiale.

 SALUTE
 SALUTE

Trapianti di cellule staminali per la cura sperimentale della sclerosi
Si è conclusa il 20 maggio
la fase 1 della cura sperimentale
di 15 volontari
colpiti da sclerosi multipla
secondaria progressiva.

A tutti e 15 i pazienti
sono state trapiantate
cellule staminali cerebrali umane.

Nessuno dei soggetti
sottoposti alla terapia
ha avuto episodi di rigetto.

La notizia arriva pochi giorni
prima del 30 maggio,
giornata mondiale dedicata
appunto alla sclerosi multipla.

Dovrà trascorrere un anno
di continuo monitoraggio
prima che i pazienti
possano sottoporsi alla seconda fase
del protocollo terapeutico sperimentale.

 CULTURA & SOCIETA’
 CULTURA & SOCIETA’

 SCDBob

Frecce tricolori nei cieli d’Italia
Il 25 maggio le frecce tricolori,
la pattuglia acrobatica nazionale
dell’aeronautica militare,
ha cominciato il suo tour
nei cieli d’Italia,
sorvolando i maggiori capoluoghi.

L’esibizione è stata decisa
per onorare le vittime
del Coronavirus.

Pur essendo una lodevole iniziativa,
ha causato troppo entusiasmo
da parte dei cittadini,
i quali si sono assembrati nelle piazze
per assistere allo spettacolo aereo.

Uno dei casi più clamorosi
è quello di Torino:
i droni hanno scattato foto
dove è evidente la presenza
di vere e proprie folle di spettatori.

La sindaca Chiara Appendino
ha così commentato l’accaduto:
“Sono più che felice
di complimentarmi con i torinesi
e riconoscere l’impegno,
loro e di noi come istituzioni,
quando le cose funzionano.
Ma questo non è stato il caso”.

 CULTURA & SOCIETA’
 CULTURA & SOCIETA’

J.K. Rowling pubblica un nuovo libro per ragazzi
La scrittrice britannica J.K.Rowling
ha annunciato su Twitter
che pubblicherà un nuovo libro per ragazzi
per la prima volta
dopo la saga di Harry Potter.

L’opera si intitola ‘The Ickabog’
ed è stata scritta circa dieci anni fa
ma non è mai stata pubblicata.
La scrittrice ha dichiarato
che si tratta di “un’opera sulla verità
e sull’abuso di potere.”

La Rowling ha deciso
di metterla online gratuitamente su un sito,
un paio di capitoli al giorno
fino al 10 luglio,
come dono per i bambini in lockdown;
i primi capitoli sono già disponibili.

Il libro sarà poi pubblicato,
probabilmente in autunno,
e i diritti d’autore dell’opera
verranno donati dalla Rowling
a persone e categorie
che sono state colpite più duramente
dal Coronavirus.

Donations help us pay our writers and editorial staff. Click here to show your support!
Donations
Click here
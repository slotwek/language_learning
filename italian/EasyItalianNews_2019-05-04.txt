ESTERI
ESTERI
Venezuela, continuano gli scontri
Il presidente in carica del Venezuela,
Nicolas Maduro,
ha sollecitato le forze armate
a unirsi contro “il tentato golpe”:
“È giunta l’ora di combattere,
e dire che in Venezuela
c’è una forza armata coerente,
fedele e coesa”.

Sulla crisi venezuelana
è intervenuto anche
il presidente degli Stati Uniti,
Donald Trump dicendo
che la repressione brutale
del popolo venezuelano
deve finire.

Intanto il numero di vittime
sale a quattro:
due adolescenti di 14 e 16 anni,
un 24enne
e una donna di 27 anni,
morti nel corso delle proteste
scoppiate a seguito del tentativo
del leader dell’opposizione,
Juan Guaidó,
di rovesciare il governo del presidente.

Martedì Guaidó,
l’autoproclamato presidente ad interim,
con il sostegno di un gruppo di militari,
ha preso il controllo
di una base militare di Caracas
e ha chiesto
al resto dell’esercito
di unirsi alla “operazione libertà”
per destituire il governo Maduro.

“Resteremo nelle strade
fino a ottenere la fine
dell’usurpazione di Maduro,
un governo di transizione
e libere elezioni”,
ha assicurato Guaidò.

 ITALIA
 ITALIA

1 Maggio, sindacati a Bologna: insieme per il lavoro
Dopo 17 anni di “vacanza”
la manifestazione nazionale
del Primo Maggio
è tornata in una dei luoghi
più simbolici d’Italia:
Piazza Maggiore di Bologna,
dove le 3 Confederazioni Sindacali
(Ggil, Cisl e Uil)
hanno celebrato insieme
la festa del lavoro
accompagnati da circa
30.000 manifestanti.

Il tema principale della manifestazione era:
‘La nostra Europa:
lavoro, diritti e stato sociale’.

“Serve un’Europa dei diritti,
un’Europa del lavoro”
dice Maurizio Landini,
segretario generale della Cgil.
“Noi abbiamo pagato
le delocalizzazioni
e l’assenza di una politica europea
che rimetta al centro il lavoro”
e questo, ha aggiunto,
“ha determinato precarietà,
riduzione dei diritti
e dei salari”.

Landini, in un’intervista a ‘Repubblica’
aveva poi auspicato
una nuova unità dei sindacati:
“Le ragioni storiche,
politiche e partitiche
che portarono alla divisione
tra i sindacati italiani
non esistono più.”

Il corteo ha attraversato
il centro cittadino
e dopo gli interventi dei leader
è stato allestito nel cortile del Comune
un pranzo sociale
per 300 persone.
In piazza invece
spazio alla musica.

bologna.repubblica.it

bologna.repubblica.it

ESTERI
ESTERI
Londra, giovane accoltellato a morte
Un ragazzo di 15 anni
è stato ucciso
a coltellate
a Hackney,
a est di Londra.

Il ragazzo
è stato soccorso
e trasportato in elicottero
ma, nonostante l’intervento tempestivo,
è deceduto
prima di arrivare in ospedale.

Secondo quanto riferito
da Scotland Yard,
sarebbe stata individuata
un’altra giovanissima vittima
a poca distanza
dal luogo dell’aggressione.
Un ragazzo di 16 anni
anch’egli ferito
con un coltello.

Le condizioni di questo
non sembrano però critiche.

Secondo la polizia
potrebbe trattarsi
di una faida
tra baby gang.

 ITALIA
 ITALIA
Scuola: stop alle note sul registro per le elementari
Niente più note sul registro.
E nessun bambino
che frequenta le elementari
potrà più essere sospeso.

La Camera dei Deputati
ha abolito due articoli
del ‘regio decreto 1297′ del 1928
che riportavano
le “punizioni” possibili
per i “fanciulli” indisciplinati.

D’ora in avanti,
in caso di problemi
di disciplina e comportamento,
si procederà convocando i genitori
e si affronterà
la controversia insieme.

“E’ un segno di civiltà”,
dice il presidente
della Commissione Cultura e Scuola della Camera,
Luigi Gallo,
che aggiunge:
“Stiamo parlando di bambini:
il rapporto educativo
in questa fascia di età
deve fondarsi sulla fiducia
e sulla collaborazione”.

Già dal prossimo settembre, inoltre,
l’Educazione Civica
potrebbe tornare
a essere materia obbligatoria
con insegnamenti che vanno
dall’educazione alla legalità,
compresa la lotta alle mafie,
alla cittadinanza digitale
e ambientale.

ECONOMIA
ECONOMIA
Facebook studia una propria criptovaluta
Secondo quanto ha riportato
il Wall Street Journal,
Facebook starebbe pianificando
un sistema di pagamento
basato su una criptovaluta.

Questo metodo di pagamento
potrebbe essere utilizzato
da miliardi di persone
in tutto il mondo.

La nuova moneta digitale
sarebbe simile al bitcoin,
ma avrebbe un valore stabile,
al contrario delle normali criptovalute.

Facebook starebbe già reclutando
negozi online
e società finanziarie
per lanciare la sua rete.

L’assenza di commissioni
di questo nuovo metodo,
lo renderebbe più conveniente
rispetto alle carte di credito.

Facebook non conferma la notizia,
ma afferma
che sta valutando
molte applicazioni
per la tecnologia delle criptovalute.

 CULTURA & SOCIETA’
 CULTURA & SOCIETA’
Milano capitale LGBTQ+ nel 2020
Dopo New York,
dove si è appena conclusa
la 36esima edizione
della convention annuale
dell’International Gay & Lesbian Association,
sarà Milano a ospitare questo evento
nel 2020.

All’insegna del motto
‘Milano loves you’,
la convention si terrà
nel Castello Sforzesco,
e ospiterà centinaia di giornalisti,
influencer e tour operator
provenienti da tutto il mondo.

Il progetto è organizzato
dall’Agenzia Italiana di Turismo,
che vuole valorizzare
il turismo LGBTQ+
nella città meneghina
rendendola un esempio
per tutta l’Italia.

A livello mondiale
il turismo gay friendly
è in costante crescita,
per una stima di tre milioni di dollari.
Un esempio di questa spinta economica
è Tel Aviv,
una delle città più visitate al mondo
e l’unica nel Medioriente
a ospitare un gay pride.

“È importante per il business,
ma anche dal punto di vista
dei diritti umani,
per promuovere l’accoglienza
senza discriminazioni”,
spiega Roberta Guaineri,
assessore al turismo.

Già da tempo Milano
appoggia i movimenti gay friendly:
è stata la prima città in Italia
ad avere un quartiere LGBTQ+,
quartiere Porta Venezia,
e ogni anno
ospita il Milano Pride,
che conta più di 100mila partecipanti.

Inoltre, nel 2012,
è stata la prima città in Italia
a costituire un registro
per le unioni civili.

milano.corriere.it

milano.corriere.it
 SPORT
 SPORT

 Tab59

Respinto il ricorso di Caster Semenya
Il Tas (Tribunale Arbitrale Sportivo)
di Losanna
ha respinto il ricorso
di Caster Semenya
contro le nuove norme
della federazione di atletica
che impongono alle atlete
che producono troppo testosterone
di ridurne la quantità.

La campionessa olimpica Semenya
e le altre atlete come lei,
se vorranno gareggiare
dovranno quindi assumere farmaci
che riducano il loro livello
di testosterone.

Questa la motivazione dei giudici:
“Tale discriminazione
è un mezzo necessario,
ragionevole e proporzionato
per preservare l’integrità
dell’atletica femminile.”

 SPORT
 SPORT

Il Brescia torna in A dopo 8 anni
Con la vittoria contro l’Ascoli
per 1-0,
il Brescia torna in serie A
dopo 8 anni
e conquista la promozione
con due turni d’anticipo.

Dopo anni di tentativi falliti
e un inizio di stagione difficoltoso
con l’esonero dell’allenatore Suazo,
è finalmente arrivato
il tanto atteso ritorno.

Il merito
va all’allenatore Corini,
in cerca di riscatto,
e a un gruppo di giocatori
molto affiatati.
Grande merito
anche al direttore sportivo
per aver fatto un’ottima campagna acquisti.

Know others who’d enjoy EasyItalianNews.com? Forward this email!
EasyItalianNews.com
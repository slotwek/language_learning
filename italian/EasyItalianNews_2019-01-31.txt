ITALIA
 ITALIA

 Davide_Oliva

Prato: un uomo ruba ambulanza e fugge
Un pratese di 46 anni
ha rubato un’ambulanza
e si è dato alla fuga.

É successo la sera
di martedì 29 gennaio,
alle diciannove,
a Prato.

I volontari stavano soccorrendo
una donna cardiopatica,
quando l’uomo è entrato
nell’abitacolo
e si è dato alla fuga
a bordo del veicolo.

L’ambulanza era rimasta
con il motore acceso
per permettere il funzionamento
dei macchinari di supporto vitale.

Il veicolo
è stato individuato
grazie al GPS.

L’uomo è stato costretto a fermarsi
dalle forze dell’ordine.
Uscito dal veicolo,
ha continuato la fuga a piedi,
ma è stato arrestato
da alcuni agenti.

ESTERI
ESTERI

 Bobjgalindo
Guaidó prende il controllo dei beni all’estero
Gli Stati Uniti
hanno applicato
rigide sanzioni
alle attività petrolifere
del Venezuela
sul suolo americano.

L’America, infatti,
ha congelato 7 miliardi
della Pdvsa,
la compagnia petrolifera venezuelana.
Inoltre, ha sospeso i pagamenti
per gli acquisti futuri,
per altri 11 miliardi circa.

Secondo Maduro,
sarebbe una strategia
degli americani
per depredare il Venezuela
delle sue ricchezze.
Per questo,
ha annunciato che prenderà
tutte le misure necessarie,
per difendere il suo paese.

Per gli Stati Uniti
questa manovra invece
ha l’obiettivo di difendere
il patrimonio venezuelano,
evitando che cada in mano
all’attuale regime.

Rappresenta, inoltre,
la migliore strategia
per accelerare
il declino di Maduro
e del suo governo.

Ad aver accesso al denaro,
sarebbe il governo
di Juan Guaidó.
Il presidente ad interim
avrebbe infatti dichiarato
di voler acquisire quei beni
per evitare che cadano
in mano a Maduro,
difendendo così
gli interessi del paese.

 ITALIA
 ITALIA

 Kosun
Immigrato si getta nel fiume Brenta e salva aspirante suicida
Ousmane Cissoko,
di 21 anni,
stava andando al lavoro
a Limena,
in provincia di Padova,
quando ha visto un anziano
che si era gettato
nel fiume Brenta
per togliersi la vita.

Cissoko non ha esitato un attimo,
si è tolto i vestiti e,
nonostante il gelo,
si è buttato in acqua
per salvarlo.
Insieme a un carabiniere
arrivato poco dopo,
ha riportato a riva l’anziano
in stato di ipotermia.

“Dovevo fare qualcosa”
ha riportato Cissoko.
“Io lavoro con i pesi,
sono abituato a nuotare
perché sono nato in Senegal,
vicino al mare”.

Cissoko è sbarcato in Italia
esattamente tre anni fa
con un barcone
proveniente dalla Libia.
“Ho ascoltato il cuore”
ha detto il ragazzo.

corrieredelveneto.corriere.it

corrieredelveneto.corriere.it

ESTERI
ESTERI

Huawei accusata di frode
Gli Stati Uniti
hanno accusato Huawei
e il suo chief financial officer
Meng Wanzhou
di frode finanziaria.

L’accusa è quella di furto
di segreti commerciali
a una società americana rivale,
la T-Mobile,
e di aver commesso
frode finanziaria,
violando le sanzioni verso l’Iran.

La società è da mesi
sotto forti pressioni
negli Stati Uniti e in Europa,
con diverse aziende e istituzioni
che hanno deciso di non utilizzare
le sue tecnologie
per lo sviluppo di nuove reti.

Huawei respinge le accuse,
affermando di non aver commesso
le violazioni citate.

Il ministero degli esteri cinese
afferma che Pechino
proteggerà con fermezza
i legittimi interessi
delle compagnie cinesi.

 ITALIA
 ITALIA

 Maurizio Formati
La Capitaneria di Siracusa vieta di avvicinarsi alla nave Sea Watch
Luigi D’Aniello,
il comandante della Capitaneria
di Siracusa,
ha firmato un documento
che vieta alla nave Sea Watch
l’avvicinamento e la sosta
per un raggio
di 0,5 miglia nautiche.

La nave olandese
si trova di fronte
alle coste siciliane da giorni,
durante i quali tre deputati italiani
sono saliti sull’imbarcazione
per valutare la situazione
di persona.

Il divieto servirebbe
a prevenire
“problemi di ordine
e sanità pubblica”
afferma D’Aniello.

Non mancano i commenti
da destra e da sinistra.
“Dobbiamo far attraccare
queste persone
e curare i casi più delicati
sulla nave”,
dice Maurizio Martina
del Partito Democratico.

Il vicepremier Salvini ribatte:
“Non hanno rispettato
le norme igienico-sanitarie,
non possiamo portare a terra
di tutto e di più”.

 SPORT
 SPORT

 Box Repsol | Flickr
Fernando Alonso vince la 24 ore di Daytona
Il pilota spagnolo
Fernando Alonso
ha vinto la 24 ore di Daytona
sotto una pioggia torrenziale.
Lo spagnolo ha recuperato
dalla sesta
alla prima posizione.

Ha battuto piloti esperti
come Alexander Rossi
e Helio Castroneves.
È solo il terzo pilota
di Formula 1
che vince questa gara.

Ora ad Alonso manca solo
la vittoria a Indianapolis
per aggiudicarsi
la Tripla corona
(mondiale F1,
24 ore di le Mans
e 500 miglia di Indianapolis),
ottenuta solo
da Graham Hill.

sport.sky.it

sport.sky.it
 CULTURA
 CULTURA

 Neon Tommy
Sag Awards: premi per Black Panther, Rami Malek e Glenn Close
Domenica 27 gennaio
si sono svolti a Los Angeles
i Sag Awards,
i premi del sindacato degli attori.
A trionfare come miglior cast
per la categoria film
è stato Black Panther.

Rami Malek e Glenn Close
hanno portato a casa
il premio come miglior attore
e attrice protagonisti.
Mahershala Ali e Emily Blunt
sono stati premiati
come attori non protagonisti.

Per quanto riguarda
i premi agli attori televisivi,
la serata ha visto trionfare
La Fantastica Sig.ra Maisel,
che ha vinto come miglior cast
per una serie comedy,
miglior attrice
e miglior attore comedy.

Nella categoria serie drammatica
vittoria del cast di This is Us.

 SPORT
 SPORT
Calcio, Coppa Italia: Milan prima semifinalista, Napoli fuori

Con una doppietta di Piatek,
appena arrivato
dopo la partenza di Higuain,
il Milan ha battuto
per 2-0 il Napoli,
qualificandosi per le seminali
di Coppa Italia,
dove incontrerà
la vincente fra Inter e Lazio,
partita in programma,
sempre a San Siro,
giovedì 31 gennaio.

 Maarten Van Damme

Le reti milaniste
sono state realizzate entrambe
nel primo tempo:
due tiri di piatto destro
dell’attaccante polacco,
uno secco e uno a giro (11′ e 27′),
che portano a 21
i gol di Piatek
nei primi sei mesi italiani.

Il Napoli,
che nel primo tempo
ha commesso molti errori
sia in attacco che in difesa,
nella ripresa,
nonostante le sostituzioni
effettuate da Ancelotti,
non ha mai creato
situazioni pericolose
per la porta di Donnarumma.

Ai partenopei,
staccati di undici punti
in campionato dalla Juventus
e fuori dalla Coppa Italia,
non rimane che
cercare di vincere
l’Europa League.

+++
Donate £5, $5 or €5!
Easy Italian News is free to use, and has no advertising.
Easy Italian News
Our production costs are, for the most part, payments to the freelance writers, editor and newsreader who together produce these news bulletins, three times a week.
If everyone who read / listened to Easy Italian News contributed just £1, $1 or €1 a month, we’d easily cover them.
Easy Italian News
But of course, they don’t.
So we rely on readers who ARE willing to help:
Donate £5, $5 or €5 today!
Donate £5, $5 or €5 today!
+++
Know others who’d enjoy EasyItalianNews.com? Forward this email!
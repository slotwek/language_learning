ITALIA
 ITALIA

 Pietro NAJ-OLEARI, European Parliament

Conte a Bruxelles: riduzione del debito attraverso la crescita
“Abbiamo bisogno
di un po’ di tempo
per fare l’Italia digitale,
dobbiamo ri-orientare
il sistema industriale
verso la green economy,
dobbiamo fare investimenti
verso una maggiore occupazione”.

Missione a Bruxelles
per Giuseppe Conte,
all’indomani della fiducia
incassata anche al Senato
per il neonato governo M5S- PD.

Il premier italiano
si è recato nella capitale Ue
per una serie di colloqui
con la presidente eletta
della Commissione Europea,
Ursula Von der Leyen,
e con l’uscente Jean-Claude Juncker.

“Il nostro obiettivo
è la riduzione del debito
attraverso una crescita ragionata
e investimenti produttivi.
Consentiteci di realizzare questi investimenti
e per un po’ di tempo
lasciateci realizzare questo progetto”,
ha detto il premier
riassumendo il contenuto
del suo confronto
con i vertici delle istituzioni Ue.

finanza.repubblica.it

finanza.repubblica.it

ESTERI
ESTERI

Protestano i familiari delle vittime Ethiopian
Il 12 settembre 2019,
a sei mesi
dal disastro aereo
della Ethiopian Airlines,
a causa del quale
hanno perso la vita
157 persone,
si è svolta a Washington DC,
una manifestazione
organizzata dai parenti
delle vittime della tragedia.

La dimostrazione
si è tenuta
in prossimità degli uffici
del Dipartimento dei Trasporti americano,
in attesa di una riunione
con Elaine Chao,
Segretario ai Trasporti.

“La sicurezza dei passeggeri
è stata sacrificata
sull’altare del dio denaro
e noi ne piangiamo le conseguenze”
dichiara Lidia Tusa,
sorella di una delle vittime italiane.

Mostrando ai passanti le foto
dei propri familiari deceduti,
si protesta contro la possibilità
che la Federal Aviation Administration
metta fine alla sospensione
del modello aereo
al centro della tragedia
senza aver effettuato
una revisione completa,
e considerando invece sufficienti
solo una serie di modifiche.

 ITALIA
 ITALIA

Foggia, volontari multati mentre portano latte ai senzatetto
La sera dell’11 settembre,
all’interno della stazione ferroviaria
di Foggia,
un gruppo di volontari
dell’associazione “Fratelli della Stazione”
sono stati multati
per 16,67 euro.

Intenti a portare biscotti,
latte caldo e coperte
ai senzatetto della zona,
i volontari sono entrati in stazione
senza acquistare
un valido titolo di viaggio,
infrangendo dunque
il regolamento.

“Al primo binario
vive da tempo una donna e,
mentre le consegnavamo
latte e viveri,
due agenti Polfer
hanno chiesto i documenti
a tre nostri volontari (…)”
riferisce Emiliano Moccia,
il quale continua raccontando
che le spiegazioni dei volontari
non hanno impedito agli agenti
di accompagnarli alla sede Polfer
per applicare la sanzione.

Tuttavia, il giorno seguente,
il Compartimento Polizia Ferroviaria
per la Puglia, Basilicata e Molise
ha comunicato che le multe
potrebbero essere annullate
in seguito a un accertamento dell’evento.

 ITALIA
 ITALIA

 Oliver-Bonjoch

Paestum, ritrovato frammento di scultura
Nuova importante scoperta
all’interno della campagna scavi 2019
dell’università di Salerno:
la missione ha rinvenuto
un frammento di testa di pietra
nel santuario di Atena.

La parte posteriore della scultura
non è rifinita
e questo fa pensare che si tratti
di una lastra architettonica,
magari una metopa,
proveniente dall’edificio
dedicato alla dea guerriera:
sarebbe la prima in assoluto
a essere ritrovata.

Il professor Longo,
a capo della missione,
afferma che ci sono ancora
intere aree del santuario
da controllare,
che negli anni non sono state
oggetto di scavi.

Lo scavo è visitabile,
è possibile ammirare gli archeologi
in prima linea,
tra rilievi e classificazioni.

SCIENZA
SCIENZA

 ESA/Hubble, M. Kornmesser

C’è acqua su un pianeta a 110 anni luce dalla Terra
Alcuni ricercatori
dell’Università di Londra
hanno scoperto dell’acqua
su un pianeta
a 110 anni luce dalla Terra.

Il pianeta, K2-18b,
era stato scoperto nel 2015:
è otto volte la Terra
e gira attorno a una stella nana rossa.

I ricercatori hanno analizzato
le immagini del telescopio Hubble
e grazie a un algoritmo
sono stati in grado di individuare
sia la presenza di acqua,
che potrebbe essere anche
in stato liquido,
sia la presenza di idrogeno ed elio.

Ulteriori studi
sono volti a scoprire
l’eventuale presenza di nuvole
e la percentuale di acqua presente.

 SALUTE
 SALUTE

Trump vuole il bando delle e-cigarette
Donald Trump
sarebbe pronto a vietare
le sigarette elettroniche
negli Stati Uniti.

Lo ha comunicato
durante un incontro
con le autorità sanitarie americane.

Per il ministro della sanità,
si tratta di una decisione necessaria
per arginare
quella che sta diventando
una vera e propria epidemia.

In America, infatti,
si sono registrati
centinaia di casi
di disturbi polmonari
e sei morti
per insufficienza polmonare.

La Food and Drug Administration
sta lavorando
per individuare i prodotti
da mettere al bando.

 SALUTE
 SALUTE

Aumentano le morti per sepsi, fatale la resistenza agli antibiotici
Il 13 settembre è stata una giornata
dedicata alla sensibilizzazione
sulla sepsi,
una grave condizione
che può rivelarsi letale,
e che è dovuta
a una aumentata resistenza agli antibiotici.
La sepsi provoca
tra i 7 e i 9 milioni di morti annuali,
superando i 7-800 mila
causati dall’Aids e,
poiché coinvolge tessuti e organi,
è una condizione
che conduce alla morte
nel 50% dei casi.

“Noi chiediamo a tutte le nazioni
di impegnarsi per ridurre di un quinto
le morti per sepsi
entro il 2025”
esorta Konrad Reinhart,
presidente della Global Sepsis Alliance,
rimarcando però
che “per riuscirci
servono sufficienti strutture
e operatori
per il trattamento e la riabilitazione”.

Una recente relazione
del rapporto Osservasalute,
indica che il numero delle vittime
anche in Italia
è più che raddoppiato
negli ultimi anni,
aumentando da 18.688 nel 2003
a 49.301 nel 2016.

 SPORT
 SPORT

Mondiali di basket: Team USA eliminato
Clamorosa eliminazione
del team USA
dai mondiali di basket
in corso in Cina.

La squadra statunitense
è stata infatti eliminata dalla Francia
ai quarti di finale
per 89-79.

I campioni in carica
sono stati sconfitti
per la prima volta in 13 anni
in una partita ufficiale.

La Francia invece
si qualifica per le semifinali
dove incontrerà l’Argentina
che è riuscita a eliminare
un’altra grande favorita:
la Serbia.

Il team americano
aveva già mostrato problemi
nella fase a gironi.
L’assenza di molte stelle NBA
non ha di certo aiutato
la squadra di coach Popovich.

Donations help us pay our writers and editorial staff. Click here to show your support!
Donations
Click here
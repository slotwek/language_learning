Listen online as you read:

ESTERI
ESTERI

Tregua ufficiale tra Israele e Palestina
La notte del 21 maggio
è entrata in vigore
la tregua tra Israele e Palestina,
negoziata grazie all’aiuto dell’Egitto,
dopo 11 giorni di conflitti.
A partire dalle 2 del mattino,
ora locale,
i combattimenti sono cessati
e le autorità egiziane vigileranno
sul rispetto della tregua.
Per ora, non sono state registrate
violazioni dell’accordo.

Entrambe le parti hanno festeggiato
in seguito al cessate il fuoco,
considerando la fine del conflitto
una vittoria personale.
La guerra ha causato la morte
di 232 palestinesi,
65 dei quali bambini,
e ferito 1900 persone in Palestina.
I feriti israeliani sono centinaia,
e le vittime 12.

Ursula von der Leyen,
presidente della Commissione europea,
ha invitato entrambe le parti
a trovare una soluzione politica,
che “porterà a tutti
pace e sicurezza durature”.

ESTERI
ESTERI

Louisiana, nuovo video inquadra violenze della polizia
Un altro caso di violenza inaudita
rischia di scatenare
una nuova ondata di proteste
negli Stati Uniti,
dove un video risalente al 2019
ha svelato le vere circostanze
della morte di Ronald Green.

Quest’ultimo,
un uomo afroamericano di 49 anni,
è stato fermato dalla polizia
due anni fa,
ed è morto durante l’arresto.
Da allora, il caso Green
è stato al centro di una indagine federale,
ma solo ora le autorità
hanno rilasciato
le registrazioni delle bodycam
inquadranti la morte dell’uomo.

Nonostante scuse e implorazioni,
il video vede i poliziotti
prendere Green a calci
e a colpi di taser,
senza alcun chiaro motivo.

Le aggressioni non si fermano
fino a quando l’uomo è coperto di sangue,
e viene lasciato a terra
senza assistenza
per nove minuti.

La morte di Green
è solo l’ultimo esempio
di una serie di eventi
che costituiscono una chiara violazione
dei diritti civili.

 ITALIA
 ITALIA

Stalker ruba le ceneri del cane della ex
Un 45enne di Arezzo
è stato condannato
a 3 anni e mezzo di carcere
con l’accusa di stalking
e violenza.

Dopo la rottura con la sua partner,
una 40enne di Busto Arsizio,
l’uomo ha infatti
iniziato a pedinarla
e a minacciarla.

Per vendicarsi della ex
che lo aveva lasciato,
si sarebbe introdotto
in casa sua
per rubarle vestiti e gioielli
e anche l’urna con le ceneri
del defunto cane.

Lo scopo dell’uomo
era probabilmente
quello di intimidire
e ricattare la donna.

La vittima ha però denunciato
l’ex compagno
che è stato quindi
rintracciato e arrestato
dalle forze dell’ordine.

Alla vista dei poliziotti
l’uomo ha tentato di fuggire
e, una volta bloccato,
ha aggredito gli agenti di polizia.

ESTERI
ESTERI

Lo stato di New York verso la legalizzazione della marijuana
Il governatore dello stato di New York
firmerà la legge per legalizzare la marijuana.
Per troppo tempo il divieto della cannabis
ha preso di mira
le comunità di colore
con pesanti pene detentive.

Questa nuova legge
consentirà alle comunità emarginate
di avere una giustizia più equa,
e inoltre ci sarà
un nuovo tipo di industria
che farà crescere l’economia.

La nuova legge sulla legalizzazione
aggiunge lo stato di New York
agli altri 14 Stati americani
e al Distretto di Columbia
dove già questo passo è stato fatto.

La legge sulla legalizzazione
stabilisce che gli adulti
di almeno 21 anni
potranno acquistare cannabis
e anche coltivarla in casa
per uso personale;
il limite per il possesso personale
è di 85 grammi.

Lo Stato di New York inoltre
cancellerà automaticamente,
con l’entrata in vigore
di questa nuova legge,
le condanne agli individui sanzionati
per reati legati alla marijuana.

La vendita della sostanza
sarà tassata al 9%;
in questo modo si stima
che le entrate fiscali annuali
potrebbero aumentare
fino a 350 milioni di dollari,
oltre a creare decine di migliaia
di posti di lavoro.

ECONOMIA
ECONOMIA

 Solen Feyissa

Si dimette il CEO di TikTok
L’annuncio è una totale sorpresa:
Zhang Yiming,
che nel 2012 ha fondato Bytedance
e contribuito a creare
l’enorme successo di TikTok,
si dimette dal ruolo di CEO
per passare a un diverso ruolo.

Il 38enne ha affermato
di essere più interessato
ad analizzare i principi del mercato
che a gestire le persone.

TikTok è forse il primo esempio
di piattaforma cinese
che riesce a varcare i confini
e a raggiungere
il successo internazionale.

Ciò ha aumentato le pressioni
a livello di controllo governativo.
I funzionari cinesi hanno infatti richiesto
ad alcuni colossi locali
di dare maggiore priorità
all’interesse nazionale.

Tra le prime “vittime” Alibaba
con il CEO scomparso
e una multa da 2,8 miliardi di dollari.

 CULTURA & SOCIETA’
 CULTURA & SOCIETA’

La Torre Eiffel sul baratro, il trompe-l’oeil al Trocadero di Parigi
Una nuova opera dell’artista JR,
al secolo Jean René,
è apparsa il 19 maggio al Trocadero,
l’area monumentale parigina
sulla Rive Droite della Senna.

Da questa sponda si osserva
in una prospettiva unica
la Tour Eiffel.
Lo street artist e fotografo ha creato
un effetto ottico illusionistico spettacolare:
il monumento simbolo di Parigi
sembra affacciarsi su un crepaccio,
come se la sua base fosse un ponte,
sotto al quale passa una strada,
con la città sullo sfondo.

JR ha utilizzato una speciale tecnica
di collage fotografico
che lo ha reso famoso in tutto il mondo,
con opere gigantesche
che hanno rivoluzionato
le prospettive urbane.

Per esempio “Finding Hope”,
lavoro sulla pandemia
commissionato dal “Time”
e “La ferita”, apparsa sulla facciata
di Palazzo Strozzi a Firenze,
una riflessione sulla chiusura dei musei
a causa del Covid.

L’opera al Trocadero è apparsa
il giorno in cui i parigini
sono tornati a vivere la città,
dopo sei mesi di chiusura
per le restrizioni anti-covid.

 SPORT
 SPORT

  Валерий Дед
La Juventus vince la Coppa Italia
La Juventus ha vinto
la finale di Coppa Italia
battendo l’Atalanta
per 2-1.

I bianconeri sono passati in vantaggio per primi
nel primo tempo,
grazie alla rete di Kulusevski.

I bergamaschi hanno pareggiato
allo scadere della prima frazione di gioco
grazie alla rete di Malinovski.

Nella ripresa ci sono state occasioni
da ambo le parti,
ma è stata la Juventus
a trovare la rete della vittoria
con Chiesa a un quarto d’ora dalla fine.

Per la Juventus si tratta
della 14esima Coppa Italia
vinta nella sua storia.
Cristiano Ronaldo completa
il suo personale grande Slam:
ha vinto tutte le competizioni
in Inghilterra, Spagna e Italia.

Per la prima volta nel 2021
si sono anche rivisti
i tifosi allo stadio:
4200 persone hanno potuto
assistere alla partita
grazie anche a una deroga al coprifuoco.

Donations help us pay our writers and editorial staff. Click here to show your support!
Donations
Click here
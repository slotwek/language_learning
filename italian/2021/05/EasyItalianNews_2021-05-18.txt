Listen online as you read:

ESTERI
ESTERI

 Talmoryair

Gerusalemme, crolla la tribuna di una sinagoga: decine di feriti
Il crollo di una tribuna,
nella sinagoga di Givat Ze’ev,
ha causato la morte di 2 persone
e decine di feriti.

E’ accaduto
durante la celebrazione
della festività ebraica
di Shavuot,
in un insediamento
in Cisgiordania,
vicino Gerusalemme.

Secondo i media locali
i feriti sono 167,
5 di questi
in gravi condizioni.

Al momento del crollo,
i fedeli all’interno della sinagoga
erano circa 600.

La polizia ha avviato un’indagine
per individuare i responsabili
che avrebbero dovuto provvedere
alla sicurezza.

ESTERI
ESTERI

 Philafrenzy

Glasgow, quartiere protesta contro l’espulsione dei vicini immigrati
In un clima segnato
da quotidiane espulsioni
di cittadini europei e non,
le politiche britanniche sull’immigrazione
conseguenti a Brexit
hanno suscitato una protesta
a Glasgow, in Scozia.

La mattina di giovedì 13 maggio,
due uomini senza permesso di soggiorno
sono stati scortati dalle autorità
all’interno di un furgone
per essere espulsi dal paese
per ordine del ministero dell’Interno britannico.

L’evento ha suscitato indignazione
tra i residenti del quartiere,
soprattutto in virtù
della celebrazione di Eid,
la festa sacra musulmana
conseguente alla fine del Ramadan.

Il furgone è così stato bloccato per ore
da una protesta pacifica
animata dallo slogan
“Liberate i nostri vicini!”,
che ha costretto le autorità
a rilasciare i due uomini.

Nicola Sturgeon,
premier scozzese,
ha dichiarato “inaccettabile” l’avvenuto,
e ha criticato le politiche sull’immigrazione
decise direttamente da Londra,
che oltretutto mettono a rischio
la salute e l’ordine pubblico
della città.

SCIENZA
SCIENZA

 ESA & MPS for OSIRIS Team MPS/UPD/LAM/IAA/RSSD/INTA/UPM/DASP/IDA
Atterrato il Rover cinese su Marte
Il Rover cinese Zhurong
è atterrato su Marte:
è la prima volta
che un paese asiatico
riesce nell’impresa.

La Cina diventa così
il secondo paese al mondo
a riuscire a far atterrare un Rover su Marte
dopo gli Stati Uniti.

Il Rover dovrebbe rimanere sulla superficie
per alcuni giorni
per eseguire alcuni test
e poi esplorerà
la zona di Utopia Planitia.

A febbraio poi il Rover
dovrebbe entrare in contatto
con quello americano.

Il presidente cinese Xi Jinping
si è complimentato
per la riuscita dell’impresa
esprimendo le sue congratulazioni
a tutti coloro che hanno partecipato
alla missione.

AMBIENTE
AMBIENTE

Tornano i rinoceronti in Zimbabwe
Nel parco di Gonarezhou,
in Zimbabwe,
sono ritornati i rinoceronti
dopo 30 anni. O meglio,
ritorneranno nelle prossime settimane,
come annunciato dalle autorità
del paese africano.

A breve sarà possibile
trovare nel parco
noto ai residenti
come “la casa degli elefanti”
(traduzione del nome Gonarezhou),
esemplari di rinoceronti bianchi e neri.
Gli animali erano praticamente
scomparsi dal parco nazionale
a causa dei bracconieri,
che li uccidevano
per appropriarsi dei loro corni.

Al momento, non si sa ancora
il numero degli esemplari
che saranno introdotti,
proprio per evitare
di attirare i bracconieri.

Una grande conquista,
dato che i rinoceronti
mancano dal parco dal 1991.

Lo stesso presidente dello Zimbabwe
ha parlato di un grande passo per il paese
che punta di nuovo
sulla conservazione di specie animali,
e un rilancio per il grande parco di Gonarezhou,
che si estende per oltre
35mila chilometri.

 CULTURA & SOCIETA’
 CULTURA & SOCIETA’

Titanic, il mistero del messaggio nella bottiglia
Nel 2017 una famiglia canadese
ha trovato un messaggio
contenuto in una bottiglia di vetro
sulla spiaggia della baia di Fundy.
La lettera era firmata Mathilde Lefebvre,
una ragazza di 13 anni
deceduta nel 1912
durante il naufragio del Titanic,
e con essa voleva avvisare
del suo imminente arrivo a New York.

Mathilde,
assieme alla madre e ai tre fratelli,
stava viaggiando
nella terza classe del Titanic
per raggiungere il padre,
precedentemente emigrato
negli Stati Uniti.

La vicenda si concluse in tragedia:
dopo il naufragio,
il padre di Mathilde si recò a New York
alla ricerca di superstiti,
solo per essere rimpatriato in Francia
per immigrazione sotto falso nome.

Dopo quattro anni di analisi
per confermare la loro autenticità,
un team di esperti mondiali
avrebbe confermato
che sia la bottiglia che la lettera
risalgono al primo Novecento,
rimangono tuttavia alcuni dubbi
sulla strana calligrafia di Mathilde.

 CULTURA & SOCIETA’
 CULTURA & SOCIETA’

 Tilo 2007

Picasso venduto per 103 milioni di dollari a New York
Il dipinto “La donna seduta
vicino a una finestra (Marie-Therese)”
di Pablo Picasso
è stato venduto all’asta
da Christie’s a New York
per 103,4 milioni di dollari.

Il nuovo proprietario
è un collezionista privato anonimo.

La tela di 1,46 per 1,14 metri
è stata dipinta nel 1932
e ha per protagonista
Marie-Thérèse Walter,
la giovane donna diventata
musa e amante dal pittore spagnolo.
Qui la donna è ritratta
come una “dea alata,
la testa lunare,
luminosa e scultorea
come se fosse scolpita nel marmo,
ma dal corpo sensuale e morbido,
con il torso rosso fuoco”.

Il dipinto è stato esposto in pubblico
al Musée Picasso di Parigi
e alla Tate Modern di Londra
nel biennio 2017-2018
durante la mostra “Pablo Picasso 1932,
l’anno delle meraviglie”.

Nel 1932 Picasso viveva in Francia
ed era sposato con Olga Khokhlova.
In quel periodo cominciò
la sua relazione
con la 17enne Marie-Thérèse,
che divenne protagonista
di molte delle sue opere più famose.

Sono in tutto 5
i quadri di Picasso
venduti a oltre 100 milioni di dollari.
Il record è stato raggiunto nel 2015
da “Le donne di Algeri”
per un valore di 179,4 milioni di dollari.

 SPORT
 SPORT

 Keith Allison

Kobe Bryant nella Hall of fame
Kobe Bryant entra
nella Hall of fame.

E’ toccato alla moglie Vanessa
il difficile compito
di onorare la carriera di Bryant,
il giocatore dei Lakers,
tragicamente scomparso
insieme alla figlia
nel gennaio 2020
in un incidente.

L’incidente aveva portato
all’annullamento della cerimonia
prevista per l’anno scorso.

La moglie, emozionata,
ha indossato un abito viola,
il colore dei Lakers.

Sul palco è stata accompagnata
da Michael Jordan,
e ha ricordato
le vittorie del marito,
l’unico giocatore di basket
a vincere un Oscar
con il corto “Dear Basketball”.

sport.sky.it

sport.sky.it
Donations help us pay our writers and editorial staff. Click here to show your support!
Donations
Click here
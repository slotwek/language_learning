Listen online as you read:

ESTERI
ESTERI

 International Journalism Festival

Russia vs UE
Nei mesi scorsi l’UE
aveva bloccato l’ingresso in Europa
ai rappresentanti russi
accusati di perseguitare attivisti Lgbt,
e ai quattro funzionari
vicini al presidente Putin
che avevano arrestato
il dissidente Aleksej Navalny,
e di cui Bruxelles
chiede la scarcerazione.

Putin ha risposto alla sanzione europea
con la stessa “moneta”:
ha vietato l’ingresso in Russia
a David Sassoli,
presidente del Parlamento europeo
e a Vera Jourováloro,
vicepresidente della Commissione UE,
come “persone non grate”.

Con questa decisione Mosca
alza la tensione
e contesta all’UE l’interferenza
nella propria politica interna.

La replica della UE è arrivata
per voce dei tre presidenti
Ursula von der Leyen (Commissione),
Charles Michel (Consiglio europeo)
e David Sassoli (Parlamento Ue).
I tre presidenti affermano
che la decisione russa è “inaccettabile,
senza alcuna giustificazione legale
e totalmente priva di fondamento”.
È un atto che “colpisce direttamente
l’Unione europea
e non solo le persone coinvolte”.
Sassoli ha aggiunto su Twitter:
“Nessuna sanzione fermerà
me o il Parlamento europeo
dalla difesa dei diritti umani,
della libertà e della democrazia.
Le minacce non ci faranno tacere”.

quifinanza.it

quifinanza.it
 ITALIA
 ITALIA

 Città di Parma

Primo Maggio, Fedez contro la Rai
Il rapper Fedez,
marito dell’influencer Chiara Ferragni,
ha suscitato parecchie polemiche
a causa del monologo
che ha pronunciato sul palco
del concerto del primo maggio.

Fedez, ha infatti attaccato duramente
tutti gli esponenti della Lega
contrari al ddl Zan,
il disegno di legge
contro l’omotransfobia.

Il cantante ha poi riferito
di aver ricevuto pressioni
dalla Rai,
l’emittente che ha trasmesso il concerto,
affinché censurasse
alcuni contenuti
del suo discorso.

Il portavoce della Rai
ha quindi smentito
di aver chiesto al cantante
di modificare i suoi testi,
scrivendo:
“Né la Rai, né la direzione di Rai3
hanno mai operato
forme di censura preventiva
nei confronti di alcun artista
del concerto”.

Fedez, però,
ha condiviso una registrazione
della telefonata
avuta con la vicedirettrice di Rai3,
che si è svolta esattamente
come riferito dal cantante.

Il caso ha suscitato
un enorme scalpore
che ha coinvolto
i dirigenti dell’emittente
e i politici nominati
nel monologo di Fedez.

gds.it

gds.it
ESTERI
ESTERI

 Victor Planas (Seriesphile)

Porto Rico, pugile confessa omicidio dell’amante
L’ex olimpico portoricano,
Felix Verdejo,
si è consegnato alle autorità federali
dopo che il corpo esanime
dell’amante incinta
è stato ritrovato in una laguna
pochi giorni dopo la sua scomparsa.

Felix Verdejo,
noto pugile 27enne di Porto Rico,
stava intrattenendo
una relazione extra-coniugale
con Keishla Rodriguez,
quando quest’ultima è scomparsa
la sera di giovedì scorso.

Secondo la madre di Rodriguez,
Verdejo era solito minacciare la figlia,
e l’avrebbe uccisa
in seguito all’annuncio della gravidanza.

Stando alle ricostruzioni dell’FBI,
Verdejo avrebbe rapito Rodriguez
legandola con un filo di ferro
per trasportarla in macchina
presso un ponte
dal quale l’avrebbe gettata
dopo averle sparato.
Verdejo rischia la pena di morte
per i crimini commessi.

 ITALIA
 ITALIA

 Luigi Inter

Inter vittoriosa, assembramenti pericolosi a Milano
La sera del 2 maggio,
l’Inter di Milano
si è assicurata lo Scudetto
dopo un pareggio tra Atalanta e Sassuolo,
conquistando il titolo di vincitrice
della Serie A.
In seguito alla partita decisiva,
oltre 30mila tifosi
si sono radunati a San Siro,
in piazza Duomo,
e lungo il largo Cairoli a Milano.

Nonostante non vi siano stati gravi problemi
tra i tifosi e le autorità,
i festeggiamenti hanno infranto
numerose norme
volte a prevenire il contagio da Covid-19.
Infatti,
solo alcuni dei tifosi
avevano la mascherina,
e quasi nessuno
rispettava le distanze di sicurezza.

Franco Locatelli,
Presidente del Consiglio Superiore di Sanità,
ha commentato:
“La gioia la si può comprendere
però credo che su di essa
debba prevalere
il senso di responsabilità:
121mila morti
devono averci insegnato qualcosa.
Onorare la loro morte
vuol dire evitare assembramenti”.

ESTERI
ESTERI

 Petr Brož (Czech Academy of Science)

Terremoto in Giappone
Il primo maggio è stata registrata
una forte scossa di terremoto
in Giappone.

La scossa, di magnitudo 6.8,
si è verificata davanti
alla costa centro-orientale,
nella stessa zona in cui,
nel 2011,
il sisma di magnitudo 9
causò il disastro di Fukushima
e 18mila vittime.

Secondo i dati
dei servizi di monitoraggio,
la scossa ha avuto ipocentro
a 60 km di profondità.

Il terremoto è stato
chiaramente avvertito
dalla popolazione,
ma non si hanno notizie
di danni a cose o a persone.

ESTERI
ESTERI

Croazia, al via l’iniziativa Covid-free
Lentamente tutti i paesi
si stanno preparando
alla stagione turistica estiva.
Una stagione molto importante
quella di quest’anno,
viste le massicce chiusure
operate negli scorsi mesi.

La Croazia è uno dei paesi
che anche l’anno scorso
è stato tra i più visitati
per le vacanze estive.
Si tratta, in effetti,
di uno degli arcipelaghi
più grandi del Mediterraneo,
con un numero altissimo
di isole e isolotti,
su cui si trovano la maggior parte
degli alloggi turistici.

Per tutelare la salute
dei propri abitanti
e quella dei turisti,
il Ministero del Turismo e dello Sport
con l’Istituto Nazionale della Sanità
ha avviato un’iniziativa:
‘Isole croate – Zone COVID free’.

Il lavoro è già a buon punto,
dato che molte isole
rientrano nelle zone verdi,
con un basso numero di contagi.
I turisti potranno verificare
la situazione dell’epidemia
nelle varie isole e regioni,
attraverso il portale Safestayincroatia.hr.
Oltre a questo,
si potranno trovare informazioni
su dove sottoporsi a test,
sui collegamenti marittimi,
aerei e stradali.

 SPORT
 SPORT

Pallavolo: Conegliano vince la Champions
La squadra di pallavolo femminile di Conegliano
ha vinto,
per la prima volta nella sua storia,
la Champions League
battendo Istanbul
in 5 set.

La squadra italiana
è andata per due volte in svantaggio
ma è sempre riuscita a pareggiare,
e nel quinto e decisivo set
si è imposta
con il punteggio di 15-13.

Per Conegliano si è trattata
della 64esima partita consecutiva vinta,
non perdono infatti
dal dicembre 2019.

In questa stagione
oltre alla Champions
hanno vinto anche lo scudetto,
la coppa Italia e la Supercoppa.

Autentica trascinatrice della finale
è stata Paola Egonu
autrice di 40 punti.

 CULTURA & SOCIETA’
 CULTURA & SOCIETA’

Il caffè in Italia
Gli italiani adorano il caffè!
A colazione,
dopo pranzo,
dopo cena
oppure durante una pausa.

A poco a poco il caffè è diventato
una bevanda quotidiana:
si dice che la diffusione in Europa
abbia frenato l’alcolismo,
sostituendo le bevande alcoliche
negli incontri importanti.

Il caffè espresso
ha origini italiane,
per prepararlo in casa
esistono due tipi di caffettiere:
la moka di Luigi De Ponti e Alfonso Bialetti
e la macchina per l’espresso
di Angelo Moriondo.

Fra le varianti,
quella più famosa è il cappuccino:
gli italiani generalmente
non bevono il cappuccino dopo le 11
e sicuramente non dopo pranzo!
Altre varianti sono:
il caffè lungo o ristretto;
il caffè macchiato;
il marocchino (con cioccolato fondente e latte montato);
il caffè corretto (con liquore o grappa);
l’americano;
il caffè con panna montata;
il caffè shakerato (con ghiaccio triturato);
nel latte macchiato aggiungiamo
alcune gocce di caffè
mentre il caffellatte ne contiene
una quantità maggiore.

I più deboli possono ordinare
il caffè d’orzo o decaffeinato.

Donations help us pay our writers and editorial staff. Click here to show your support!
Donations
Click here
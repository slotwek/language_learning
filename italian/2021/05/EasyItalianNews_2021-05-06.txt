Listen online as you read:

ESTERI
ESTERI

 PP Comunidad de Madrid

Madrid, il centrodestra vince le elezioni amministrative
Il 4 maggio sono stati svelati
i risultati
delle elezioni amministrative
della regione di Madrid,
in Spagna,
dopo campagne elettorali polarizzanti
che per settimane
hanno fatto leva
su slogan fortemente ideologici.

Circa il 74% degli aventi diritto
si sono espressi alle urne,
un’affluenza record
considerando la pandemia
e il voto tenuto
in un giorno feriale.

Isabel Díaz Ayuso,
candidata del Partito Popolare
appartenente al centrodestra spagnolo,
ha trionfato
con circa il 44% dei voti.

Il Partito Socialista invece
ha ottenuto scarsi risultati,
sembra perciò inevitabile
un’alleanza del PP
con il partito di estrema destra Vox.
Rocío Monasterio,
candidata di Vox,
ha annunciato:
“È l’inizio di un cambio rotta
per tutta la Spagna”.

ESTERI
ESTERI

 Ojuanialakentu

Città del Messico, crolla ponte
A Città del Messico
un ponte è crollato
al passaggio della metropolitana.

Due vagoni sono precipitati
da un’altezza di circa 10 metri.

Il bilancio provvisorio
è pesantissimo:
almeno 24 morti
e 79 feriti.

I media messicani
hanno parlato di “incidente annunciato”
perché sin dalla sua inaugurazione
la metropolitana ha avuto
diversi problemi.

Dal 2012 ad oggi ha subito, infatti,
66 interruzioni
per guasti di diversa entità,
dovuti anche al suo percorso
particolarmente tortuoso.

La sindaca della città
ha affermato
che saranno svolte
tutte le indagini del caso.

 ITALIA
 ITALIA

 Diego Foà

Scambia la moglie per un cinghiale e le spara
In provincia di Salerno
un uomo ha sparato alla moglie
dopo averla scambiata
per un cinghiale.

L’uomo infatti
ha visto del movimento
nel proprio orto
e, tradito dall’oscurità,
ha pensato si trattasse di un cinghiale
che già in passato
aveva distrutto il suo orto.

Ha deciso così di sparare
ma dopo lo sparo
si è accorto che non era un cinghiale
bensì la moglie
che fortunatamente è rimasta ferita
non in modo grave:
il colpo l’ha infatti raggiunta alla spalla.

La donna è stata ricoverata in ospedale
e sottoposta a un intervento chirurgico.

Le forze dell’ordine
hanno aperto un’indagine sull’accaduto
e hanno appurato
che l’arma da fuoco
era regolarmente detenuta.

ESTERI
ESTERI

 Angélica Rivera de Peña

Irlanda, un secolo fa la divisione dell’isola in due
La Brexit è arrivata
a 100 anni esatti dalla “Partition”,
cioè dalla divisione dell’isola irlandese
in due stati,
avvenuta nel 1921:
26 contee a maggioranza cattolica
che hanno formato
lo Stato libero d’Irlanda,
con capitale Dublino,
e 6 contee (parte della provincia dell’Ulster),
a maggioranza protestante,
che fanno parte dell’Irlanda del Nord
con capitale Belfast,
e dipendono dal Regno Unito.

Nel 1949 l’Eire (la Repubblica d’Irlanda)
diventò del tutto indipendente,
mentre nell’Irlanda del Nord
continuarono le discriminazioni
contro la minoranza cattolica.

La decisione di tenere l’Irlanda del Nord
all’interno dell’Ue, dopo la Brexit,
ha causato nuove tensioni:
la UE ha stabilito
che tra Eire e Irlanda del Nord
non vi siano barriere commerciali.
Ma di fatto c’è una dogana
nell’Irlanda del Nord
per il transito delle merci
che sbarcano nel resto del territorio britannico,
di cui Belfast fa parte.

Alcune comunità nordirlandesi
hanno vissuto la decisione
di non uscire dall’UE
come una perdita di identità
e rinnegano l’accordo di pace del 1998,
il cosiddetto Accordo del Venerdì Santo.

Le recenti dimissioni di Arlene Foster
da leader del Dup
(il Partito Unionista Democratico)
e da First Minister dell’Irlanda del Nord
sono la conseguenza
di questa nuova ondata di tensioni.

ilmanifesto.it

ilmanifesto.it
ESTERI
ESTERI

 Kjetil Ree

Bill Gates divorzia
Bill e Melinda Gates
hanno annunciato
di voler divorziare.

In un comunicato
rilasciato da Melinda
si legge:
“Dopo aver riflettuto a lungo
e lavorato sulla nostra relazione,
abbiamo deciso
di mettere fine
al nostro matrimonio”.

La notizia ha avuto
forti ripercussioni
anche sul mondo
della filantropia.
I due coniugi, infatti,
sono i fondatori
e i co-presidenti
della fondazione di beneficienza
più importante al mondo:
la Bill & Melinda Gates Foundation.

La fondazione,
creata nel 2000,
si occupa di programmi
di sviluppo e istruzione,
campagne di vaccinazione,
cambiamento climatico
ed è una delle maggiori
fonti di finanziamento dell’Oms.

I Gates hanno però comunicato
che continueranno a ricoprire
la carica di co-presidenti
e a gestire gli impegni
della fondazione.

Gli altri dettagli del divorzio,
come la divisione del patrimonio
di 146 miliardi di dollari,
non sono ancora stati resi noti.

 CULTURA & SOCIETA’
 CULTURA & SOCIETA’

 Hedda Gabler

Statua romana importata illegalmente, coinvolti i Kardashian
Un frammento di una statua romana,
dal nome di Atena Samian di Myron
è stata sequestrata dal porto di Los Angeles
e il suo rientro in Italia
è stato previsto dalle autorità.

Secondo un archeologo italiano
consultato per determinare
le origini del frammento,
si tratterebbe di parte di una copia romana
di una scultura greca originale.
Per questo motivo,
la sua esportazione
violerebbe le leggi
che tutelano
il patrimonio culturale.

Durante il procedimento giudiziario,
la celebre famiglia Kardashian
è stata chiamata in causa.
Infatti, i documenti presenti
indicano che un commerciante di arte belga
avrebbe importato
il frammento di statua
dopo essere stato assunto
per decorare la casa di Los Angeles
di Kim Kardashian.

 SALUTE
 SALUTE

 Marta D

Arriva il “super-anticorpo” che blocca le varianti del Covid-19
Mentre le varianti del virus
continuano a preoccupare il mondo,
arriva una notizia
che forse ci farà tirare
un sospiro di sollievo:
un team di ricercatori di istituti scientifici
dell’Unione Europea
ha creato un super-anticorpo
in grado di proteggere
dalle varianti del Covid-19.

Si tratta di una molecola bispecifica,
chiamata CoV-X2,
ottenuta partendo da due anticorpi
derivati dal plasma
di persone guarite.
Il nuovo anticorpo
riconosce contemporaneamente
i due diversi antigeni del virus.

La notizia della nuova scoperta scientifica
è stata diffusa dalla Commissione Europea.
Secondo i ricercatori,
l’anticorpo bispecifico
ha un’efficacia elevata,
quindi sarebbe adatto alla sperimentazione
per un utilizzo
sia nella prevenzione che nella cura.

Il progetto di ricerca Atac
(Antibody Therapy Against Coronavirus),
è finanziato dall’Erc (European Research Council),
ma ha al suo interno
la collaborazione di varie istituzioni:
il Karolinska Institutet di Stoccolma;
l’Istituto di ricerca in biomedicina
di Bellinzona (Svizzera);
l’università di Braunschweig (Germania)
e il Joint Research Center
della Commissione Europea.
Ha collaborato anche la Rockfeller University
di New York.

gazzettadelsud.it

gazzettadelsud.it
Donations help us pay our writers and editorial staff. Click here to show your support!
Donations
Click here
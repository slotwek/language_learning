Listen online as you read:

ESTERI
ESTERI

 Joe Ravi

Arrestata la moglie del narcotrafficante messicano
Emma Coronel Aispuro,
moglie del narcotrafficante messicano
detto El Chapo,
è stata arrestata all’aeroporto di Dulles
in Virginia,
con l’accusa di traffico internazionale
di stupefacenti
come cocaina, metanfetamina,
eroina e marijuana.

Aispuro è stata presa in custodia
e dovrebbe comparire presto
davanti alla corte federale
degli Stati Uniti.

Joaquin Guzman Loera,
cioè El Chapo,
era già stato arrestato
un anno e mezzo fa
e condannato all’ergastolo.

La moglie è accusata
di aver aiutato il marito
a gestire il suo impero,
valutato intorno ai 14 miliardi di dollari,
e di aver avuto un ruolo chiave
nell’organizzazione della sua fuga
da un carcere messicano nel 2015.
L’evasione era infatti stata pianificata
nei minimi dettagli,
con la costruzione
di un tunnel sotterraneo.

Aispuro è un ex-reginetta di bellezza
che sposò Guzman nel 2007,
quando lei aveva 17 anni e lui 51.
La coppia ha avuto due gemelle nel 2012.

Il giudice ha per ora dichiarato
che Emma Coronel Aispuro
resterà in carcere.

ESTERI
ESTERI

Regno Unito: una legge per garantire la libertà di parola all’università
Ancora una novità
dal governo britannico.
Nei prossimi mesi,
in tutte le università
ci sarà la possibilità
di nominare un garante
per la libertà di parola e di espressione.
Lo ha annunciato il ministro dell’Istruzione,
Gavin Williamson.

Questa nuova figura
del “campione della libertà di parola”,
servirà per contenere
un nuovo tipo di censura,
quella dettata dal ‘politicamente corretto’.
Secondo quanto annunciato dal ministro,
il campione dovrebbe garantire a tutti
la possibilità di esprimersi
senza subire alcuna ripercussione.

Una situazione davvero paradossale,
se si pensa che il ‘politicamente corretto’
nasce come forma di tolleranza,
ma negli ultimi tempi
ha finito con il discriminare
chi ha una visione diversa:
chiudere la bocca all’intollerante
provoca lo stesso effetto di una censura.

Per questo motivo
il gruppo dei conservatori
del governo britannico,
avrebbe addirittura proposto
di introdurre nuove leggi
che garantiscano all’interno delle università
una pluralità di posizioni,
pena la sospensione dei fondi pubblici.

 ITALIA
 ITALIA

Genova, crolla a mare un pezzo di cimitero
Una frana
ha provocato il crollo
di una parte del cimitero
di Camogli,
in provincia di Genova.

Circa 200 bare
sono finite nella spiaggia sottostante
e in mare.

Sul posto sono intervenute
le forze dell’ordine
per mettere in sicurezza
il costone
e per recuperare le salme.

Il crollo sarebbe stato provocato
dall’erosione della costa,
peggiorata anche a causa
delle ultime mareggiate.

Al momento del crollo
l’area era vuota
perché messa in sicurezza
proprio per il timore
di un cedimento.
Non ci sono quindi feriti.

video.corriere.it

video.corriere.it

ESTERI
ESTERI

Accordo Facebook- Australia sulle news
Il governo australiano e Facebook
hanno raggiunto un accordo
sulla condivisione di notizie
sul social network.

Facebook aveva infatti bloccato
nelle scorse settimane
la pubblicazione di notizie
sul proprio sito
per protesta contro una proposta di legge
del governo australiano.
Inoltre gli utenti di altri paesi
non potevano condividere
link di siti giornalistici australiani.

Il disegno di legge prevedeva
che Facebook pagasse
gli editori dei giornali e siti
per poter usare i loro contenuti.

Il capo di Facebook Australia
ha dichiarato che è stato raggiunto
un accordo con il governo
che ha acconsentito ad alcuni cambiamenti
nel disegno di legge.

Il governo australiano ha dichiarato
che Facebook si è impegnato
a negoziare una remunerazione
con le testate giornalistiche.

ESTERI
ESTERI

Francia, assorbenti gratuiti in tutte le università
Secondo uno studio
una studentessa su tre in Francia
non si può sempre permettere
l’acquisto di prodotti di igiene intima.

Per questo motivo Frédérique Vidal,
ministra per l’insegnamento superiore e la ricerca,
ha dichiarato che è in atto un piano
per rendere gli assorbenti gratuiti
in tutte le università del paese.
Il piano prevede anche
la presenza di distributori gratuiti
nelle residenze studentesche.

Si tratta di un programma
che salverà migliaia di donne
in tutta la Francia
dal “period poverty”,
un termine inglese che indica
l’impossibilità di permettersi
prodotti sanitari
per il ciclo mestruale.

Questo programma fa parte di un piano
volto a combattere la povertà
tra i giovani francesi:
Macron ha recentemente annunciato iniziative
di riduzione dei prezzi dei pasti
nelle mense delle università,
e di sostegno agli universitari
che hanno bisogno dei servizi
di aiuto psicologico.

 CULTURA & SOCIETA’
 CULTURA & SOCIETA’

Dublino, una targa per Violet Gibson, la donna che sparò a Mussolini
Il 7 aprile del 1926 a Roma
Violet Gibson sparò
tre colpi di pistola
per colpire Benito Mussolini
durante un suo comizio.
Un solo colpo
raggiunse il Duce al naso,
senza ferirlo gravemente.

La folla presente si rivoltò
contro l’attentatrice,
la polizia intervenne
e la donna fu arrestata.

La Gibson trascorse qualche tempo
nelle carceri italiane,
fu deportata in Inghilterra
e poi rinchiusa in un manicomio
di Northampton,
dove morì nel 1956.

Violet era figlia
di un aristocratico anglo-irlandese,
alla corte della regina Vittoria.

A 95 anni dall’attentato,
Dublino ha deciso
di dedicarle una targa
per “l’impegno politico
di antifascista”,
come spiega alla Bbc
il consigliere indipendente Mannix Flynn,
per restituirle il giusto posto
“nella storia delle donne irlandesi,
della nazione e del suo popolo”.

L’attentato della Gibson
è uno dei quattro
che Mussolini subì
durante il regime fascista.

 SPORT
 SPORT

 Jim Epler

Los Angeles, Tiger Woods coinvolto in un incidente automobilistico
Tiger Woods,
uno dei golfisti più celebri
della storia americana,
ha avuto un incidente automobilistico
che ha portato al suo ricovero urgente
in ospedale.

Nonostante l’auto si fosse ribaltata
dopo essersi scontrata
contro un cordolo e un albero,
i vigili del fuoco
sono riusciti a estrarre Woods
dal parabrezza dell’auto.

Secondo Alex Vilanueva,
lo sceriffo della contea,
il golfista stava guidando
a una velocità superiore al normale.
“È stato molto fortunato
a sopravvivere al pauroso incidente”
ha commentato.

Secondo lo staff di Woods,
Tiger ha ripreso conoscenza in ospedale
e appare essere in ripresa.
Egli si trovava a Los Angeles
in occasione del torneo di golf
del Genesis Invitational,
al quale non avrebbe partecipato
a causa di un recente intervento.

Secondo il sito di gossip Tmz,
la mattina dell’incidente
Woods avrebbe lasciato il suo hotel
“agitato e insofferente”.
Non sono ancora note tuttavia
le cause dell’infortunio.

 CULTURA & SOCIETA’
 CULTURA & SOCIETA’

 chrisjortiz

I Daft Punk si sono sciolti
I Daft Punk hanno annunciato
la fine della loro collaborazione.

Thomas Bangalter
e Guy-Manuel de Homem-Christo,
questi i loro veri nomi,
hanno ufficialmente annunciato
il loro scioglimento
con un video
dal titolo “Epilogue“.

Il duo si era formato
nel 1993
e da allora aveva ridefinito
i canoni della musica elettronica,
prima in Francia
e poi nel mondo intero.

Tra i loro maggiori successi
si ricordano canzoni
come “Around the World”,
“Touch“ e “Get Lucky”,
la fortunata collaborazione
con Pharrell Williams
che li porterà alla vittoria
di 2 Grammy.

Lo scioglimento
è stato confermato
dall’agente dei Daft Punk
i quali, fino ad ora,
non hanno rilasciato
nessuna dichiarazione
in merito alla loro decisione.

Donations help us pay our writers and editorial staff. Click here to show your support!
Donations
Click here
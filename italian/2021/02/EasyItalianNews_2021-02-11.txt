Listen online as you read:

ESTERI
ESTERI

Processo impeachment Trump va avanti al Senato
Il processo di impeachment
a carico dell’ex presidente degli Usa
Donald Trump,
accusato di aver incitato
i suoi sostenitori
a fare irruzione il 6 gennaio
nel Campidoglio,
andrà avanti al Senato
che lo ha riconosciuto costituzionale.

La seduta del Senato
è stata aperta con un video
dell’assalto al Congresso
e con le parole dell’ex presidente
che incitava la folla dei sostenitori
a marciare sul Campidoglio:
“Vi amo, siete veramente speciali”.

Sono sei i repubblicani che,
dopo quattro ore di discussioni,
si sono uniti ai 50 democratici
favorevoli a procedere.
Per arrivare a una condanna
dovrebbero però essere 17
i repubblicani disposti
a far condannare
il loro ex presidente.
“Con questi numeri
tutto quello che devo fare
è giocare a golf”,
è stato il commento di Trump.

 ITALIA
 ITALIA

Massacri delle foibe, il ricordo
Il 10 Febbraio in Italia
si celebra il “Giorno del ricordo”
istituito nel 2004
nella data in cui furono firmati
i trattati di pace di Parigi.

In questo giorno
si ricordano i massacri delle foibe,
cioè tutti gli eccidi
e le violenze
a danno degli abitanti
del Carso (Friuli Venezia Giulia),
del Quarnaro e della Dalmazia
da parte dei partigiani jugoslavi (comunisti)
avvenuti a partire
dal crollo del regime fascista
nel 1943.

Tutti coloro che erano fascisti
oppure contrari al regime comunista,
furono torturati
e gettati nelle foibe,
cave naturali
profonde centinaia di metri.

Si stima che le vittime
furono tra 3000 e 5000,
mentre altre fonti
parlano di circa 11mila morti.

ESTERI
ESTERI

Pizza record con 254 formaggi
In Francia è stata creata
una nuova tipologia di pizza:
quella con 254 formaggi.
L’invenzione è stata certificata
dal Guinness dei primati.

A Lione,
Benoit Bruel ha infatti battuto
il record dell’australiano Johnny Di Francesco,
il quale aveva creato una pizza
con sopra 154 formaggi.

Benoit dice di averla presa
come una sfida patriottica,
in quanto la Francia
è molto conosciuta
per i suoi formaggi.
La pizza è stata realizzata
in 2 ore e mezzo,
utilizzando soltanto prodotti francesi.

Ha un peso di circa 1 kg,
di cui 730 g sono di formaggio.
Questa creazione tuttavia
è destinata a rimanere un pezzo unico,
in quanto il prezzo sarebbe esorbitante.
Ogni formaggio è costato sui 4 euro,
quindi complessivamente
sarebbe una pizza da oltre i mille euro.

Lo Chef afferma
che nonostante la gente pensi sia disgustosa,
è in realtà perfetta per un aperitivo,
non serve mangiarla tutta
per apprezzarne il gusto raffinato.

notizie.delmondo.info

notizie.delmondo.info
 ITALIA
 ITALIA

 Kaga tau

Compare a Roma la linea Fantastica 140
Da qualche settimana
sono comparse
su alcune fermate dell’autobus
della capitale
nuove indicazioni
di una fantomatica linea di autobus:
Fantastica 140.

Il suo percorso è dei più esilaranti,
si parte infatti da Stazione Rodari,
si ferma a Campidoglio al Pistacchio,
a Pantheon al limone,
a Piazza Munari.

Nei giorni feriali
circola fino alle ore 25,
la domenica tutta la notte,
fino alle 33.30!

Senza dubbio una trovata geniale,
che ha interessato pochi quartieri di Roma,
ma ha incuriosito moltissime persone
le quali hanno iniziato a chiedersi
chi fosse l’artefice
di questa stravagante fermata dell’autobus.

L’istallazione artistica,
se così la possiamo definire,
è opera di ignoti
ma rappresenta un omaggio
alle opere dello scrittore Gianni Rodari:
ogni fermata della linea F140
corrisponde al titolo di un suo libro.

Peccato che l’azienda dei trasporti romani
abbia deciso di rimuovere dalle fermate
Fantastica 140,
in quanto non si tratta
di una sua iniziativa.
Tuttavia tutti continueranno a chiedersi
chi è il genio che l’ha inventata.

ECONOMIA
ECONOMIA

 Huichimai Fang

Stone Island e Moncler si uniscono, un colpo miliardario per l’impresa tessile italiana
Moncler e Stone Island,
due dei più prestigiosi marchi italiani
di abbigliamento sportivo,
hanno concluso un accordo
da 1,15 miliardi di euro.

La Moncler è nata in Francia
ed è diventata italiana.
È guidata dal presidente
e amministratore delegato Remo Ruffini.

Stone Island è un marchio italiano
fondato nel 1982.
Appartiene alla Sportswear Company
di Carlo Rivetti.

È la prima volta
che due aziende nostrane
nel settore dell’abbigliamento di alta gamma
si uniscono.
Moncler ha comprato Stone Island
sfidando la crisi economica
che nel 2020 ha colpito duramente
il mondo della moda.

Moncler è molto forte
sui mercati americano e asiatico
e si è distinta per la sua attenzione
alla sostenibilità ambientale.
Stone Island è all’avanguardia
nell’innovazione
grazie all’alta tecnologia impiegata
nella produzione di tessuti,
come quelli ricavati dai teloni
per le coperture dei camion,
sottoposti a lavaggio “stone wash”.

L’obiettivo di Remo Ruffini
è “creare col tempo
un polo del lusso tutto italiano,
pronto a competere con colossi francesi
del calibro di LVMH e Kering”.

torino.corriere.it

torino.corriere.it

AMBIENTE
AMBIENTE

 ilker ender

Le microplastiche hanno invaso anche il monte Everest
Le microplastiche hanno ormai invaso
e contaminato tutto il mondo.
I minuscoli frammenti sono ovunque:
non solo negli oceani,
come tutti potrebbero pensare,
ma anche sulla vetta più alta del pianeta.

Un gruppo di ricercatori
ha infatti analizzato
campioni di neve e di acqua
prelevati sul Monte Everest,
trovando microplastiche
in ogni campione.
Sono state rilevate microplastiche
provenienti dai materiali
con cui sono realizzati abiti,
tende e corde
utilizzati dagli scalatori.

Nelle aree più frequentate dagli escursionisti
sono state rinvenute bottiglie,
lattine,
ogni genere di attrezzatura da arrampicata
e altri oggetti abbandonati
oppure persi dai visitatori,
che hanno trasformato tristemente l’Everest
in una discarica.

La parte più difficile ora
è cercare di recuperare questi rifiuti
presenti sul monte Everest,
evitando che se ne accumulino altri.

Oltre al riciclo dei rifiuti raccolti,
una soluzione alternativa potrebbe essere
quella di ripensare ai materiali usati
per l’abbigliamento sportivo,
sostituendo le fibre sintetiche
con quelle naturali.

 SPORT
 SPORT

Juventus in finale di Coppa Italia
La Juventus di Andrea Pirlo
è la prima squadra a raggiungere
la finale di Coppa Italia
che si disputerà a maggio.

I bianconeri infatti
hanno pareggiato per 0-0
nella partita di ritorno
contro l’Inter di Antonio Conte.

I nerazzurri hanno attaccato di più,
ma la solida difesa juventina
è riuscita a disinnescare
la coppia Lukaku-Martinez.

La Juventus si è quindi qualificata
grazie al 2-1
della partita di andata.

Per i bianconeri si tratta
della finale numero 20
della loro storia.

In finale affronteranno
la vincente di Atalanta-Napoli.

Donations help us pay our writers and editorial staff. Click here to show your support!
Donations
Click here
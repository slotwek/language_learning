Listen online as you read:

 ITALIA
 ITALIA

 EU2017EE Estonian Presidency

Draghi convocato per formare un nuovo governo
La sera di martedì 2 febbraio,
Giovanni Grasso,
portavoce del Capo di Stato italiano,
ha annunciato che il Presidente Mattarella
ha convocato Mario Draghi
al Quirinale.

La richiesta segna il fallimento
del compito esplorativo
assegnato a Roberto Fico,
di valutare le possibilità
di formare un nuovo governo
guidato da Conte.

L’opzione alternativa di andare alle urne,
che richiederebbe una piena campagna elettorale
durante un periodo fragile
a causa della pandemia,
è stata scartata
dal Capo di Stato.

Mattarella ha giustificato la sua decisione
indicando la necessità
di prendere decisioni tempestive e complicate
per il futuro del paese
nei prossimi mesi,
un incarico difficile
per un governo in campagna elettorale.

Mattarella ha concluso dicendo:
“In altri Paesi
in cui si è votato obbligatoriamente,
perché erano scadute
le legislature dei Parlamenti
oppure i mandati dei Presidenti,
si è verificato un grave aumento dei contagi.
Questo fa riflettere,
pensando alle tante vittime
che purtroppo continuiamo ogni giorno
a registrare”.

Cosi l’incarico
di formare un nuovo governo
cadrà nelle mani di Mario Draghi,
ex presidente della Banca Centrale Europea.

ESTERI
ESTERI

 Dmitry Aleshkovskiy

Mosca, Navalny condannato a tre anni e cinque mesi di carcere
Alexei Navalny,
il celebre oppositore di Putin
arrestato a gennaio
dopo il suo ritorno in Russia
conseguente al suo avvelenamento,
è stato condannato
a 3 anni e 5 mesi di carcere.

Il centro di Mosca
è stato blindato
dalle forze di polizia che,
in seguito alle proteste
degli scorsi giorni,
hanno preso precauzioni:
sono stati oltre 300 gli arresti
tra i sostenitori di Navalny
il giorno del processo.

Dato il periodo di arresti domiciliari
già compiuto da Navalny
per il caso “Yves Rocher” nel 2014,
la pena è stata ridotta
a due anni e otto mesi,
da trascorrere però
nell’ambiente aspro di una colonia penale.

Il team del politico
ha invitato ancora una volta la popolazione
a protestare
per quello che Navalny stesso
ha definito essere
un “teatrino illegale”.

ESTERI
ESTERI

Usa, manette e spray al peperoncino per arrestare una bambina afroamericana
2 agenti della polizia
di Rochester, New York,
sono stati sospesi
per i metodi violenti
utilizzati durante l’arresto
di una bambina.

I 2 poliziotti,
intervenuti per una lite familiare,
hanno ammanettato
una bambina afroamericana
di 9 anni,
ordinandole di sedersi
all’interno della volante.

Per placare le proteste della bambina
gli agenti hanno utilizzato
lo spray al peperoncino,
spruzzato sul viso dell’arrestata
mentre questa era ancora ammanettata.

L’accaduto è stato ripreso
dalle body cam degli agenti
e successivamente diffuso.

Il video ha immediatamente suscitato
l’indignazione generale.

La sindaca della stessa cittadina
ha infatti dichiarato:
“In questo incidente
è stato fatto del male
a una bambina,
io ho una figlia di 10 anni,
questo video non è una cosa
che una madre vuole vedere”.

Gli agenti resteranno sospesi
fino al termine dell’indagine.

ESTERI
ESTERI

Attentati a Kabul
Una serie di attentati
si sono verificati a Kabul
nella giornata di martedì 2 Febbraio.

Gli attentati sono 3
e, secondo il portavoce della polizia
Ferdaws Faramarz,
ci sarebbero state delle vittime.

Faramarz ha precisato
che nella prima esplosione
sono rimaste uccise 2 persone
e altre 2 ferite,
mentre nella terza esplosione
non ci sarebbero state vittime.

Gli attacchi sono avvenuti
all’ora di punta,
modalità che sta purtroppo diventando
una delle pratiche preferite.

Gli attentati avvengono
tramite cariche esplosive
piazzate sotto i veicoli,
che poi vengono fatte esplodere a distanza.

ECONOMIA
ECONOMIA

 Nicholas Gemini

Al via la Lotteria degli scontrini
Il primo febbraio è partita
la “Lotteria degli scontrini”,
un sistema voluto dal Governo
per combattere l’evasione fiscale in Italia,
che punta sulla passione degli italiani
per i giochi a premi.

Attraverso questo sistema
gli italiani ottengono un biglietto
valido per l’estrazione di premi
per ogni euro speso.
Ma la condizione necessaria
è che gli acquisti siano fatti
attraverso carte di credito, di debito,
prepagate, bancomat o app di pagamento.

Questa iniziativa fa parte
del Piano Italia Cashless,
per ridurre l’utilizzo del contante
e tracciare i pagamenti.

La prima estrazione dei premi
è programmata per l’11 marzo:
ci saranno 10 premi da 100 mila euro
per chi compra,
e altri 10 premi da 20 mila euro,
per chi vende.

Più avanti le estrazioni
saranno anche settimanali,
oltre che mensili e annuali.

Il problema ad oggi
è che non tutti gli esercizi commerciali
hanno adeguato i registratori di cassa
per la lettura dei codici lotteria,
perché questo ha un costo di circa 300 euro.

Gli italiani stanno già sperimentando
dalla fine del 2020 un “gioco” simile
con il programma Cashback,
che consente di ottenere
il rimborso del 10%
sugli acquisti fatti
con dispositivi elettronici.

 CULTURA & SOCIETA’
 CULTURA & SOCIETA’

Clubhouse: social del momento in tilt
Una nuova piattaforma
sta riscuotendo un enorme successo:
niente foto, solo audio live
(cioè non viene registrato nulla),
in cui le persone possono riunirsi
per discutere su diversi argomenti.

Questa l’innovazione di ‘Clubhouse’,
un gigantesco contenitore di podcast.
Per accedere all’uso di questa piattaforma
bisogna innanzitutto avere 18 anni,
possedere un iPhone
ed essere invitati.

Elon Musk, celebre magnate di Tesla
e Space X,
ha contribuito al successo di Clubhouse,
perché ha dato appuntamento
ai propri followers di Twitter
per una “chiacchierata” sul futuro
proprio sulla neonata piattaforma.
Inutile dire che l’invito
è stato accettato da migliaia di persone,
per l’esattezza 5 mila,
in pochissimi minuti.

Dato che il numero di persone raggiunto
nella stanza per la conversazione con Musk
era ai limiti della capienza,
il sistema è andato in tilt!

Gli argomenti trattati da Musk
adesso sono anche disponibili su Youtube.
Il magnate ha parlato della missione
di portare l’uomo su Marte,
di Bitcoin,
di progetti di intelligenza artificiale.

 SPORT
 SPORT

 D7ckon

Coppa Italia: Inter-Juventus 1-2
La Juventus ha vinto
la semifinale di andata
della Coppa Italia
battendo per 2-1 l’Inter
a San Siro.

I nerazzurri avevano incominciato
bene la partita
portandosi in vantaggio
dopo appena 9 minuti
grazie a un gol di Lautaro Martinez.

I bianconeri hanno però pareggiato
venti minuti dopo
grazie a un rigore
trasformato da Cristiano Ronaldo.

Dopo dieci minuti dal pareggio
il fuoriclasse portoghese
ha segnato il gol del raddoppio
con un vero colpo da biliardo
approfittando di una papera
della difesa interista.

L’Inter ha dominato la ripresa
cercando il pareggio,
senza però ottenerlo.

Fra una settimana a Torino
si giocherà la partita di ritorno.

sport.sky.it

sport.sky.it
Donations help us pay our writers and editorial staff. Click here to show your support!
Donations
Click here
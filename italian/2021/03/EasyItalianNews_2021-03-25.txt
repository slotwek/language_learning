Listen online as you read:

ESTERI
ESTERI

 Noah Wulf

Strage in Colorado
Un’altra sparatoria negli Stati Uniti:
un uomo è entrato
in un supermercato di Boulder,
in Colorado,
e ha aperto il fuoco.

Il bilancio è di 10 morti,
incluso l’agente Talley,
il primo ad arrivare sul posto.

Il presunto killer
è stato fermato
ed è ora sotto custodia.

Uno shock per l’America,
la seconda sparatoria
in una settimana
dopo quella nei centri massaggi
di Atlanta.

Biden ha ordinato
le bandiere a mezz’asta
alla Casa Bianca
in omaggio alle vittime
e ha aggiunto che è necessario
studiare nuove misure
per la detenzione di armi d’assalto
e caricatori ad alta capacità.

 ITALIA
 ITALIA

Regione Puglia: il vaccino arriva con i droni
Il Distretto Tecnologico Aerospaziale
dell’aeroporto di Grottaglie (Taranto),
in Puglia,
ha promosso un’iniziativa
per la distribuzione del vaccino Covid 19:
l’utilizzo di droni.

La proposta è stata già portata avanti
in diversi paesi:
California, Ruanda e Ghana
fanno già abbondante uso
di questa tecnologia
per permettere alle aree più isolate
di essere raggiunte in modo veloce.

Per il momento, nella regione Puglia
verranno trasportati vaccini
dall’aeroporto di Grottaglie
all’Ospedale di Manduria.
Una soluzione innovativa
che permetterà
una più efficiente organizzazione
dei servizi sanitari.

L’ambizioso progetto
fa parte di uno più grande
a livello europeo, il Corus Xuam
a cui collaborano Italia,
Belgio, Francia,
Germania, Spagna,
Svezia e Regno Unito.

La sperimentazione del trasporto con i droni
andrà avanti fino a novembre.
L’obiettivo è quello di aumentare
la qualità della mobilità urbana,
snellendo il traffico
e velocizzando così i tempi di consegna.

ESTERI
ESTERI

 CAPTAIN RAJU

Bangladesh, incendio in campo profughi lascia migliaia senza tetto
Non sono ancora note
le cause del devastante incendio
che la sera di lunedì 22 marzo
ha raso al suolo
un campo di profughi Rohingya
vicino a Cox’s Bazar,
in Bangladesh.

Il campo, che normalmente ospita
circa 124.000 persone,
è stato quasi completamente distrutto
da un incendio
che ha richiesto oltre 6 ore
per essere domato.

Secondo un residente
del campo di Balukhali,
sono decine di migliaia
le persone senza casa,
molte delle quali
hanno perso tutti i loro averi.

La maggior parte
dei residenti del campo
erano vittime
scappate al genocidio contro i Rohingya
avvenuto in Myanmar nel 2017
per mano del governo
di Aung San Suu Kyi.

Secondo la polizia locale,
le vittime sarebbero sette.
Tuttavia, la stima dell’UNHCR
è di quindici fatalità,
di cui almeno tre sono bambini.

Reuters International e Fortify Rights,
due organizzazioni di aiuti umanitari,
hanno denunciato la presenza di filo spinato
attorno ai campi,
che avrebbe impedito ad alcuni
di scappare dalle fiamme.
Secondo Fortify Rights,
il filo spinato avrebbe anche impedito
la distribuzione di beni
e servizi umanitari in passato.

 ITALIA
 ITALIA

 Senato della Repubblica Italiana

Morra: blitz nel centro vaccinale di Cosenza
Il capo dell’Antimafia Nicola Morra
si è recato,
assieme alla sua scorta,
al centro vaccinale di Cosenza
per fare un’ispezione.

Morra avrebbe criticato le modalità
e i tempi di vaccinazione,
e avrebbe chiesto di identificare i presenti.

Il dirigente della Asp di Cosenza Marino,
d’altro canto,
ha accusato il capo dell’Antimafia
di averlo aggredito
e di essersi presentato
per i parenti della sua compagna.

Sia il leader della Lega Salvini
che la leader di Fratelli d’Italia Meloni
hanno chiesto le dimissioni di Morra.
Anche da Italia Viva sono giunte
richieste di spiegazioni
da parte di Morra.

Morra ha spiegato che molti cittadini
si erano lamentati
per la scarsità dei vaccini,
e lui, in qualità di parlamentare
e capo dell’Antimafia,
si è sentito in dovere di intervenire.

ESTERI
ESTERI

 Aah-Yeah

Canale di Suez bloccato
Il Canale di Suez,
una delle principali
vie d’acqua del mondo,
è rimasto bloccato da un cargo
che si è incagliato di traverso.

Secondo la Bbc
il mega-container che si è bloccato
a causa del forte vento
a nord del porto di Suez,
è lungo 400 metri
e ha fermato totalmente il traffico.

Il blocco causato
potrebbe avere ripercussioni
sul commercio
e sulle catene di forniture energetiche
a livello mondiale.
Il Canale di Suez è infatti
l’unico passaggio
che connette il Mar Mediterraneo
con il Mar Rosso
e poi l’Oceano Indiano.

Un responsabile presso l’Authority del Canale di Suez
ha dichiarato che le operazioni
per disincagliare il cargo
consistono nel rimuovere
una grande quantità di sabbia
attorno alla nave
per liberarla,
e potrebbero richiedere giorni.

SCIENZA
SCIENZA

 Yakuzakorat

Parkinson, nuove scoperte sulla malattia
Uno studio internazionale
coordinato da ricercatori
del Dipartimento di Scienze Biomediche,
Sperimentali e Cliniche
dell’Università di Firenze,
in collaborazione
con l’Università di Cambridge
e l’Università di Saragozza,
ha svelato i meccanismi
del comportamento del morbo di Parkinson.

Alla base dell’azione tossica del morbo
ci sono dei gruppi
di molecole proteiche,
detti “oligomeri di tipo B”,
che fanno degenerare
i neuroni cerebrali
che producono la dopamina.

La dopamina rende possibili
il movimento,
la motivazione e la cognizione.

Negli individui sani
gli oligomeri sono neutralizzati
dall’organismo stesso,
ma nelle persone in età avanzata,
il sistema di controllo neuronale
è debole
e l’azione tossica degli oligomeri B
attacca aree specifiche del cervello.

Gli esiti di questo lavoro
sono stati pubblicati
sulla rivista “Nature Communications”.
Questa scoperta permetterà
di sviluppare terapie efficaci
contro il morbo.

 CULTURA & SOCIETA’
 CULTURA & SOCIETA’

In Svezia la prima biblioteca di libri censurati
Un vero e proprio simbolo
di libertà di espressione
si trova a Malmö.
Si tratta di una biblioteca che raccoglie,
ed è alla costante ricerca,
dei libri cosiddetti “censurati”.

La biblioteca di Dawitt Isaak
è specializzata in libri censurati
provenienti da ogni parte del mondo.
Al momento contiene circa 1600 opere.

Il nome della biblioteca
è un omaggio a un giornalista
condannato al carcere senza processo,
per aver pubblicato degli articoli
in cui criticava il regime in Eritrea.

Il catalogo di questa biblioteca
è molto variegato:
opere non solo letterarie,
ma anche musicali e teatrali,
antiche e moderne,
che sono state censurate o bruciate
nei paesi in cui sono uscite;
la stessa sorte è toccata purtroppo
anche ai loro autori,
che sono stati minacciati,
imprigionati o costretti a fuggire
dal proprio paese
per le loro idee.

Inoltre, il lettore può trovare nel libro
le informazioni sul motivo per cui
è stato censurato,
in che periodo e in quale paese.

Alcune opere famose da segnalare:
“I versi Satanici” di Salman Rushdie;
“Piccolo blu e piccolo giallo” di Leo Lionni;
“La storia del toro Ferdinando” di Munro Leaf.

Donations help us pay our writers and editorial staff. Click here to show your support!
Donations
Click here
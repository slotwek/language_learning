Listen online as you read:

ESTERI
ESTERI

Olanda: scontri tra polizia e manifestanti
In Olanda centinaia di persone
si sono radunate
per protestare
contro le restrizioni
per il Covid-19
imposte dal premier Mark Rutte.

La polizia si è scontrata
con i manifestanti
nel tentativo di disperderli.

Dopo un primo scontro
con scudi e manganelli,
le forze dell’ordine
hanno usato gli idranti
sulla folla.

La manifestazione
è stata organizzata
pochi giorni prima
delle elezioni,
che vedono Rutte
e il suo partito
nuovamente in vantaggio.

Rutte è infatti in carica
da oltre un decennio,
ma le restrizioni contro il Covid,
soprattutto l’introduzione
del coprifuoco,
hanno suscitato forti tensioni
che hanno poi portato
a diverse manifestazioni
di protesta.

Non si registrano feriti
negli scontri.

ESTERI
ESTERI

 William Chen

GB, tensione alla veglia di Sarah
Il caso di Sarah Everard
continua a infiammare gli animi
in Gran Bretagna.

La ragazza 33enne
è stata ritrovata morta
dopo oltre una settimana
dalla sua scomparsa.
Era stata rapita
mentre tornava a casa
da un agente di Scotland Yard
che lavora nell’unità di élite
che protegge gli edifici ufficiali.

Dal fatto sono iniziate le proteste
per la scarsa sicurezza
soprattutto per le donne
e nelle strade,
ed è stata organizzata una veglia
sabato 13 Marzo
nonostante non fosse autorizzata
per le norme anti-Covid.

La reazione della polizia
nei confronti dei manifestanti
è stata sproporzionata
e definita inaccettabile
dallo stesso sindaco di Londra.

Nelle immagini si vedono infatti
alcuni poliziotti
strattonare 4 donne
poi arrestate.

 ITALIA
 ITALIA

Italia in zona rossa
Da lunedì 15 marzo
l’Italia è quasi completamente
tutta arancione e rossa.
Inoltre, moltissimi comuni e province
hanno già stabilito ulteriori chiusure.

A causa delle varianti Covid,
l’indice di contagio nazionale (Rt)
è passato da 1,06 a 1,16.

Il governo Draghi ha deciso pertanto
di aggiungere nuove restrizioni
all’ultimo DPCM di inizio marzo.

Fino a Pasqua
diventano regioni rosse
l’Emilia Romagna, il Friuli Venezia Giulia,
il Lazio, la Lombardia, le Marche,
il Piemonte, la Puglia, il Veneto
e la Provincia autonoma di Trento.

La Campania e il Molise
erano già rosse e vi resteranno.
La Calabria, la Toscana,
l’Abruzzo e la Sicilia
restano o tornano arancioni,
ma molti comuni al loro interno
si chiudono in zona rossa.

L’unica a non variare la situazione
è la Sardegna,
che era diventata bianca
e che lo resterà.

Infine tutto il territorio nazionale
sarà in blocco totale
durante le festività pasquali,
dal 3 al 5 aprile.

ESTERI
ESTERI

Cina, bufera di sabbia e smog in tutto il nord del paese
La mattina di lunedì 15 marzo
Pechino e gran parte della Cina settentrionale
si sono svegliate ricoperte
da uno strato di smog giallo.

Secondo il meteo locale,
si tratterebbe della tempesta di sabbia
più intensa e diffusa
che il paese abbia riscontrato
negli ultimi dieci anni.
L’evento, infatti,
interessa un’area geografica vastissima:
dallo Xinjiang dell’estremo ovest,
allo Heilongjiang dell’estremo est.

Ogni primavera
si manifestano tempeste di sabbia
provenienti dal vicino deserto del Gobi.
Quest’anno, tuttavia,
la normale tempesta
è stata alimentata
dagli altissimi livelli di smog
presenti nelle principali città cinesi.

La visibilità è stata ridotta
causando il blocco del traffico di Pechino
e la cancellazione di oltre 400 voli.
Il governo della capitale cinese
ha lanciato un’allerta “gialla”,
ordinando l’annullamento
di eventi all’aperto
in tutta la zona.

AMBIENTE
AMBIENTE

I colori dei fiori stanno mutando: colpa dei cambiamenti climatici
Il clima è il motore
dell’evoluzione della natura:
tutto dipende dall’alternarsi
delle correnti calde
con quelle fredde,
dalle temperature e dalle stagioni.
Se queste iniziano a essere
ogni anno sempre più irregolari,
tutto ciò che è parte della natura
ne risente inevitabilmente.
Anche il colore dei fiori.

A causa delle variazioni
di temperature e umidità,
il colore dei fiori modifica di intensità.
La scoperta è stata fatta
dai ricercatori della Clemson University (South Carolina).
Sono stati messi a confronto
circa duemila fiori,
appartenenti a 12 specie
diffuse nel Nord America.

I dati dimostrano che le piante
hanno reagito ai cambiamenti climatici
perdendo o aumentando
la propria pigmentazione,
a seconda che abbiano subito o meno la siccità.

Un altro elemento che ha contribuito
a modificare la pigmentazione
di alcuni fiori
è stato l’assottigliamento
dello strato di ozono,
che ha avuto ripercussioni
anche sul comportamento
degli insetti impollinatori
e degli animali erbivori.

Il dato, seppur particolare,
non è indice di allarme per le piante,
perché in generale queste
reagiscono da sempre
a ciò che accade
nell’ambiente circostante.

 CULTURA & SOCIETA’
 CULTURA & SOCIETA’

 Lars Crommelinck Photography

Grammy 2021, di Billie Eilish il disco dell’anno
L’edizione dei Grammy del 2021,
nonostante l’assenza
di entrambi il pubblico
e il red carpet,
si è conclusa
con un numero eccezionale di record.

Beyoncé ha di nuovo fatto la storia
vincendo ben 28 Grammy,
diventando l’artista femminile
ad averne vinto il numero più alto
dopo aver superato
la violinista Alison Krauss.

Ivy Carter,
figlia di Beyoncé,
ha vinto assieme alla madre
il premio per il miglior video musicale
grazie alla sua performance
in ‘Brown Skin Girl’,
diventando così
una delle vincitrici più giovani di sempre.

Nonostante ciò,
il titolo di disco dell’anno
è andato al singolo ‘Everything I Wanted’
di Billie Eilish,
e Taylor Swift si è aggiudicata
l’importante premio
di album dell’anno
per la terza volta,
un nuovo record.

Le premiazioni al femminile continuano,
con Megan Thee Stallion.
La rapper 26enne
si è aggiudicata il premio
di miglior artista emergente,
diventando la prima rapper donna
a vincere anche il Grammy
per migliore canzone rap.

 CULTURA & SOCIETA’
 CULTURA & SOCIETA’

Morto Raoul Casadei
È morto a causa del Covid
all’età di 83 anni
Raoul Casadei,
il re del liscio.

Casadei era ricoverato
dal 2 marzo scorso
e le sue condizioni si sono
progressivamente aggravate.

Casadei ha iniziato la sua carriera
negli anni ’70
raccogliendo l’eredità dello zio:
ottiene subito un grande successo
anche grazie a una hit
come “Romagna mia”,
che ha venduto
più di 4 milioni di copie.

Un altro grande successo
è stata la canzone “Ciao mare”.

Con le sue canzoni ha fatto ballare
generazioni di italiani
portando in giro per il paese
la musica popolare.

Molte le parole di cordoglio
sia dal mondo politico
che da quello della cultura.

Donations help us pay our writers and editorial staff. Click here to show your support!
Donations
Click here
Listen online as you read:

 ITALIA
 ITALIA
Italia, al via la zona bianca
In Italia arriva la zona bianca.
Le prime regioni
a diventare bianche
sono Friuli Venezia Giulia,
Sardegna e Molise:
niente più coprifuoco serale,
e riaperture di ristoranti e bar
anche al chiuso.

I cittadini possono
tornare a frequentare
piscine coperte, parchi tematici,
sale giochi, matrimoni,
fiere, sagre, circhi,
corsi di formazione e convegni.

Dal 7 giugno anche Abruzzo,
Liguria, Umbria e Veneto
conquisteranno la zona bianca.

Dal 14 giugno sarà la volta
di Emilia Romagna, Lazio,
Lombardia, Piemonte, Puglia
e della provincia di Trento.

Le ultime sette regioni ancora gialle
passeranno a bianche
dal 21 giugno,
con l’inizio dell’estate.

La scelta del governo
di riaprire le attività progressivamente
su tutto il territorio nazionale
è sostenuta dal buon esito
della campagna vaccinale,
che è arrivata a 500 mila
somministrazioni giornaliere,
e dal continuo calo
di contagi e vittime.

ESTERI
ESTERI

Cina, uomo contagiato da virus aviario
Il primo caso di influenza aviaria H10N3
in un essere umano
è stato rilevato a Zhenjiang,
una città della provincia cinese
dello Jiangsu.

La vittima sarebbe un uomo di 41 anni,
che il 28 aprile
è stato ricoverato in ospedale
dopo aver sviluppato vari sintomi,
tra cui la febbre.

Dopo aver analizzato
i dati genetici del virus,
le autorità hanno deliberato
che si tratta del ceppo H10N3
di influenza aviaria,
e che il rischio di epidemia
su larga scala
è basso.

Secondo la Commissione Nazionale
della Sanità cinese,
il paziente si è ripreso
ed è prossimo alla dimissione.
Tutti i suoi contatti recenti
sono stati monitorati,
e nessuno di essi
ha dimostrato sintomi di contagio.

 ITALIA
 ITALIA
Giovanni Brusca esce dal carcere dopo 25 anni
Il boss Giovanni Brusca
torna in libertà
dopo aver scontato
25 anni di carcere.

Lo attendono ora
quattro anni di libertà vigilata
e sarà sottoposto a controlli
e protezione.

Tra i crimini atroci
da lui commessi
i più noti sono la strage di Capaci,
in cui morirono il giudice Falcone,
la moglie e tre uomini della scorta,
e il rapimento e l’uccisione
del piccolo Di Matteo,
figlio tredicenne
di un collaboratore di giustizia.

La sorella del giudice Falcone
ha così commentato la notizia:
“Umanamente è una notizia che mi addolora,
ma questa è la legge,
una legge che peraltro
ha voluto mio fratello
e quindi va rispettata.
Mi auguro solo che la magistratura
e le forze dell’ordine vigilino
con estrema attenzione
in modo da scongiurare il pericolo
che torni a delinquere”.

ESTERI
ESTERI
Haiti, rapito un ingegnere italiano di 74 anni
Un ingegnere italiano di 74 anni,
Giovanni C.,
è stato rapito ad Haiti.

L’ingegnere si trovava
in località Croix des Bouquets
per effettuare dei rilievi
per la costruzione di una strada.

Il gruppo dei rapitori,
i “400 Mawozo”,
ha già contattato
l’azienda del 74enne
per chiedere un riscatto.

Per la gang non si tratta
del primo rapimento:
anche lo scorso aprile
avevano sequestrato,
con lo scopo di chiedere un riscatto,
7 religiosi cattolici.

La Farnesina
e l’ambasciata italiana a Panama
si sono già attivate
per occuparsi della vicenda.

Insieme all’ingegnere italiano
potrebbe essere stato rapito
anche un tecnico
che si trovava insieme a lui
al momento del sequestro.

Al momento, tuttavia,
non ci sono ancora
conferme ufficiali.

ESTERI
ESTERI

Arabia Saudita, giù il volume degli altoparlanti nelle moschee
In Arabia Saudita le autorità
hanno deciso di diminuire il volume
degli altoparlanti
che richiamano i fedeli
alla preghiera.

Il ministero degli affari islamici
ha imposto il limite a un terzo
del volume massimo.

La decisione sarebbe scaturita
da una serie di lamentele
da parte della popolazione
disturbata soprattutto
durante la notte.

La misura ha generato
immediate reazioni,
tra cui la diffusione di un hashtag
che chiede di abbassare la musica
anche in ristoranti e caffè.

Il ministro ha risposto
con un videomessaggio
in cui sottolinea che i fedeli
che vogliono pregare
non devono aspettare
la chiamata dell’Imam.

AMBIENTE
AMBIENTE

Tartaruga gigante ricompare alle Galapagos
La tartaruga della specie Chelonoidis phantasticus
è stata scoperta alle Galapagos.
Questo l’annuncio tra i più incredibili
degli ultimi mesi.
Una tartaruga,
che si credeva estinta da 100 anni,
sopravvive nelle meravigliose isole
del Centro America.

Lo ha annunciato
il ministro dell’Ambiente dell’Ecuador,
Gustavo Manrique con un tweet.

I genetisti dell’università di Yale,
hanno prelevato il DNA della tartaruga
e lo hanno comparato
con quello conservato
nell’Accademia delle scienze
della California.
Con la sorprendente scoperta:
una tartaruga che si credeva estinta
vive ancora e anche in buona salute!

Il messaggio che arriva subito
dal direttore del parco delle Galapagos,
Danny Rueda,
è la speranza di riuscire a preservare
queste bellissime specie
e soprattutto evitare
di farle rimanere da sole,
come era già successo
con un altro esemplare scomparso
nel 2012.

Il governo dell’Ecuador organizzerà
nei prossimi mesi
una spedizione nell’isola Fernandina,
alla ricerca di altri eventuali esemplari.
E speriamo che sia
una ricerca molto proficua!

 CULTURA & SOCIETA’
 CULTURA & SOCIETA’
Palma d’oro alla carriera per Jodie Foster
Jodie Foster,
attrice, produttrice e regista
originaria di Los Angeles
riceverà la Palma d’oro alla carriera
in occasione del prossimo Festival di Cannes.

Quest’ultimo si terrà
nella località francese
tra il 6 e il 17 luglio
sul palco del celebre
Palais des festivals.

Jodie Foster ha conosciuto il grande schermo
a una giovanissima età,
recitando in Taxi Driver
di Martin Scorsese
a soli 13 anni.

Ora, raggiunti i 58,
Foster ha accumulato onorificenze
rappresentative del suo talento,
tra cui due Oscar.
“Cannes è un festival
a cui devo tanto,
mi ha completamente cambiato la vita”,
ha commentato l’attrice.

Donations help us pay our writers and editorial staff. Click here to show your support!
Donations
Click here
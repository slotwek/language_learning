Listen online as you read:

ECONOMIA
ECONOMIA

G7, accordo storico sulla tassazione globale
Si è chiuso a Londra
il vertice del G7,
ovvero di Stati Uniti,
Regno Unito, Francia,
Germania, Canada,
Italia e Giappone.

I rappresentanti dei 7 Paesi
sono giunti a un accordo storico:
creare una tassa globale
di almeno il 15% sui profitti
delle multinazionali
che hanno attività nei Paesi G7,
anche se le loro sedi
si trovano altrove.

La tassazione è prevista
per le società
con margini di profitto
superiori al 10%.
È il caso di grandi colossi tecnologici
come Amazon e Google,
che si sono arricchiti enormemente
nei mesi della pandemia.

Così i governi riceverebbero
miliardi di dollari
che andrebbero a sostenere
la ripresa economica post-Covid.

I rappresentanti del G7
si augurano che l’accordo
possa essere esteso
anche ai Paesi del G20,
che si riuniranno a luglio in Italia
e cioè a Brasile, Russia,
India, Cina, Sudafrica, Ruanda,
Australia, Arabia Saudita,
Argentina, Corea del Sud,
Indonesia, Messico e Turchia.

ESTERI
ESTERI

 Studio Incendo

Tensioni ad Hong Kong, oltre 7mila agenti schierati
Ancora tensioni a Hong Kong.
Il regime cinese si scaglia
contro l’omaggio alle vittime
della sanguinosa repressione
della Cina comunista.
Così la veglia in ricordo
della strage di Tienanmen
del 4 giugno 1989,
è stata bloccata
per la seconda volta di fila.

I poliziotti hanno schierato
contro i manifestanti
persino due blindati
e un cannone ad acqua.
Due persone
sono state anche arrestate.

L’Unione Europea ha richiesto
il rilascio immediato
degli arrestati durante la manifestazione.
A Hong Kong e Macao
c’è una lunga tradizione di manifestazioni,
per la commemorazione
delle proteste pacifiche
di piazza Tienanmen.

I partecipanti alla veglia
erano centinaia,
grazie a Facebook-live
la manifestazione è stata trasmessa in diretta
dal Victoria Park.

In ricordo delle vittime,
i partecipanti erano vestiti di nero,
con torce, candele
e luci degli smartphone
hanno illuminato le strade attorno al parco.
I manifestanti si sono riuniti
in modo ordinato
e hanno partecipato alla veglia.

 ITALIA
 ITALIA

Perde la vita il cantante Michele Merlo
Michele Merlo,
giovane cantante di 28 anni,
è morto la sera del 6 giugno
all’Ospedale Maggiore di Bologna.

Il ragazzo,
noto nel mondo della musica
con il nome di Mike Bird,
aveva acquisito notorietà
dopo aver partecipato
alle competizioni televisive italiane
X Factor e Amici.

Dopo essersi sentito male
la settimana precedente,
Merlo si era recato al pronto soccorso,
dove i suoi sintomi
sono stati scambiati
per un comune virus.

Al peggioramento delle sue condizioni,
Merlo è stato sottoposto a un intervento
a causa di un’emorragia cerebrale
causata da una leucemia fulminante.

Fans e artisti musicali,
da Emma Marrone a Ermal Meta,
hanno espresso sui social
il loro affetto e supporto
per la famiglia Merlo.

ESTERI
ESTERI

 TheFranek2

Scontro tra treni in Pakistan, oltre 36 morti
Un incidente ferroviario
nel distretto di Ghotki,
nel sud del Pakistan,
ha causato la morte
di almeno 36 persone
e provocato più di 100 feriti.

Secondo la Pakistan Railways,
un treno sarebbe deragliato
nei pressi di Daharki,
e un secondo treno
proveniente dalla direzione opposta
l’avrebbe colpito in pieno,
causando morte e distruzione.

Le autorità hanno riferito
che alcuni passeggeri
sono ancora intrappolati
all’interno delle carrozze distrutte,
ma l’esercito e un team medico
sono stati mobilitati
per soccorrere i superstiti,
molti dei quali
sono stati ricoverati in ospedale
in condizioni critiche.

Non sono ancora chiare
le cause del disastro,
ma il premier del paese,
Imran Khan,
ha promesso un’indagine completa
sull’accaduto.

 CULTURA & SOCIETA’
 CULTURA & SOCIETA’

Nata la figlia del principe Harry e Meghan Markle
E’ nata al Cottage Hospital
di Santa Barbara,
in California,
la seconda figlia
del principe Harry
e della moglie Meghan Markle.

Il nome scelto per la bambina
è Lilibet ‘Lili’ Diana Mountbatten-Windsor.

Il nome è stato scelto
in onore della regina Elisabetta,
la nonna,
che in famiglia
viene soprannominata
proprio Lilibeth.

Il secondo nome, Diana,
è stato invece scelto
come tributo
alla madre di Harry,
Diana Spencer.

Un portavoce della coppia
ha annunciato:
“E’ con grande gioia
che il principe Harry e Meghan,
il Duca e la Duchessa di Sussex,
danno il benvenuto
alla loro bambina”.

Sia la madre
che la bambina
stanno bene
e sono già tornate a casa.

 CULTURA & SOCIETA’
 CULTURA & SOCIETA’

 Immortal-truth

Firenze, Sophia Loren riceve le chiavi della città
Sophia Loren,
attrice italiana conosciuta
in tutto il mondo,
ha ricevuto le chiavi
della città di Firenze.

L’attrice è stata ricevuta
a Palazzo Vecchio
dal sindaco Dario Nardella,
che le ha espresso
la sua stima e ammirazione.

La Loren si è detta emozionatissima
e commossa
dall’importante onorificenza.

Il sindaco le ha dedicato
la canzone “O sole mio”
e successivamente l’attrice
si è recata nel suo nuovo ristorante
dove era attesa per il pranzo.

metropolitanmagazine.it

metropolitanmagazine.it
 SPORT
 SPORT

 Box Repsol

MotoGp di Catalogna: vince Oliveira
Il portoghese Oliveira su KTM
ha vinto il gran premio di MotoGP
che si è svolto in Catalogna, Spagna.

Oliveira ha preceduto sul podio
i due piloti della Ducati
Zarco e Miller.

Per Oliveira si tratta
della terza vittoria in carriera
in MotoGp,
e del secondo podio consecutivo
in questa stagione.

Il leader del mondiale Quartararo
ha chiuso al quarto posto
dopo essere stato penalizzato di 3”
per aver tagliano una chicane
nel finale.
Il francese ha anche rischiato nel finale
per un problema alla tuta
la cui cerniera ha ceduto
all’ultimo giro.

Il migliore degli italiani
è stato Bagnaia
che ha chiuso in settima posizione.

Gara da dimenticare
sia per Marquez
che per Valentino Rossi:
entrambi sono infatti caduti.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Piotr Drabik

Isaac Herzog nuovo presidente di Israele
Il nuovo presidente di Israele
è Isaac Herzog,
ha vinto contro l’altra candidata
Miriam Peretz
con una maggioranza mai ottenuta
fino ad ora:
un totale di 87 voti,
contro 26 dell’avversaria.

Herzog è già presidente dell’Agenzia ebraica
ed è stato leader dei Laburisti,
dal 9 luglio prenderà il posto
di Reuven Rivlin,
attuale presidente in carica.

In seguito al suo discorso di accettazione,
Herzog ha ricevuto
anche le congratulazioni
da parte del premier
Benyamin Netanyahu.

Nel discorso il neoeletto presidente
ha espresso il suo intento
di ricucire i rapporti
con i fratelli e le sorelle
nella Diaspora.

Le sfide che Isaac Herzog
dovrà affrontare
sono davvero tante
e vanno prese in seria considerazione,
alla luce dei recenti risvolti politici
delle ultime settimane.

C’è anche la grande sfida
di difendere la posizione internazionale
di Israele
e la buona reputazione tra i popoli.

ESTERI
ESTERI

 Isuruhetti

Affonda nave in Sri Lanka
Una nave mercantile
che trasportava
tonnellate di sostanze chimiche
è affondata al largo
della costa occidentale
dello Sri Lanka.

La Pearl Press era ancorata
al largo della costa occidentale dell’isola
quando, il 20 Maggio,
è scoppiato un incendio a bordo.

Le autorità sono intervenute immediatamente
tentando di spegnere l’incendio,
ma diversi container
sono caduti in mare.

E’ fallito il tentativo di spostarla
in acque più profonde,
per tentare di arginare
l’inquinamento marino,
la parte posteriore della nave, infatti,
è andata alla deriva.

I danni all’ambiente
sono già incalcolabili
ed è scattato l’immediato divieto di pesca
che ha colpito migliaia
di famiglie della zona,
già in difficoltà economiche.

 ITALIA
 ITALIA

Auto incendiata nel torinese, cadavere all’interno
A Gassino, nel torinese,
i carabinieri hanno ritrovato
un’auto carbonizzata
con un cadavere
al suo interno.

I militari hanno subito avviato
le indagini
e stanno procedendo
con i rilievi tecnici.

Alcune persone
sono già state interrogate,
a cominciare
dalla proprietaria dell’auto.

Non sono ancora note, infatti,
le cause dell’incendio
che ha distrutto la vettura,
una Fiat Panda.

Il procuratore di Ivrea,
in merito alla prima fase
delle indagini
ha dichiarato:
“È prematuro ipotizzare.
Il cadavere
è completamente carbonizzato”.

ESTERI
ESTERI

India, sposa muore e viene sostituita con la sorella
Secondo un’antica tradizione indiana,
se durante un matrimonio
la sposa muore,
è possibile sostituirla con una sorella
per continuare le nozze.

E’ quello che è successo
nell’Uttar Pradesh, in India,
nella giornata del 2 giugno.
Durante le nozze
per celebrare l’unione
di Surabhi e Manoj Kumar,
la sposa è stata vittima di un infarto.

Secondo il Daily Mail,
la madre di Surabhi
avrebbe proposto di rimpiazzarla
con la sorella minore
per completare l’unione
delle due famiglie.

A creare scalpore
è stato il fatto che,
nonostante la morte della sposa,
il cui cadavere
è stato lasciato in una stanza,
i riti funebri siano stati rimandati
in onore delle celebrazioni nuziali.

 SALUTE
 SALUTE

Nestlé, il 60% dei prodotti non è sano
Il “Financial Times” ha diffuso
un documento interno
destinato ai massimi dirigenti della Nestlé.
In questo documento si dice
che oltre il 60%
degli alimenti e delle bevande
del colosso alimentare svizzero
non è sano da un punto di vista nutrizionale.

Per rimediare a questa situazione
la Nestlé ha dichiarato
che sta “aggiornando
la strategia nutrizionale e sanitaria,
per assicurarsi che i prodotti soddisfino
le esigenze nutrizionali delle persone.
E di aver ridotto negli ultimi sette anni
il 14-15% di zuccheri e di sodio”.

Ma queste dichiarazioni
non convincono i commentatori.
In Australia l’Health Star Rating
è un metodo di etichettatura
che considera il valore nutrizionale
degli alimenti confezionati
e assegna un punteggio
da ½ stella fino a 5 stelle.
Dei prodotti a marchio Nestlé
soltanto il 37% raggiunge
le 3,5 stelle, cioè la sufficienza.

Tra i prodotti peggiori ci sono
i prodotti dolciari,
le bevande aromatizzate,
che contengono
23 gr di zucchero per lattina,
i latticini, la pizza surgelata
farcita con carni miste
e il Nesquik alla fragola,
un vero e proprio concentrato di zucchero,
aromi e coloranti,
ma venduto come alimento
per la colazione dei bambini.

ilfattoalimentare.it

ilfattoalimentare.it
ECONOMIA
ECONOMIA

Made in Italy
La dicitura Made In Italy
è diventata un vero e proprio marchio
ed è il terzo al mondo
per notorietà,
dopo Coca-Cola e VISA.

Il Made in Italy non è un’etichetta
che si limita a indicare
una provenienza geografica,
come il Made in China,
ma richiama l’idea
di prodotto unico e speciale.

Quando si parla di Made in Italy,
l’opinione pubblica fa riferimento
principalmente alle grandi firme della moda
come Valentino,
Versace e Armani,
oppure alla Ferrari
ma non è solo questo.
È l’insieme di tutti i prodotti e servizi
per i quali l’Italia presenta
un elevato grado di specializzazione
apprezzato nel mondo
per la qualità,
l’innovazione e il design.

Le specializzazioni del nostro Paese
rientrano in quattro grandi aree,
le «4 A del Made in Italy» sono:
Abbigliamento-moda;
Arredo-casa;
Automazione-meccanica;
Alimentari e bevande.

I mercati sui quali il Made in Italy
è maggiormente richiesto
sono quelli dei paesi dell’Unione Europea
e dell’America,
ma ultimamente anche dell’Asia.

 CULTURA & SOCIETA’
 CULTURA & SOCIETA’

Kate Winslet diventa icona del body positivity
Ha conosciuto nuova fama
per le sue parole
e azioni incoraggianti
Kate Winslet,
l’attrice britannica
divenuta famosa a soli 21 anni
per il suo ruolo
nell’acclamato film Titanic.

Nel suo ultimo ruolo
nei panni di Mare Sheehan,
una detective della Pennsylvania
intenta a risolvere il mistero
dietro a un omicidio,
Winslet si è opposta ai tentativi di modifica
delle sue rughe
e della sua “pancia gonfia”.
Ha commentato l’attrice:
“Loro dicevano Kate,
davvero, non puoi”
e io: “Ragazzi,
so quante rughe ho accanto all’occhio,
per favore rimettetele tutte a posto”.

“Omicidio a Easttown – Mare of Easttown”,
la nuova serie HBO,
ha raggiunto fama internazionale
grazie alle parole dell’attrice,
con fan di tutto il mondo
felici di celebrare la sua onestà
e positività.

 SPORT
 SPORT

Muore per un malore alla partita di calcio in memoria del fratello
Giuseppe Perrino, ex calciatore
di Lega Pro e serie D,
è morto per un malore
durante una partita di calcetto
organizzata per ricordare il fratello
venuto a mancare.

Perrino si è accasciato in campo,
presumibilmente per un arresto cardiaco,
la salma verrà sottoposta ad autopsia.

Il fratello era morto tre anni fa
per un incidente in bicicletta
e la partita di calcio
era organizzata in sua memoria.

Il sindaco del paese in provincia di Napoli
ha annullato le celebrazioni
per la Festa della Repubblica
in segno di rispetto
per il lutto della famiglia,
alla quale ha espresso il suo cordoglio.

Il padre spesso seguiva
le partite del figlio,
ma in questa occasione
non era presente.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Marcin Wichary

Stati Uniti, Biden annuncia restrizioni sulle armi
In una conferenza stampa
il presidente americano Joe Biden
ha annunciato una serie
di ordini esecutivi
che pongono restrizioni sulle armi.

Biden ha definito la violenza armata
un “imbarazzo internazionale”
e una ”epidemia” da fermare.
Infatti, poche ore prima del suo discorso,
un’ennesima sparatoria
si è verificata in South Carolina,
dove 5 persone sono morte,
inclusi due bambini.

Le direttive annunciate da Biden
prevedono l’aumento della regolamentazione
per le “ghost gun”,
cioè le pistole
assemblate in casa
senza numero di serie,
che saranno d’ora in poi sottoposte
alle regole di tutte le altre armi.

Le misure prevedono inoltre
un modello di “bandiere rosse”
per permettere alle autorità statali
di togliere le armi
a chi è considerato pericoloso,
e un programma per monitorare
il problema della violenza armata
nelle comunità più a rischio.

Biden, supportato nel suo appello
da Kamala Harris
e da numerose vittime
della violenza armata,
ha esortato il Congresso
ad approvare le nuove leggi
che rafforzano il controllo
degli acquirenti delle armi
approvate alla Camera
e bloccate al Senato.

ESTERI
ESTERI

 Sinead

Irlanda del Nord, una settimana di disordini sempre più violenti
E’ ormai quasi una settimana
che Belfast,
la capitale dell’Irlanda del Nord,
e altre città del paese
sono teatro degli scontri peggiori
degli ultimi anni.

Il rancore tra cattolici e protestanti
si è rinvigorito
in seguito alle negoziazioni di Brexit.
Ciò avviene
nonostante le intimazioni
di cessare fuoco
emanate da Arlene Foster,
premier dell’Irlanda del Nord,
e da Boris Johnson,
primo ministro britannico.

La pace intesa dagli accordi
di Venerdì Santo nel 1998
è solo superficiale,
come dimostrerebbe
il recente incremento delle tensioni.

Stando a un cronista dell’Afp,
le violenze sulle strade
starebbero raggiungendo nuovi livelli:
molotov, proiettili e mattoni
vengono lanciati dalla popolazione
contro le forze di polizia,
che tentano di contenere i disordini.
Unità cinofile e antisommossa
sono intervenute,
ma almeno 50 poliziotti
sono rimasti feriti.

ESTERI
ESTERI

 Steve Punter

Regno Unito: è morto il principe Filippo
Buckingham Palace ha annunciato
che il principe Filippo di Edimburgo,
il marito della Regina Elisabetta,
è morto all’età di 99 anni.

Filippo e la regina Elisabetta
si erano sposati nel 1947,
e hanno avuto quattro figli:
Carlo, Anna, Andrea ed Edoardo.
Avrebbe compiuto 100 anni a giugno.

Era stato ricoverato in ospedale
all’inizio di marzo
a causa di una infezione,
non legata al Covid,
alla quale però si erano aggiunti
problemi al cuore.
Il 16 era stato dimesso
ed era ritornato nella sua residenza
al castello di Windsor.

A Buckingham Palace la bandiera britannica
è a mezz’asta,
e il protocollo prevede
otto giorni di lutto nazionale.

La salma verrà esposta
a St. James’s palace
per poi essere tumulata
nella cappella reale
del Castello di Windsor.

ESTERI
ESTERI

Corea del Nord: Kim avverte popolazione, arriveranno tempi duri
Kim Jong-Un, il leader nordcoreano,
ha chiesto alla popolazione
di prepararsi
a una “crisi difficile”.

Attualmente la Corea del Nord
sta attraversando
uno dei momenti peggiori
della sua storia.
Lo stato è infatti colpito
dalle pesanti sanzioni internazionali
a causa del suo programma nucleare.

Oltre a questo,
si aggiunge ovviamente
l’attuale situazione
legata alla pandemia.

La Corea del Nord
ha dovuto chiudere i suoi confini,
cosa che ha ridotto enormemente
il commercio con la Cina.
Si stima che nel 2020
il volume di affari
si sia ridotto dell’80%.

Kim Jong-Un ha quindi definito
l’attuale situazione
come la “peggiore di sempre”,
paragonandola addirittura
alla devastante carestia
degli anni 90,
a causa della quale
morirono oltre 3 milioni di persone.

Il dittatore ha quindi avvertito il paese
di prepararsi
a “sfide senza precedenti”.

 SALUTE
 SALUTE

L’EMA conferma AstraZeneca
L’EMA, l’Agenzia Europea per il farmaco,
ha confermato il proprio giudizio positivo
nei confronti del vaccino AstraZeneca.

Ha evidenziato una possibile correlazione
tra il vaccino e qualche raro caso di trombosi,
ma ha ribadito
che il rapporto rischi-benefici
è positivo.

Non sono state individuate cause evidenti
e nemmeno rischi generalizzati,
per questo motivo è stato deciso
di non proporre alcuna limitazione
alla somministrazione del vaccino,
ma di lasciare libertà di scelta
a ogni paese.

Il rischio di trombosi
sarà inserito nell’elenco
di possibili controindicazioni molto rare.

La maggior parte dei casi
si sono riscontrati in donne
di età inferiore ai 60 anni,
ragione per cui alcuni paesi,
come la Spagna,
ne hanno sospeso la somministrazione
agli under 60.

 CULTURA & SOCIETA’
 CULTURA & SOCIETA’

Abolita definitivamente la censura cinematografica
Dal mese di aprile in Italia
un decreto legge
abolisce definitivamente
la censura cinematografica.
Il decreto attuativo è stato firmato
dal ministro della Cultura
Dario Franceschini.

Il nuovo decreto istituisce
una Commissione per la classificazione
delle opere cinematografiche,
che avrà il solo potere
di vietare la visione dei film
ai minori di 18 anni.

Un’altra novità consiste
nella divisione delle pellicole
destinate al cinema
in quattro categorie:
film adatti a ogni tipo di pubblico,
film vietati ai minori di 6,
14 e 18 anni.

Saranno direttamente i produttori dei film
a decidere la categoria di spettatori più adeguata,
e a quel punto la Commissione
per la classificazione delle opere
confermerà o meno la categoria.

La nuova Commissione risponderà
alla Direzione Generale Cinema
del ministero della Cultura,
e sarà composta da 49 membri.

Tra le figure professionali
che faranno parte di questa Commissione
ci sono sociologi,
psicologi, educatori,
pedagogisti, esperti di cinema,
magistrati, ambientalisti.
La Commissione resterà in carica tre anni,
e avrà il compito di confermare o modificare
la classificazione di un film
entro un massimo di 20 giorni.

Finalmente i film
non saranno più vietati,
tagliati o modificati in alcune scene.

 CULTURA & SOCIETA’
 CULTURA & SOCIETA’

 Justin Harris

Crudelia, il nuovo film Disney
E’ online il trailer
del nuovo film di Walt Disney,
“Crudelia”,
che uscirà al cinema il 28 Maggio.

Il film è interpretato
dalle vincitrici dell’Academy Award
Emma Thompson
ed Emma Stone.

Racconta l’esordio
di uno dei personaggi antagonisti
più amati: Crudelia De Mon.

Ambientato durante la rivoluzione punk rock
nella Londra degli anni settanta,
racconta la storia
di una giovane truffatrice
decisa a farsi un nome
con le sue creazioni.

Un giorno il suo talento
fa colpo sulla Baronessa Von Hellman,
ma la loro relazione
darà vita a una serie di eventi
che si snodano nel film.

Donations help us pay our writers and editorial staff. Click here to show your support!
Donations
Click here
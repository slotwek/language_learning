Listen online as you read:

 ITALIA
 ITALIA

Italia in zona gialla, riaperture dal 26 aprile
Il governo ha annunciato la riapertura
delle attività didattiche,
culturali, sportive
e di ristorazione,
a partire dal 26 aprile,
nelle regioni che diventano gialle.

Dal 1° giugno riapriranno
anche le palestre al chiuso.
Dal 1° maggio riaprono gli stadi
e ripartono i concerti dal vivo,
entrambi con il limite
di 1000 spettatori all’aperto
e di 500 al chiuso.
Ripartono inoltre le fiere,
i congressi
e riapriranno anche i musei.
Anche i teatri potranno ripartire
con la programmazione
degli spettacoli dal vivo
con il 50% dei posti occupabili in sala,
così come i cinema all’aperto.

In tutti gli eventi dal vivo
resta l’obbligo del distanziamento
e delle mascherine Ffp2.

Dal 15 maggio scatta il via libera
anche per gli stabilimenti balneari.
I ristoranti potranno somministrare
cibi e bevande sul posto,
a pranzo e a cena,
ma solo all’aperto.

Tutte le scuole di ogni ordine e grado
ripartono con la didattica in presenza.
È previsto un pass
che aprirà le frontiere
anche tra regioni di colori diversi:
ma solo per chi è stato vaccinato,
oppure è risultato negativo al tampone.

Nella prima fase delle riaperture
resta in vigore il coprifuoco
dalle 22 alle 5 del mattino successivo.

ESTERI
ESTERI

India, bagno rituale nel Gange ai tempi del Covid
Una nuova ondata del coronavirus
sta mettendo a dura prova l’India.
Più di 200 mila contagi in un giorno,
una cifra esorbitante,
che sta peggiorando
la situazione già critica
delle strutture ospedaliere del paese,
soprattutto negli stati occidentali.

Questo, però, non ha fermato
le centinaia di migliaia di persone
che si sono riunite
nella città di Haridwar
per il rituale bagno nel Gange,
in occasione della festa religiosa indù
Kumbh Mela.

Durante i tre giorni di celebrazioni,
sono stati fatti molti controlli,
e più di mille partecipanti
sono risultati positivi.
Molto probabilmente
il numero di persone contagiate
sarà più elevato,
visto che le strutture per fare i test
non potevano coprire
tutte le persone
accorse per i festeggiamenti.

Secondo quello che riportano le autorità,
quasi un milione di persone
ha fatto il bagno nel Gange,
sebbene il paese
sia nel pieno di una grave ondata di virus.
E nonostante questo,
il governo non ha vietato il raduno,
forse per non perdere
il consenso politico
delle persone di fede induista,
che sono la maggioranza
in India.

ESTERI
ESTERI

 Faraz Pervaiz

Pakistan, rilasciati 11 poliziotti in ostaggio
11 agenti di polizia pachistani
sono stati rilasciati
dopo essere stati rapiti
da alcuni sostenitori
del partito fondamentalista islamico Tpl.

I poliziotti
erano stati sequestrati
durante una protesta
a Lahore.
I sostenitori del Tpl
chiedono l’espulsione
dell’ambasciatore francese,
da quando il presidente Macron
ha difeso il diritto di Charlie Hebdo
di ripubblicare
le vignette su Maometto.

Da allora,
le proteste del Tpl
si sono fatte più violente;
il governo lo ha infatti
dichiarato “organizzazione terroristica”.

Gli agenti sono stati rilasciati
dopo una complessa trattativa
accompagnata
da un massiccio intervento
delle forze dell’ordine.

ESTERI
ESTERI

Proteste a Buenos Aires contro nuove restrizioni anti Covid
A Buenos Aires,
numerose proteste
hanno avuto luogo
contro le restrizioni anti Covid
imposte dal governo.

I manifestanti si sono radunati
sventolando la bandiera argentina
e protestando
contro il presidente Fernandez.

Le proteste sono state scatenate
soprattutto dalla chiusura
delle scuole,
che sospenderanno
le lezioni in presenza
per 15 giorni,
e dal coprifuoco,
in vigore dalle 20:00
fino alle 06:00.

Attualmente, a Buenos Aires,
i positivi sono più di 2,6 milioni
e le terapie intensive
sono occupate per il 74,3%
della loro capacità.

Fino ad ora
sono state vaccinate
circa 6,2 milioni di persone.

AMBIENTE
AMBIENTE

 Henry Páll Wulff

Antartide, si scioglie l’iceberg più grande del mondo
L’iceberg A68,
il più grande del mondo,
si è ufficialmente sciolto
quattro anni dopo essersi staccato
dalla piattaforma Larsen C dell’Antartide.

L’iceberg,
diventato una celebrità del web
qualche anno fa
dopo essersi avvicinato pericolosamente
alla Georgia del Sud,
aveva una dimensione
di circa seimila chilometri quadrati,
un’estensione equivalente
a quella dell’isola di Cipro.

Dopo essere stato spinto a Nord
dal vento e dalle correnti,
A68 era riuscito a evitare di arenarsi
sulle coste della Georgia del Sud,
per sciogliersi poco dopo
a causa dell’innalzamento delle temperature.

Adrian Luckman,
professore presso l’Università di Swansea,
ha commentato l’evento
definendo formidabile
la durata dell’iceberg
prima della sua disintegrazione.
Secondo il National Ice Center americano
di A68 rimangono ora
solo piccoli frammenti
dispersi nell’oceano.

 SPORT
 SPORT

Calcio, progetto Superlega europea soggetto di critica
Il 18 aprile
è stato annunciato il piano
per una Superlega calcistica
che raggruppa dodici
tra le più note squadre di calcio europee
in un nuovo campionato,
alternativo alla Champions League.

Tra le 15 squadre fisse
all’interno del torneo
vi sono i giganti Juventus, Milan,
Manchester United e City,
Liverpool, Arsenal,
Chelsea e Real Madrid.
Oltre ad essi,
altre 5 squadre
verrebbero selezionate
in base agli ultimi risultati ottenuti.

La Superlega,
i cui ricavati previsti
superano i 10 miliardi di euro,
bloccherebbe l’accesso al torneo
ai club calcistici più piccoli.
Per questo motivo,
migliaia di fans e personalità di rilievo
hanno espresso la propria contrarietà al progetto.
Tra di essi,
Boris Johnson e Emmanuel Macron
hanno manifestato preoccupazione
per il danno che la Superlega
provocherebbe al calcio.

Anche UEFA e FIFA
hanno condannato il piano,
definendolo una “lega separatista europea chiusa”
e minacciando di escludere
i club partecipanti e i loro giocatori
da competizioni nazionali ed europee.

 SPORT
 SPORT

 Morio
Gran premio di Imola: vince Verstappen
Verstappen su Red Bull
ha vinto il gran premio di Imola
al termine di una gara
ricca di colpi di scena.

L’australiano è stato in testa
fin dall’inizio grazie
a una super partenza
dove è passato dalla terza
alla prima posizione.

Hamilton, che partiva dalla pole,
ha chiuso la gara in seconda posizione:
dopo un’uscita di pista
si era ritrovato ottavo
ma un incidente tra Bottas e Russell
ha provocato la temporanea sospensione
della gara.
La bandiera rossa ha permesso
al pilota britannico
di non perdere troppo terreno
e quando la gara è ripartita
è riuscito a risalire
fino al secondo posto.

Terza posizione per Lando Norris
che alla ripartenza della corsa
ha passato la Ferrari di Leclerc,
che ha chiuso poi in quarta posizione
seguito dal compagno di scuderia Sainz.

Donations help us pay our writers and editorial staff. Click here to show your support!
Donations
Click here
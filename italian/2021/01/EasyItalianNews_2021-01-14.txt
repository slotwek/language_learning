Listen online as you read:

 ITALIA
 ITALIA

 Governo

L’Italia a un passo dalla crisi di governo
Il 12 gennaio il Consiglio dei Ministri
ha approvato la bozza
del “Piano Nazionale
di Ripresa e Resilienza (PNRR)”,
il Recovery Plan italiano.
Ma senza i voti di Italia Viva.

È quindi ufficiale lo scontro
tra il presidente del Consiglio
Giuseppe Conte e Matteo Renzi,
leader di Italia Viva.

Nel gruppo di governo
le due ministre Elena Bonetti
e Teresa Bellanova,
passate mesi fa al nuovo partito di Renzi,
daranno le dimissioni.
Questa decisione obbliga il governo
a una verifica di maggioranza.

I numeri a favore di Conte
potrebbero non essere sufficienti
a mantenere in piedi il suo governo.
Ecco perché l’Italia
è a un passo dalla crisi politica.

Se ciò accadesse,
Conte dovrebbe dimettersi
e chiedere la fiducia al Parlamento
per formare il “Conte ter”,
ma Renzi ha già annunciato
che per ottenere tale fiducia
pretende un Ministero importante,
per esempio quello dell’Economia.

Intanto il nuovo DPCM impone
nuove restrizioni agli italiani
e molti di loro attendono
il quinto “Decreto Ristori”
per sopravvivere al prolungarsi
dello stato di emergenza
fino al 31 gennaio.

ilmanifesto.it

ilmanifesto.it
ESTERI
ESTERI

 Mark Taylor

Pence boccia il 25esimo emendamento, Trump verso l’impeachment
Mike Pence si è rifiutato
di invocare il 25esimo emendamento
per rimuovere Trump
dalla presidenza.

Il rifiuto di Pence è arrivato
proprio durante il voto in Aula
per decidere se procedere
con la manovra
nei confronti del presidente uscente.

Secondo Pence,
“Non è nell’interesse del paese o in linea
con la Costituzione”.

Pence ha anche esortato Nancy Pelosi,
che aveva richiesto al vice presidente
di procedere con il 25esimo emendamento,
a “evitare azioni
che dividerebbero
e infiammerebbero ulteriormente
la passione del momento”.

I democratici si preparano però
a procedere con l’impeachment
nei confronti di Trump.
Il procedimento
troverebbe anche il supporto
di alcuni ex collaboratori
e sostenitori di Trump.

ESTERI
ESTERI

 TripodStories- AB

Cina, esplosione in miniera
Domenica pomeriggio
è avvenuta un’esplosione
in una miniera a Qixia,
nella provincia orientale cinese
di Shandong.

La scala utilizzata dai minatori
per tornare in superficie
e il sistema di comunicazione
sono stati gravemente danneggiati
dall’esplosione.

Secondo i media cinesi,
le autorità hanno mobilitato
team di soccorsi
presso il sito minerario
di proprietà della Shandong Wucailong Investment
per cercare di salvare
i 22 minatori rimasti intrappolati
per svariate ore.

L’industria mineraria in Cina
non è nuova a questi incidenti
che si verificano
a causa delle scarse condizioni di sicurezza.

ESTERI
ESTERI

Chiuso il social ‘Parler’
Il social ‘Parler’ è stato chiuso
dopo che Google, Apple e Amazon
lo hanno bandito.

Il social era molto amato dalla destra
ed era stato scelto come nuovo social
dopo la messa al bando di Trump
da parte di Twitter.
Anche Matteo Salvini
si era scritto poche ore prima
che venisse chiuso.

Il social usava i server di Amazon
che ha deciso di estrometterlo
dopo che erano comparsi messaggi
che inneggiavano a quanto accaduto
a Capitol Hill
e proponevano nuove manifestazioni
in occasione dell’insediamento di Biden.

In precedenza Google e Apple
lo avevano eliminato dai propri store
impedendone il download.
Il social ha deciso di fare causa ad Amazon
dichiarando di essere stati costretti
a chiudere per motivi politici
legati a una cospirazione
a favore di Twitter.

Amazon ha risposto
che i contenuti presenti su Parler
che incitavano alla violenza contro altri
rappresentavano una violazione
dei loro termini di servizio.

AMBIENTE
AMBIENTE

Australia: coralli fecondati artificialmente
La barriera corallina
è uno spettacolo unico della natura,
tanto da essere
un patrimonio dell’Unesco.
Si estende per una lunghezza di 2300 km
di fronte alla costa orientale australiana.

Negli ultimi anni, però,
la barriera ha subito
effetti di sbiancamento.
Per questo motivo è stato fatto
un primo tentativo
di fecondazione in vitro
per salvarla.
Al largo della costa del Queensland,
la popolazione dei coralli
per la prima volta si è riprodotta
grazie alla fecondazione artificiale.

La sperimentazione risale al 2016,
quando il Marine Ecology Research Centre
della Southern Cross University del Queensland
ha coltivato le larve
in recinzioni speciali
per una settimana
e successivamente le ha distribuite
nelle parti più danneggiate
della barriera corallina,
dove ormai non c’erano più coralli vivi.

Un grande successo
per questo primo esperimento,
visto che presto la barriera
sarà ripopolata e coloratissima.
I neonati coralli sono in buona salute
e sono molto vari nelle dimensioni.

 CULTURA & SOCIETA’
 CULTURA & SOCIETA’

Sessismo da tastiera si abbatte soprattutto sulle donne
Internet è diventato il luogo
in cui sempre più spesso
circolano commenti
che risultano essere negativi,
malevoli o vere e proprie manifestazioni di odio.

I famigerati haters
continuano a riempire pagine
di commenti e dichiarazioni
contro chiunque gli capiti a tiro,
perché sono protetti spesso
dall’anonimato dello schermo.

Una donna ha più probabilità
di essere il bersaglio
di questi attacchi.
In merito a questo nuovo fenomeno,
Amnesty International ha condotto l’indagine
il “Barometro dell’odio”
su un campione
di dieci uomini e dieci donne,
scelti tra personalità politiche, sportive,
dello spettacolo e dell’informazione.
Per cinque settimane
sono stati monitorati i post
che queste persone hanno pubblicato
su Facebook e Twitter,
i commenti ricevuti
e i messaggi in cui sono stati citati
da altri utenti.

I risultati hanno confermato
che l’odio online è una costante.
Quando si tratta di una donna,
una certa fascia degli utenti
è ricorsa più spesso all’aggressività
attraverso attacchi personali e sessisti.

 CULTURA & SOCIETA’
 CULTURA & SOCIETA’

 Danielle dk

Cantanti italiani – Zucchero
Un cantante famoso
ma con uno stile un po’ diverso
è Zucchero (25 Settembre 1955).

È il cantante blues
più conosciuto in Italia.
Ha cantato con tanti artisti famosi
come Bocelli,
Pavarotti, Sting,
Eric Clapton e Ray Charles.

Ha iniziato la sua carriera nel 1982,
partecipando al Festival di Sanremo,
ma ha raggiunto il successo internazionale
con l’album “Oro, incenso e birra”
nel 1989.

Zucchero è stato il primo a cantare
al Cremlino di Mosca
il 9 Dicembre 1990
dopo la caduta del Muro Di Berlino.

Alcune delle sue canzoni più famose
sono: Baila, Vedo nero,
Guantanamera,
Diavolo in me,
Wonderful life.

Donations help us pay our writers and editorial staff. Click here to show your support!
Donations
Click here
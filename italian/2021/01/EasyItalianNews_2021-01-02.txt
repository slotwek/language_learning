Listen online as you read:

ESTERI
ESTERI

 Agustina Girardo

L’Argentina ha legalizzato l’aborto
In Argentina
è stata definitivamente approvata
la legge che rende legale l’aborto,
pratica che prima era ammessa
solo in caso di stupro o se la salute della donna
era in pericolo.

La legge è passata al Senato
con 38 voti a favore e 29 contrari:
nel 2018 la proposta di legge
era passata alla Camera
ma era stata poi respinta al Senato.
Ora invece è stata approvata
anche grazie ad alcune modifiche
apportate al disegno di legge del 2018:
è stata ad esempio introdotta
l’obiezione di coscienza.

Questa modifica è stata inserita
per facilitare l’approvazione,
e non riguarda solo i singoli medici
ma anche le strutture:
ragione per cui le strutture ospedaliere religiose
potranno decidere
di non praticare aborti.

L’aborto verrà quindi inserito
nelle prestazioni mediche di base
e sarà perciò gratuito.
Potrà essere praticato
fino alla quattordicesima settimana di gestazione.

 ITALIA
 ITALIA

Notte di Capodanno, 13enne morto ad Asti
Durante la notte di Capodanno,
poco dopo la mezzanotte,
è morto ad Asti un 13enne
a causa di una lesione all’addome.

Si pensa che la ferita
sia stata inflitta
da un fuoco d’artificio
che stava maneggiando,
tuttavia non si è ancora escluso
che sia stata dovuta
a un colpo di pistola.

Arrivato all’ospedale
il ragazzo era già in arresto cardiaco
e non c’è stato più niente da fare,
nonostante i numerosi tentativi
di rianimarlo.

Ci sono stati momenti di grande tensione,
in quanto i familiari,
accecati dal dolore,
hanno arrecato danni
alle strutture del pronto soccorso
e del parcheggio.

Secondo i dati forniti
dal Dipartimento della Pubblica Sicurezza
questa è l’unica vittima
accompagnata da 79 feriti,
della notte del 31 dicembre.

L’anno scorso i feriti erano stati 204:
sicuramente le limitazioni dovute al Covid
hanno contribuito a questa riduzione
dei numeri.

ESTERI
ESTERI

 History of Modern Biomedicine Research Group

Il padre di Boris Johnson chiede la cittadinanza francese
Stanley Johnson,
padre del primo ministro britannico
Boris Johnson,
ha annunciato che chiederà
la cittadinanza francese,
per mantenere i rapporti con l’Unione Europea
dopo la Brexit.

Sua madre è infatti francese,
quindi questo è possibile.
Egli nel Referendum del 2016
aveva votato “Remain”,
affinché il Regno Unito
rimanesse nell’UE.

Stanley Johnson è un ex deputato
del Parlamento Europeo,
ha dichiarato che si sentirà sempre europeo
e che mantenere i rapporti con l’Unione Europea
è molto importante.

La famiglia Johnson
è molto divisa sul tema,
infatti Boris Johnson ancora prima
di diventare primo ministro
era diventato il volto
della campagna per il “Leave”.

D’altro canto il padre non è l’unico
ad avere idee contrarie,
infatti anche il fratello e la sorella
erano per il “Remain”.

 ITALIA
 ITALIA

 Aclebim

Bibliobus: la biblioteca itinerante delle periferie
Riciclare e riutilizzare
può portare davvero benefici a tutti.
Nella città di Taranto, in Puglia,
un autobus per il trasporto urbano
ormai destinato alla rottamazione
è diventato una biblioteca.
Una biblioteca che gira per la città
portando i libri ai cittadini.

L’idea per promuovere la lettura
è stata realizzata grazie
al progetto “Basequa”,
finanziato dal Mibact
(Ministero dei beni e delle attività
culturali e del turismo).

Il Bibliobus è il primo in assoluto in Puglia:
la biblioteca al suo interno
è dotata di più di duecento libri,
e ci sono anche
uno spazio dedicato ai burattini,
un’area video
e altri spazi per lasciare libero sfogo
alla creatività di tutti gli utenti
che useranno questo comodo servizio.

Il Bibliobus sarà di certo un nuovo modo
per condividere la cultura,
oltre ad essere un’importante
occasione di aggregazione,
quando le norme Covid 19 lo permetteranno.
Proprio nel rispetto delle regole in vigore,
per il momento la biblioteca itinerante
sarà uno spazio dedicato
esclusivamente ai bambini.

bari.repubblica.it

bari.repubblica.it

ESTERI
ESTERI

Morto Samuel Little, il serial killer americano
E’ morto in carcere Samuel Little,
uno dei peggiori serial killer
nella storia degli Stati Uniti.

L’uomo stava scontando
una condanna all’ergastolo
per l’omicidio di 3 donne,
ma aveva confessato
di averne uccise 93
tra il 1970 e il 2005.

Tutte le vittime
erano persone vulnerabili
e Little, ex pugile competitivo,
le avrebbe stordite a pugni
e poi strangolate.

Alcuni corpi
non sono mai stati trovati,
ma la confessione dell’uomo
è stata ritenuta credibile.

Grazie a questo, le autorità
hanno riaperto numerosi casi
che erano rimasti insoluti.

 SPORT
 SPORT

 Ryan Bayona

F1: Hamilton diventa cavaliere del Regno Unito
Lewis Hamilton è stato nominato
cavaliere del Regno Unito.

Visti gli incredibili risultati
ottenuti nella formula 1,
il pilota 35enne
diventerà ufficialmente
un “Sir”.

Hamilton, infatti,
ha appena vinto
il suo settimo titolo mondiale.
Un primato
che prima della sua vittoria
apparteneva soltanto
a Michael Schumacher.

Hamilton è però
il primo pilota di colore
a vincere un mondiale
di formula 1.

Il titolo gli verrà consegnato ufficialmente
dalla regina Elisabetta,
che aveva già incontrato nel 2008,
ai “New Year Honours”.

 CULTURA & SOCIETA’
 CULTURA & SOCIETA’

È on line il sito dedicato alle celebrazioni per i 700 anni dalla morte di Dante
Il Comitato per le celebrazioni
del settecentenario della morte di Dante
coordinato dal Comune di Firenze,
inaugura un anno di eventi
dedicati al grande poeta
con il sito “700Dante”
e la pagina Facebook “@700dantefirenze”.

A Firenze Dante nacque
e fu attivo politicamente
fino all’esilio del 1302.

Tra le numerosissime iniziative
ci sarà la mostra “Alberi In-Versi”
con un’installazione in piazza della Signoria
di due alberi sovrapposti,
a richiamare il tema dantesco
dell’albero rovesciato,
presente nella “Divina Commedia”.

Un altro evento di forte richiamo
avrà luogo a settembre 2021:
la lettura della “Divina Commedia”
con un concerto diretto da Riccardo Muti,
che girerà tra Firenze,
Ravenna e Verona,
le tre città
dove Dante visse e lavorò.

Un altro appuntamento musicale
si svolgerà in occasione dell’inaugurazione
del nuovo auditorium fiorentino:
l’orchestra diretta da Zubin Mehta
suonerà un brano originale
composto in memoria di Dante.

Inoltre per tutto il 2021
ci saranno mostre,
conferenze e iniziative letterarie.

Infine l’Accademia della Crusca,
massima autorità della lingua italiana,
ha in programma la pubblicazione
del “Vocabolario dantesco”.

gds.it

gds.it
Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Anthony Quintano

Insediamento di Biden
Il 20 Gennaio,
in una Washington blindata,
Joe Biden ha giurato
come presidente
degli Stati Uniti d’America.

Una cerimonia diversa dal solito
a causa del Covid,
che non ha permesso
le consuete folle.

La cerimonia ha previsto
il discorso di Biden,
l’inno cantato da Lady Gaga
e una esibizione di Jennifer Lopez.

Trump non era presente alla cerimonia
e non ha accolto la nuova coppia
alla Casa Bianca.

Il mandato di Biden
inizia con la firma
di 17 provvedimenti,
il primo riguardante proprio il Covid
che prevede l’obbligo
di portare la mascherina.

ESTERI
ESTERI

Usa, Biden conferma capo dell’Fbi
Il neo presidente degli Stati Uniti,
Joe Biden,
ha confermato la fiducia
al direttore dell’Fbi,
Chris Wray,
che manterrà quindi
il suo incarico.

La notizia è stata diffusa
su Twitter
dalla nuova addetta stampa
della Casa Bianca,
Jen Psaki,
che ha scritto:
“Il presidente Biden
intende mantenere
il direttore dell’Fbi Wray
nel suo ruolo,
ha fiducia
nel lavoro che sta facendo”.

La conferma di Wray
fa parte della lunga serie di iniziative
che il presidente sta prendendo
nei primi giorni del suo mandato.

Il direttore dell’Fbi
era stato nominato nel 2017
da Donald Trump,
per un mandato di 10 anni.

Le forze dell’ordine,
compreso l’Fbi,
sono però attualmente sotto indagine
per la gestione
dell’assalto del 6 gennaio
da parte dei manifestanti
al Campidoglio.

 ITALIA
 ITALIA

 Governo Italiano – Presidenza del Consiglio dei Ministri

Il sistema politico italiano
Come funziona il sistema politico in Italia?
Il potere Legislativo,
cioè il potere di fare le leggi,
è del Parlamento;
mentre l’Esecutivo,
cioè il potere di applicare le leggi,
è del Governo;
infine il Giudiziario,
cioè il potere di controllare
che le leggi vengano rispettate
e di punire chi non le rispetta,
è della Magistratura.

Il presidente della Repubblica
viene eletto ogni 7 anni dal Parlamento,
ma può essere rieletto
per una seconda carica.
Ha il potere di sciogliere le Camere
e nominare il Governo.

Il Governo è composto
dal Presidente del Consiglio
e dai vari Ministri.

Il presidente della Repubblica
nomina il presidente del Consiglio dei ministri
e deve presentarsi alle camere
per ottenere la fiducia.

Il Parlamento è diviso
in Camera dei Deputati
e Senato della Repubblica,
e viene eletto ogni 5 anni dai cittadini.
Il Parlamento ha il potere di nominare
il Presidente della Repubblica
e di dare o revocare
la fiducia al Governo.
I deputati sono eletti
da tutti i cittadini maggiorenni,
i senatori dai cittadini
che hanno almeno 25 anni.

mondodigitale.org

mondodigitale.org
AMBIENTE
AMBIENTE

 Frankie Fouganthin

Il francobollo dedicato a Greta Thunberg
Il governo svedese ha realizzato
una serie di francobolli
dedicati a temi ecologici
per sostenere 16 obiettivi
di qualità ambientale.

La serie si chiama ‘Precious Nature’
ed è stata realizzata
dall’artista Henning Trollback.
Tra i vari soggetti
raffigurati sui francobolli
ci sono disegni di paesaggi di montagna
e di campagna,
foreste
e anche Greta Thunberg
affacciata a una scogliera
che guarda una rondine.

Con il suo impermeabile giallo,
questa ragazza è diventata il simbolo
del cambiamento,
nella lotta delle nuove generazioni
a favore di una politica
per il futuro dell’ambiente.

Grazie all’iniziativa per il clima
lanciata da Greta
‘Friday for future’,
si sono mobilitate tantissime persone
di tutte le età,
riportando così l’attenzione
su temi come il riscaldamento globale
e il cambiamento climatico.

L’ente postale svedese ha presentato
sul suo sito la serie “Natura Preziosa”,
mettendo i francobolli in vendita:
la confezione è composta
da 10 francobolli
a un costo di 120 euro.

 CULTURA & SOCIETA’
 CULTURA & SOCIETA’

Cent’anni fa nasceva il Partito Comunista d’Italia
Il 21 gennaio del 1921 a Livorno
nasceva il Partito Comunista d’Italia.
La sua fondazione
è passata alla storia
come la “scissione di Livorno”.
Durante il XVII Congresso
del Partito Socialista Italiano,
la corrente comunista,
guidata, tra gli altri, da Antonio Gramsci,
lasciava infatti il PSI
per un nuovo partito.

Nel 1943 diverrà il PCI,
Partito Comunista Italiano.
Tra i suoi leader storici
c’è stato Palmiro Togliatti,
dirigente dall’alto profilo politico,
che ha lasciato un’eredità importante
anche nel mondo della cultura.
Renato Guttuso, per esempio,
ha dipinto la famosa tela
dedicata alla folla oceanica
che partecipò ai suoi funerali.

Altra figura amata e rispettata
nella storia del partito
fu quella di Enrico Berlinguer,
un uomo dalla grande umanità.
C’è una famosa foto
del premio Oscar Roberto Benigni
che lo tiene in braccio
durante una Festa dell’Unità negli anni ’70,
tratta dal film di Giuseppe Bertolucci
“Berlinguer ti voglio bene”.

Dal 1991 la formazione politica
con il nome PCI non esiste più.
Esistono ancora piccoli gruppi politici,
eredi di quella tradizione,
che però non sono in Parlamento.

Per l’occasione dal 21 gennaio
la RAI trasmetterà
lo speciale “Comunisti d’Italia”,
un’antologia di filmati d’archivio.

 SPORT
 SPORT

La Juventus vince la Supercoppa italiana
La Juventus ha vinto
la Supercoppa italiana
battendo il Napoli
per 2-0.

Dopo un primo tempo
a reti inviolate,
i bianconeri sono passati in vantaggio
al 64’ con un gol di Ronaldo.

A dieci minuti dal termine
i partenopei hanno avuto l’occasione
per pareggiare
grazie a un rigore
che però Insigne ha tirato a lato
della porta bianconera.

Allo scadere del recupero
il raddoppio bianconero
con Morata.

Per l’allenatore Andrea Pirlo
si tratta del primo trofeo in carriera,
mentre per la Juventus
è la vittoria numero nove
in Supercoppa.

 CULTURA & SOCIETA’
 CULTURA & SOCIETA’

Cantanti italiani – Laura Pausini
Laura Pausini, nata il 16 Maggio 1974,
è l’artista italiana
più conosciuta nel mondo.

Canta anche in spagnolo,
portoghese,
francese e inglese,
e ha cantato con Madonna,
Phil Collins,
Julio Iglesias e Ray Charles.

È l’unica cantante italiana
ad aver vinto un Grammy
e quattro Latin Grammy.

Inizia la sua carriera nel 1993
partecipando al Festival di Sanremo.
Lei ama molto l’Italia
e quando ci sono stati
i terremoti a L’Aquila (2009)
e in Emilia (2012)
ha aiutato tutte le persone colpite
con donazioni.

Alcune delle sue canzoni più famose sono:
Simili, Vivimi,
La solitudine,
Io canto,
Destinazione paradiso.

Donations help us pay our writers and editorial staff. Click here to show your support!
Donations
Click here
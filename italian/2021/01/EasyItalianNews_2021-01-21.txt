Listen online as you read:

ESTERI
ESTERI

L’addio di Donald Trump e Melania
Donald Trump e Melania
hanno lasciato per l’ultima volta
la Casa Bianca
a bordo del Marine One
per raggiungere la Joint Base Andrews,
nel Maryland,
per la cerimonia di saluto ufficiale,
prima di volare
nella loro residenza di Mar-a-Lago,
e snobbare la cerimonia di giuramento
di Joe Biden e Kamala Harris.

“Sono stati quattro anni incredibili,
abbiamo raggiunto
tanti risultati insieme”,
ha detto Trump
nel suo ultimo discorso,
salutato dai cori dei fan
e da salve di cannone.

Nel suo discorso Trump
non ha mai menzionato
il suo successore, Joe Biden,
ma si è limitato a dire:
“Preghiamo per il successo
della nuova amministrazione”.

Assente Mike Pence,
suo vice presidente,
poiché dovendo presenziare
all’inaugurazione
di Joe Biden e Kamala Harris,
sarebbe stato “impegnativo
fare entrambe le cose”.

 ITALIA
 ITALIA

 Mac9

Fiducia a Conte
Il premier Conte
ha chiesto e ottenuto
la fiducia in Parlamento.

Dopo la crisi di governo
innescata dal leader di Italia Viva
Matteo Renzi
che ha portato alle dimissioni
di due ministri,
il premier aveva bisogno della fiducia
per andare avanti
con il suo mandato.

Dopo aver ottenuto
il voto di fiducia alla Camera
ora è riuscito ad ottenere
anche quello in Senato.

Al Senato ha ottenuto
156 voti a favore
che non gli permettono
di avere una maggioranza assoluta,
ma sono sufficienti
per continuare a governare.

Il premier Conte ha dichiarato
che ora l’obiettivo sarà
rendere più solida la maggioranza.

I leader dell’opposizione
Salvini e Meloni
hanno annunciato
che si rivolgeranno al presidente Mattarella.

ESTERI
ESTERI

 Enrique Guardia

Terremoto in Argentina
Un terremoto di magnitudo 6.4
si è verificato in Argentina,
nel nord-ovest del paese.

L’epicentro è stato individuato
a Pocito,
in provincia di San Juan,
una cittadina situata a 800 km
dal confine con il Cile,
e circa mille da Buenos Aires.

La prima scossa è stata avvertita
intorno alla mezzanotte locale
e ad essa sono seguite
diverse scosse di assestamento.

Per fortuna non ci sono state vittime,
solo due feriti,
un bambino e un anziano
che è stato trasferito in ospedale.

Non ci sono stati gravi danni,
ma numerose abitazioni
sono rimaste senza energia elettrica.

ESTERI
ESTERI

 Dllu

Uomo ha vissuto per tre mesi nell’aeroporto di Chicago
Un uomo indiano di 36 anni
ha vissuto per tre mesi
nell’aeroporto di Chicago
per paura del Covid.

L’uomo doveva tornare in India
per via della scadenza del suo visto,
ma arrivato a Chicago da Los Angeles
anziché prendere il volo per l’India
ha cambiato idea
perché spaventato dalla pandemia.

È rimasto così nell’area di sicurezza,
dove ci sono i collegamenti
tra i vari terminal e i negozi:
ogni tanto qualche viaggiatore
gli comprava da mangiare.

L’uomo è stato arrestato
dopo essere stato segnalato
da due addetti dell’aeroporto
ed è in attesa del processo.

La vicenda ha ricordato
quella raccontata dal film ‘The Terminal’,
ma ha anche sollevato
la questione sicurezza aeroportuale
dato che l’uomo ha trascorso 3 mesi
in un’area apparentemente sicura
e controllata.

 SALUTE
 SALUTE

La miglior dieta al mondo
Come ogni anno,
gli esperti dell’US News & World Report,
un gruppo composto da nutrizionisti,
dietologi, medici e sociologi,
hanno selezionato
le migliori diete del mondo
nell’anno appena trascorso.

Per il quarto anno consecutivo
il primo posto è andato
alla dieta mediterranea.
La valutazione si è basata
su sette indicatori,
tra cui l’efficacia nel perdere peso
a breve e a lungo termine,
la facilità nel seguirla,
la completezza della proposta nutrizionale
e, in generale, il rispetto
della salute umana e ambientale.

Su 39 differenti regimi alimentari
sottoposti a un’accurata analisi,
la dieta mediterranea ha vinto
perché soddisfa tutti i criteri
usati come riferimento:
abbondanza di vegetali
(frutta, verdura,
cereali e legumi);
limitata presenza di carne rossa,
di derivati del latte
e di cibi ad alto contenuto di grassi,
moderato consumo di pesce
e protagonismo dell’olio extra vergine di oliva,
che aiuta a ridurre il rischio
di malattie cardiovascolari.

In più è rispettosa dell’ambiente
grazie alla stagionalità,
alla territorialità
e alla biodiversità degli alimenti proposti.

 CULTURA & SOCIETA’
 CULTURA & SOCIETA’

 Gunnar Klack

Italia, il paese del turismo industriale
Il Belpaese è noto in tutto il mondo
per la sua arte, la sua storia,
i paesaggi mozzafiato.
Il nostro paese però ha vissuto
anche una rivoluzione industriale,
e la sua storia socio-economica
ha lasciato dei segni meravigliosi,
i quali, a distanza di anni,
sono diventati dei veri e propri
musei a cielo aperto.

Fanno parte
dell’archeologia industriale dell’Italia
fabbriche dismesse,
impianti industriali,
archivi aziendali, treni,
stazioni, ferrovie, ecc.

Alcuni esempi di siti
che si possono visitare:
il villaggio ENI di Borca di Cadore in Veneto;
la Fondazione Pirelli
e la Stazione Centrale a Milano;
la Centrale Montemartini a Roma;
le Saline della Laguna di Marsala;
le cave di marmo di Carrara;
la Transiberiana d’Italia,
ferrovia turistica che va dalla Majella al Molise.

Tutte mete originali,
alcune a pagamento
e altre no,
che permetteranno al viaggiatore
di scoprire un nuovo
aspetto sorprendente dell’Italia.

archeologiaindustriale.net

archeologiaindustriale.net
 CULTURA & SOCIETA’
 CULTURA & SOCIETA’

 archimadrid.es

Placido Domingo compie 80 anni
Placido Domingo,
il celebre tenore,
compie 80 anni.

Nato il 21 gennaio del 1941,
ha iniziato da giovanissimo
la sua carriera sul palcoscenico.
A soli 8 anni, infatti,
cominciò a recitare
nella compagnia messicana
dei genitori.

Successivamente, debuttò in Messico
e negli Stati Uniti
con i capolavori della lirica
come La Traviata,
Madama Butterfly,
Turandot, La Bohème.

Tuttavia, la vera popolarità
e la notorietà con il grande pubblico
arriveranno negli anni 90
con i 3 tenori,
che lo renderanno famoso
non solo agli appassionati
di musica lirica.

La sua carriera
è stata però macchiata
dalle pesanti accuse di molestie
che gli sono state mosse
da una ventina di donne
per dei fatti accaduti
alla fine degli anni 80.
Lo scandalo porterà anche
all’annullamento della sua tournée.

Nonostante le pesanti accuse,
e la positività al Covid
nel marzo 2020,
Placido Domingo è però tornato
a calcare i palchi di tutto il mondo.

Donations help us pay our writers and editorial staff. Click here to show your support!
Donations
Click here
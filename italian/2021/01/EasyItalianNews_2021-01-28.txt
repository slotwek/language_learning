Listen online as you read:

ESTERI
ESTERI

 U.S. Secretary of Defense
Biden promette, entro fine estate vaccini per tutti americani
Il presidente Biden
ha promesso agli americani
di riuscire a vaccinare
l’intera popolazione adulta
entro la fine dell’estate.

Per assicurarsi di rientrare
nei tempi previsti,
l’amministrazione Biden
ha ordinato
altre 200 milioni di dosi
dei vaccini di Pfizer
e Moderna.

L’obiettivo è infatti
quello di portare le consegne
da 8,6 milioni di dosi a settimana
a 10 milioni.

Biden ha anche rassicurato
i governatori degli stati
che da tempo chiedevano
un piano dettagliato
per la distribuzione dei vaccini.
Secondo il presidente
saranno fatti
“sforzi da tempi di guerra”.

Biden ha però sottolineato,
rivolgendosi alla popolazione:
“Le cose andranno peggio
prima di migliorare.
Ecco perché la mascherina
è così importante”.

ESTERI
ESTERI

 Benchapple

Louisiana, accoltellata minorenne in un negozio Walmart
Un delitto rappresentativo
di un trend preoccupante
è avvenuto all’interno di un negozio Walmart
a Calcasieu,
nello stato americano della Louisiana.
Una ragazzina di 15 anni
è stata uccisa all’interno del negozio
da 4 coetanee
di età compresa tra i 12
e i 14 anni.

Dopo aver rubato un coltello
all’interno del negozio,
le 4 ragazze
hanno preso a coltellate la quinta,
filmando tutto in diretta
su Instagram e su Facebook.

Mentre non è ancora chiaro
il movente dietro all’omicidio,
si pensa che la lite
sia iniziata in un cinema
per poi culminare in omicidio
all’interno del negozio Walmart.

Le ragazze colpevoli
sono state trasferite
in un centro di detenzione minorile,
mentre la vittima
è morta in ospedale.

Tony Mancuso,
lo sceriffo del distretto,
ha commentato:
“Non sembra esserci rimorso”.
Secondo Mancuso,
il delitto sarebbe solo l’ultimo
di una serie di crimini simili
commessi da minorenni,
e da attribuire per la maggior parte
al facile accesso alle armi
per i bambini negli Stati Uniti.

 ITALIA
 ITALIA

Maxi truffa nelle energie rinnovabili
E’ stata scoperta una maxi truffa
nel settore delle energie rinnovabili.
Lo stato, infatti, è stato frodato
per oltre 143 milioni di euro
in contributi pubblici.

La ‘Biolevano’,
centrale a biomassa del pavese,
si occupava della lavorazione
di scarti legnosi.

Il meccanismo della truffa
era basato su una falsa documentazione
che attestava che i rifiuti
provenivano da una filiera breve,
cioè a massimo 70 km dall’impianto,
questo per ottenere il massimo degli incentivi.
In realtà invece il materiale
proveniva da diverse regioni.

I militari della guardia di finanza di Pavia,
insieme a colleghi
di altre forze dell’ordine,
stanno eseguendo numerose
misure cautelari e perquisizioni
in varie regioni.

ESTERI
ESTERI

India, agricoltori assaltano il Forte Rosso
Oltre due mesi di proteste e scioperi
sono culminati
nell’assalto degli agricoltori
al Forte Rosso di Delhi,
in India,
il 26 gennaio.

Le celebrazioni del 72esimo anniversario
della Repubblica indiana
sono state interrotte
quando una protesta pacifica
si è trasformata
in un simbolico assalto alla capitale.
Agricoltori a piedi,
a cavallo e in trattore
hanno sfidato le forze di polizia e,
resistendo a manganelli e lacrimogeni,
raggiunto il celebre Forte Rosso di Delhi.

Un manifestante è rimasto ucciso,
e le vittime superano la decina.

Le proteste sono la conseguenza
di una serie di leggi
volute dal premier Narendra Modi
volte alla liberalizzazione dei mercati.

Esse danneggiano fortemente
i piccoli produttori di cereali,
frutta e verdura,
favorendo invece
i produttori industriali.

 ITALIA
 ITALIA

Il Giorno della Memoria
Il Giorno della Memoria,
istituito dall’ONU nel 2005,
è una ricorrenza internazionale
che si celebra il 27 gennaio
per commemorare le vittime dell’Olocausto.

Il 27 gennaio del 1945
le truppe dell’Armata Rossa
liberarono il campo di concentramento
di Auschwitz.
Le testimonianze dei sopravvissuti
rivelarono per la prima volta
a tutto il mondo
l’orrore del genocidio nazifascista.

In Italia si celebra già dal 2000
con iniziative culturali di vario genere.
Le celebrazioni ufficiali
si aprono alla presenza
del Presidente Sergio Mattarella,
al Palazzo del Quirinale.

Tutti gli eventi organizzati per l’occasione,
dal Nord al Sud Italia,
sono disponibili in streaming
a causa delle restrizioni anti Covid-19.

Tra le varie iniziative,
va ricordata la posa
delle “pietre d’inciampo”
in tutti i centri storici
dei maggiori centri urbani.
Si tratta di pietre di porfido,
ideate nel 1995
dall’artista Gunter Demnig,
rivestite di una targa d’ottone,
su cui sono incisi
i nomi delle vittime
della persecuzione nazifascista.

Il “Corriere della Sera” ha pubblicato
una rassegna fotografica
che attraversa le tappe dell’Olocausto
e una galleria che mostra
i “35 luoghi della Memoria
in Italia e nel mondo”.

viaggi.corriere.it

viaggi.corriere.it
ECONOMIA
ECONOMIA

Come cambia il commercio dopo la Brexit
Il travagliato cammino del Regno Unito
verso l’uscita dall’Unione Europea
sembra finalmente aver trovato
una soluzione.
Alla fine del 2020,
tutti gli accordi sono stati firmati
e dal mese di gennaio 2021
sono entrate in vigore nuove regole.

Per quanto riguarda nello specifico il commercio,
nuovi dazi doganali
e il conseguente aumento
dei controlli sulle spedizioni,
potrebbero far perdere al Regno Unito
una grossa fetta di vendite all’estero.

Gli utenti europei probabilmente
non acquisteranno più
sul mercato britannico.
Allo stesso tempo,
anche gli acquirenti britannici
non faranno più molto shopping online
fuori del Regno Unito.
Anche la mobilità delle merci
sarà più lenta
e i tempi di consegna
molto più lunghi.

I paesi che maggiormente soffriranno
le conseguenze commerciali della Brexit
saranno: Irlanda, Malta,
Lussemburgo, Germania,
Francia e Spagna.

quifinanza.it

quifinanza.it

 CULTURA & SOCIETA’
 CULTURA & SOCIETA’

Francia: suoni e odori della campagna protetti da legge
In Francia,
il Senato ha approvato una legge
che tutela odori
e suoni della campagna.

La necessità di questa legge
si è resa evidente
dopo l’aumento, negli ultimi anni,
delle cause tra vicini
a causa dei suoni e rumori a cui,
chi non ha mai abitato in campagna,
non è abituato.

Il sottosegretario Giraud,
principale promotore della legge,
ha sottolineato come “vivere in campagna
significa accettare qualche fastidio.
I territori rurali non sono soltanto
i bei paesaggi
ma anche i suoni,
gli odori, le attività e le pratiche
che fanno parte del nostro patrimonio.”

La legge dovrebbe quindi
permettere di risolvere
dispute tra vicini
prima ancora che finiscano in tribunale.
Il gallo è diventato il simbolo
di questa legge.

Donations help us pay our writers and editorial staff. Click here to show your support!
Donations
Click here
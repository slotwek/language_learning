Listen online as you read:

ESTERI
ESTERI

 Kwh1050

Nuovo lockdown in Gran Bretagna
Il primo ministro britannico Johnson
ha annunciato un nuovo lockdown
in Gran Bretagna.

La causa principale di questa decisione
è da attribuire
alla nuova variante del virus
e all’alto numero dei contagi
che stanno creando problemi agli ospedali.

Con il nuovo lockdown
le persone dovranno restare a casa
e uscire solo per spese essenziali,
ragioni di salute o se non possono lavorare da casa.

Anche le scuole di ogni grado
verranno chiuse
e sarà svolta la didattica a distanza.

Il premier Johnson
ha detto che il vaccino
rappresenta un elemento di speranza
e che la Gran Bretagna
è il paese che finora
ha vaccinato più persone.

Anche la prima ministra della Scozia
ha annunciato un lockdown
in vigore fino alla fine del mese.

 ITALIA
 ITALIA

Frana di massi a Bolzano
A Bolzano una frana di sassi
causata dal maltempo
si è abbattuta sull’albergo Eberle.

L’albergo si trova
sui pendii del Monte Tondo,
vicino alle famose passeggiate di Sant’Osvaldo.
L’edificio, a causa della frana,
è parzialmente crollato.

Fortunatamente non ci sono state vittime
in quanto l’albergo era chiuso
a causa del lockdown.

L’hotel si trova una settantina di metri
sopra alla città
e sul luogo sono subito arrivati
i soccorsi e i vigili del fuoco.

La famiglia Zisser,
proprietaria dell’hotel,
si trovava nella parte della struttura
che non è crollata.

Tutta la zona è ora tenuta
sotto stretto controllo,
in quanto non si esclude
che ci possano essere altre frane.
Infatti nelle ultime settimane
a Bolzano si sono verificate
precipitazioni oltre alla media
degli ultimi anni.

ESTERI
ESTERI

Bali invasa dalla plastica
I rifiuti non lasciano scampo.
Nemmeno alle meravigliose
spiagge di Bali (Indonesia),
che negli ultimi giorni
sono state letteralmente sommerse
dalla spazzatura.

La catastrofe ambientale
pare sia causata dai monsoni,
oltre che dalla cattiva gestione
dei rifiuti.

Per questo motivo
gli abitanti di Kuta,
Legian e Seminyak
hanno iniziato il nuovo anno
rimuovendo la maggior quantità possibile
di spazzatura dalle loro spiagge.
Finora ne sono state raccolte
circa 90 tonnellate.

Un problema a cui le autorità
dovranno porre rimedio,
cercando di tenere il passo con la marea
che continua a restituire
ciò che l’uomo ha buttato negli oceani.

Si teme soprattutto
per le conseguenze igienico-sanitarie
che questa ondata di sporcizia
potrebbe avere sugli abitanti della zona.

Durante il 2020 il governo indonesiano
ha lanciato una strategia
per combattere la crisi dei rifiuti,
dato che la quantità di plastica
raccolta sulle spiagge
aumenta ogni anno,
di pari passo con l’aumento
della produzione di plastica.

 ITALIA
 ITALIA

La Befana arriva al Gemelli di Roma
La Befana della Polizia di Stato
anche quest’anno è arrivata
il 6 gennaio,
come vuole la tradizione,
al Policlinico Universitario A. Gemelli
di Roma.

Viste le norme anti-covid,
la Befana è arrivata
con la scopa in mano
su una volante della polizia,
ed è stata accolta
dai medici e infermieri,
che si occuperanno personalmente
di consegnare regali e dolciumi
ai bambini pazienti dell’ospedale.

Antonio Ruggiero
direttore Oncologia pediatrica
ha commentato
“In questo periodo di emergenza sanitaria,
essere ricordati nei momenti di festa,
è sicuramente un grande piacere
ed è una cosa che farà molto bene
ai nostri bambini.
Ricevere un regalo
è un grande valore
perché allinea i bambini ricoverati
con il mondo esterno
e con la vita ‘normale’
nei momenti di festa”.

 CULTURA & SOCIETA’
 CULTURA & SOCIETA’

Torna a casa lo “Sposalizio della Vergine” di Raffaello, ma è una copia digitale
Lo “Sposalizio della Vergine”
è un dipinto che adornava l’altare
della chiesa di San Francesco
a Città di Castello,
in provincia di Perugia.

È l’opera più conosciuta
del giovane Raffaello Sanzio
che la dipinse nel 1504,
a soli 21 anni.
Fu tolta dalla sua sede nel 1798.
Oggi è esposta
alla Pinacoteca di Brera a Milano.

Nonostante ciò,
nella chiesa di Città di Castello
si può ugualmente ammirare lo “Sposalizio”
perché ne è stato fatto un clone
attraverso “sofisticati processi
di acquisizione e stampa in 3D”.

Dopo più di 200 anni,
la replica del dipinto
è tornata nella stessa cornice dell’epoca,
restaurata per l’occasione.

A realizzare questo miracolo
è stata la compagnia “Haltadefinizione”,
una società di Novara in Piemonte,
nata nel 2005 “da un gruppo di amici
appassionati di arte e di fotografia”.

L’azienda “è diventata
un punto di riferimento
per il Ministero dei Beni culturali”
perché grazie al suo lavoro
si sono fatte importanti “campagne
di restauro e valorizzazione
di dipinti e opere d’arte”.

Nel 2007 Haltadefinizione
ha realizzato una copia da 16,1 gigapixel
del “Cenacolo” di Leonardo,
e per anni questa è stata
la più grande immagine digitale al mondo.

 CULTURA & SOCIETA’
 CULTURA & SOCIETA’

Cantanti famosi – Mina
Una tra le più grandi artiste italiane
è Mina (nata il 25 Marzo 1940),
chiamata anche
“la tigre di Cremona”.

E’ conosciuta in tutto il mondo
per le sue canzoni
e per la sua voce.

Mina inizia a cantare
negli anni ’50,
quando era molto giovane,
e da quel momento
non ha mai smesso:
ancora oggi pubblica album.
Tuttavia a partire dagli anni ’80
ha deciso
di non farsi più vedere in pubblico.
L’ultimo suo concerto
è stato nel 1978.

Alcune delle sue canzoni
più belle sono:
Se telefonando,
Grande grande grande,
Tintarella di luna, Brava,
Amoreunicoamore,
Oggi sono io
e Acqua e sale,
in duetto con Adriano Celentano.

Ancora oggi Mina
è l’artista più ascoltata in Italia.
Alcuni paragonano la sua voce
a quella di Barbra Streisand.

Donations help us pay our writers and editorial staff. Click here to show your support!
Donations
Click here
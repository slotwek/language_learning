Listen online as you read:

 ITALIA
 ITALIA

 European Union 2019 – Source: EP
Berlusconi ritira la sua candidatura al Colle
È ufficiale: Silvio Berlusconi
si ritira dalla corsa al Colle Quirinale,
dove ha sede l’omonimo palazzo
della Presidenza della Repubblica.

Lo ha annunciato
con un comunicato
alla fine del vertice del centrodestra,
a due giorni dalla votazione
per l’elezione
del Presidente della Repubblica.

Gli alleati di FI si impegnano
a proporre una “terna” di nomi
più rappresentativi del centrodestra
e “accettabili” anche
per le forze di centrosinistra.
Tra questi forse ci sarà
l’attuale presidentessa del Senato,
Maria Elisabetta Casellati,
il suo predecessore Marcello Pera,
e l’assessora lombarda al Welfare,
Letizia Moratti.

Giorgia Meloni di Fratelli d’Italia
ha dichiarato che se il centrodestra
non troverà un candidato
della propria area culturale,
la priorità deve andare
a un nome “autorevole e capace
di difendere l’interesse nazionale
e la sovranità popolare”.

Berlusconi, nella nota,
sostiene che il governo Draghi
deve restare in carica
fino alla fine della legislatura
per portare a termine la riforma fiscale,
della giustizia e della burocrazia.
Ma Meloni e i suoi vogliono
la caduta dell’attuale governo
dopo il voto sul nuovo Presidente,
che succederà a Sergio Mattarella.

ESTERI
ESTERI

New York violenta, ucciso un agente
Ancora violenza a New York.
Un poliziotto di 22 anni
è rimasto ucciso
e un altro gravemente ferito
in una sparatoria
nel quartiere di Harlem.

I poliziotti erano arrivati sul posto
dopo una richiesta di aiuto
da parte di una donna
per un litigio con il figlio.

Una volta arrivati,
un uomo di 47 anni
ha aperto il fuoco contro di loro
ed è poi stato ferito
dal terzo agente presente.

Gli investigatori
hanno definito l’accaduto
come “un’imboscata”.

E’ l’ennesimo episodio di violenza,
il terzo in una settimana,
che ha coinvolto poliziotti newyorkesi.

Ridurre la violenza della città
è una delle sfide
del nuovo sindaco di New York,
Eric Adams,
ex capitano di polizia.

ESTERI
ESTERI

 Jan Beckendorf
Sparatoria all’università di Heidelberg in Germania
Intorno a mezzogiorno
di lunedì 24 gennaio
un uomo ha sparato
diversi colpi di arma fuoco
nell’auditorium del campus
dell’Università di Heidelberg
in Germania.

Diverse persone sono state ferite
ma al momento non si sa ancora
quanto gravemente.

L’agenzia tedesca Dpa ha riportato
che l’aggressore è uno studente,
che dopo aver ferito diverse persone,
ha puntato l’arma su sé stesso
uccidendosi.

Per ora si sa solo che il ragazzo
non aveva nessuna motivazione
né politica né religiosa,
e che ha utilizzato
un fucile o una mitragliatrice.

L’area del campus dell’ateneo
è stata completamente blindata
dalle forze dell’ordine.

ESTERI
ESTERI

 Irish emergency services
Truffatori camuffano un cadavere per riscuoterne la pensione
In Irlanda nella contea di Carlow
è successa una vicenda
che sembra presa
direttamente dal film cult
“Weekend con il morto”.

Due truffatori hanno camuffato
e trasportato
il corpo senza vita
di un uomo di nome Peadar Doyle
fino all’ufficio postale,
con l’intenzione di riscuoterne
la pensione.

Il Daily Mail racconta
che il fatto è subito sembrato sospetto
al personale dell’ufficio postale.
Un impiegato si è avvicinato
all’intestatario della pensione
per domandargli se stesse bene,
al che i due truffatori
hanno buttato a terra il cadavere
denunciando un ipotetico infarto.

La polizia sta ancora indagando
sul fatto,
ma la versione secondo cui
Peadar Doyle era vivo
all’entrata dell’ufficio
sembra improbabile.

 CULTURA & SOCIETA’
 CULTURA & SOCIETA’

Roma la città del gusto
Roma “caput mundi”,
una delle città più famose del mondo
per le sue bellezze
archeologiche e artistiche,
adesso è ufficialmente
anche la città dove si mangia meglio.

Lo ha stabilito una classifica Tripadvisor
intitolata “Travellers’ Choice Awards 2022″,
che ha promosso Roma
come la città più raccomandata
agli amanti del cibo.

La classifica premia
anche altre capitali europee
come Londra e Parigi.
Arrivano poi Dubai, Barcellona,
Madrid, San Paolo del Brasile,
New York, ecc…

La cucina tipica della città capitolina
brillava già
per la particolarità dei suoi piatti,
specialmente per l’uso
di alcuni ingredienti.
Si tratta di una cucina povera,
creata dal popolo,
ma molto apprezzata
anche a livello internazionale (evidentemente).

Sicuramente il grande merito
si deve alla varietà degli ingredienti
e alla loro qualità superiore.
A Roma è possibile gustare
dallo street food
ai piatti più prelibati al ristorante,
senza mai restare delusi.

E’ il momento giusto allora
per andare a Roma
e provare alcune specialità
come la ‘Carbonara’,
la ‘Coda alla vaccinara’ o una semplice
‘Pizza bianca con la mortadella’.

 CULTURA & SOCIETA’
 CULTURA & SOCIETA’

 Stephen Kelly
Morto lo stilista Thierry Mugler
Lo stilista francese Thierry Mugler
è morto
all’età di 73 anni.

Manfred Thierry Mugler
era nato a Strasburgo
e aveva iniziato
la sua carriera artistica
come ballerino.

All’età di 20 anni
si trasferisce a Parigi
dove inizia
il suo percorso nella moda
come apprendista
in una nota boutique francese.

Pochi anni dopo
avrebbe fondato
la sua casa di moda
e creato la sua prima linea
di abbigliamento:
la Café de Paris.

Mugler diventò famoso
per il suo stile eccentrico,
che tendeva ad esaltare
le forme del corpo
con fianchi stretti
e spalle larghe.

I suoi abiti erano caratterizzati
dall’utilizzo di materiali
come il latex,
la gomma e i tessuti sintetici,
che davano alle sue creazioni
un look futuristico.
Ha vestito molte star
come David Bowie,
Lady Gaga, Beyoncé
e Kim Kardashian.

Oltre che stilista
è stato anche fotografo,
profumiere, bodybuilder
e acrobata.

 SPORT
 SPORT

 Stefan Brending
Sofia Goggia vince la discesa libera e poi cade in Super G
Sofia Goggia ha vinto
la discesa libera
di Cortina d’Ampezzo
nonostante due vistosi errori.

L’azzurra è stata la più veloce
e ha preceduto l’austriaca Siebenhofer
e la ceca Ledecka.

Per la Goggia si tratta della vittoria
numero 17 in carriera,
la sesta in questa stagione.

“È stato incredibile vincere
dopo tutto quello
che ho combinato oggi. Un sogno”
ha dichiarato l’azzurra al traguardo.

Nella gara successiva però,
in SuperG la Goggia è caduta
e ha riportato la distorsione
del ginocchio sinistro
con parziale lesione del legamento.

Questo infortunio mette a rischio
la sua partecipazione
ai Giochi di Pechino:
l’atleta ha già iniziato la riabilitazione
nella speranza di riuscire
a fare la discesa
in programma il 15 febbraio.

Abbiamo bisogno del tuo aiuto!
La fine del mese è alle porte, ciò significa che presto sarà il momento di pagare i nostri giornalisti, editore e speaker freelance che insieme producono questi notiziari GRATUITI, tre volte a settimana, cinquantadue settimane all’anno.
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
The end of the month is nearly here, which means it’ll soon be time to pay the freelance writers, editor and newsreader who together produce this FREE news bulletin, three times a week, fifty-two weeks a year.
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
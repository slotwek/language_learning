ESTERI
ESTERI

 Pmk58

Corea del Nord lancia palloni aerostatici pieni di spazzatura
La Corea del Nord ha lanciato
centinaia di palloni aerostatici
carichi di immondizia e feci,
anche umane,
verso la Corea del Sud.

Questa mossa è stata vista
come un’azione volgare e pericolosa
da parte delle autorità sudcoreane,
che hanno schierato squadre di artificieri
ed esperti di protezione chimica e batteriologica
per verificare il contenuto dei palloni.

La Corea del Nord ha speso
diverse settimane per preparare
questa azione,
che è stata descritta
come una risposta ai volantini
lanciati dagli attivisti
per i diritti umani,
contro il regime di Kim Jong-un.

La Corea del Sud ha risposto
con la sospensione
dell’accordo militare intercoreano
di riduzione delle tensioni con Pyongyang,
firmato nel 2018,
fino a quando non sarà ripristinata
la fiducia reciproca.

Il Consiglio di sicurezza nazionale sudcoreano
ha condannato l’azione
come un’aggressione
e ha avvertito il Nord
di fermare immediatamente
tali atti disumani e volgari.

La Corea del Nord ha invece annunciato
che abbandonerà del tutto
le prospettive di riunificazione,
e che il Sud sarà considerato
uno stato “nemico”.

ESTERI
ESTERI

Missione spaziale cinese riporterà sulla terra suolo dal lato nascosto della luna
Un veicolo spaziale inviato dalla Cina
è riuscito ad approdare (o allunare)
sul lato nascosto della luna,
cioè quello non visibile dalla terra.

Il veicolo chiamato Chang’e-6,
nome ispirato dalla dea lunare cinese,
è riuscito a immagazzinare
campioni del suolo lunare:
è la prima volta
che questo lato della luna
viene analizzato.

Riuscire ad atterrare con successo
sul lato nascosto della luna
è molto complicato,
in quanto non è pianeggiante
ed è molto facile perdere le comunicazioni.

Chang’e-6 è il sesto veicolo
di questa missione.
Il suolo campione che è riuscito
a prelevare
e che verrà analizzato
proviene dal cratere più vecchio del satellite,
originato 4 miliardi di anni fa.

Chang’e-6 atterrerà
nel deserto della Mongolia
intorno al 25 giugno.

La rivalità tra le missioni lunari
cinesi e statunitensi
continua così ad aumentare.

 ITALIA
 ITALIA

Il Vermocane infesta le acque del sud Italia
Una nuova specie endemica
sta invadendo i mari del sud Italia:
si chiama vermocane,
ed è una sorta di millepiedi marino.
Si tratta di un verme errante
carnivoro e urticante.

Originario della zona tropicale dell’Oceano Atlantico
e del Mar Mediterraneo,
in passato si trovava soprattutto
nel canale di Suez,
ma il surriscaldamento globale
e le ondate di calore anomalo degli ultimi anni
lo hanno fatto prolificare
fino a raggiungere le nostre coste.

Gli esperti ne hanno già segnalato
la presenza invasiva.
Il vermocane è un particolare animale marino
vorace ed aggressivo
che si autorigenera.
Ha degli aculei che presentano tossine urticanti
perciò se sfiorato
può provocare bruciore,
rossore, intorpidimento e prurito.

L’Istituto Nazionale di Oceanografia
e di Geofisica Sperimentale (OGS)
ha confermato la pericolosità del vermocane,
e ha allertato anche sugli eventuali danni
che può fare alle reti dei pescatori,
perché mangia tutto il pesce catturato.
Inoltre la presenza di questo animale
anche sugli scogli,
ha fatto scattare l’allarme per i bagnanti.

 CULTURA & SOCIETA’
 CULTURA & SOCIETA’

“Barometro dell’odio” di Amnesty: a rischio il diritto di protesta
Amnesty International Italia ha pubblicato
la settima edizione
del “Barometro dell’odio”.

Quest’anno il tema è il diritto di protesta.
L’analisi ha preso in esame
il dibattito sui social media
e il racconto dei media mainstream.

L’analisi ha rilevato un aumento significativo
dei contenuti problematici o “hate speech”:
dal 2019 a oggi i discorsi offensivi,
discriminatori o che incitano all’odio
sono passati dal 10 al 15%.

L’odio online può avere
conseguenze devastanti
sulla salute mentale e fisica
delle persone che vengono attaccate.
Le aggressioni digitali
spesso si accompagnano alla diffamazione
e alla violazione della privacy,
con l’obiettivo di screditare
e silenziare le voci dissenzienti.

L’analisi fatta sui media mainstream
ha invece preso in esame 333 servizi
andati in onda in prima serata
sui sette principali telegiornali nazionali:
ne è risultata una chiara tendenza
a concentrarsi
sugli “effetti collaterali” delle proteste
e non sulle motivazioni alla base.

Gli attivisti e manifestanti
vengono spesso definiti
“ecovandali” o “delinquenti”.
Migranti, persone Lgbtqia+,
donne e ragazze sono più a rischio
di violazioni di diritti umani
e discriminazioni quando manifestano.
Tale fenomeno porta spesso all’autoesclusione,
e gli interventi repressivi
sono giustificati o passano inosservati.

 CULTURA & SOCIETA’
 CULTURA & SOCIETA’

Bologna Portici Festival: l’installazione di luci nel portico di San Luca
Dal 5 al 9 giugno
il portico di San Luca a Bologna
si illuminerà dal tramonto fino all’alba
in occasione del Bologna Portici Festival.

Questa iniziativa in particolare
è un progetto artistico
organizzato dal cantante bolognese Cesare Cremonini
e l’artista tedesco Philipp Frank.

Il portico di San Luca
è il più lungo al mondo,
e più in generale i portici di Bologna
sono stati riconosciuti patrimonio dell’Unesco
nel 2021.

L’installazione di luci
si fonderà con il paesaggio naturale
in un gioco straordinario lungo 300 archi,
il tutto verrà accompagnato
da musiche inedite
scritte da Cremonini per l’occasione.
La basilica di San Luca
sarà aperta in via eccezionale
fino a tardi.

Quest’anno a Bologna
le celebrazioni sono tante:
i 150 anni dalla nascita di Guglielmo Marconi,
i 60 anni dalla morte del pittore Giorgio Morandi
e la qualificazione del Bologna
in Champions League
dopo 60 anni.

 SPORT
 SPORT

Jannik Sinner diventa il tennista n.1 al mondo
Jannik Sinner è diventato
il tennista n.1 al mondo,
e il primo italiano di sempre
a raggiungere questa posizione.

Al 22enne è stata comunicata la notizia
al torneo parigino Roland Garros,
dopo il ritiro di Novak Djokovic
a causa di un problema al ginocchio.

Il ginocchio del tennista serbo Djokovic
sarebbe peggiorato
a causa della lunghissima partita,
durata quasi cinque ore,
con lo spagnolo Francisco Cerundolo.

L’azzurro,
avendo battuto Dimitrov,
è già qualificato per la semifinale.

Sinner è entrato per la prima volta
nel ranking Atp nel 2018,
e in soli sei anni
ha raggiunto la prima posizione.
Djokovic era il n.1
da quasi otto anni.

Sinner visibilmente commosso
si è detto comunque dispiaciuto
all’annuncio del ritiro del campione
e gli ha augurato una pronta guarigione.
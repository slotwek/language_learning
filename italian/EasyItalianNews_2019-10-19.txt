ESTERI
ESTERI

 DFID – UK Department for International Development

Curdi, gli Usa hanno dato garanzie
Usa e Turchia
hanno raggiunto un accordo
per una tregua.

Le trattative
hanno preso in considerazione
anche la situazione
del popolo curdo.

Le milizie curde
del nord della Siria
hanno infatti ricevuto
delle garanzie da Washington
per un “cessate il fuoco”.

Lo ha riferito il comandante
delle Forze democratiche siriane,
che ha aggiunto:
“È una vittoria
della resistenza dei combattenti”.

 ITALIA
 ITALIA

Chat pedopornografica e razzista gestita da ragazzi
Dopo mesi di indagini
in tutta Italia,
i carabinieri del Nucleo investigativo di Siena
hanno scoperto e denunciato
i membri della chat
“The Shoah Party”.

Il nome non lascia dubbi
sulla natura del gruppo Whatsapp:
si tratta di una chat pedopornografica
e di ispirazione nazifascista.
Ne facevano parte giovani
quasi tutti minorenni.

È stata smascherata
grazie alla denuncia di una madre.

I due amministratori
sono residenti di Torino,
uno dei due è iscritto
al primo anno del Politecnico.

Sotto indagine sono finiti
più di una decina di ragazzi
dai 15 anni ai 19 anni.
L’accusa è
di “detenzione e divulgazione
di materiale pedopornografico,
istigazione all’apologia di reato”,
e “incitazione alla violenza
e alla discriminazione
per motivi razziali”.

Insomma, una vera e propria
“chat dell’orrore”,
come è stata definita
dagli inquirenti.

torino.corriere.it

torino.corriere.it

ESTERI
ESTERI

 Màrius Montón

Barcellona, ancora scontri
Continuano le proteste a Barcellona,
dove migliaia di persone
si sono scontrate con la polizia.

La protesta è diventata molto violenta,
con lanci di oggetti
e barricate,
la polizia ha reagito
con lacrimogeni e cariche.

Tutto ha avuto origine
dalla condanna al carcere
del leader dei separatisti
per il tentativo di secessione
nel 2017.

Sono state arrestate 30 persone
e ferite 73,
di cui nessuno grave.

Tra gli atti vandalici,
anche il sabotaggio
della linea ad alta velocità
Girona-Barcellona.

Tuttavia, sia Oriol Jaqueiras,
separatista,
che il presidente del governo catalano,
hanno condannato le violenze
e gli atti vandalici.

 ITALIA
 ITALIA

Torino, arrestati 6 agenti per violenze in carcere
Sei agenti di polizia penitenziaria
sono stati arrestati
giovedì 17 ottobre,
in seguito a un’indagine
riguardante episodi di sistematica violenza
sui detenuti di un carcere
di Torino.

Gli agenti identificati,
fino a poco fa in servizio
presso la Casa Circondariale
Lorusso e Cutugno,
un istituto penitenziario
noto come “Le Vallette”,
sono ora agli arresti domiciliari.

L’accusa è “plurimi e gravi
episodi di violenza”,
sia fisica che psicologica,
all’interno del carcere
avvenuti tra l’aprile del 2017
e novembre dell’anno scorso.

ESTERI
ESTERI

 PantheraLeo1359531

Corea del Nord, Kim Jong-Un fiabesco in sella a un cavallo bianco
Ricordano immagini tratte
da racconti fiabeschi d’infanzia
le ultime foto propagandistiche
di Kim Jong-un
pubblicate dall’agenzia di stampa ufficiale
della Corea del Nord.

Esse, infatti, ritraggono
il leader nord-coreano
in groppa a un maestoso cavallo bianco
tra le nevi del monte Paektu,
luogo simbolico
della tradizione del paese.

Il monte Paektu,
ha una straordinaria importanza simbolica
per quanto riguarda
l’identità nazionale della Corea del Nord,
in quanto è considerato il luogo di nascita
di Dangun,
fondatore del regno coreano,
ed è anche il luogo che Kim Il-sung,
fondatore della Repubblica Democratica di Corea,
usò come rifugio
durante la lotta
contro gli invasori giapponesi.

Le visite del leader al luogo sacro
vengono sempre osservate con attenzione
perché solitamente preannunciano
rilevanti svolte o decisioni
di natura politica.

Un esempio, infatti,
consiste nella sua recente visita al monte
un paio di settimane
prima di annunciare
la celebre distensione diplomatica
con la Corea del sud.

 ITALIA
 ITALIA

Roma: autobus contro albero
Un autobus di linea a Roma
è finito contro un albero
mentre viaggiava
lungo la via Cassia.

Almeno 40 persone
sono rimaste ferite
di cui 9 in gravi condizioni,
anche se fortunatamente
non in pericolo di vita.

Ancora da chiarire
le dinamiche dell’incidente,
tuttavia un passeggero dichiara
che l’autista era al telefono.

Gli inquirenti hanno aperto un’indagine
e non si esclude nessuna pista
inclusa quella di guasto meccanico
o di un malore dell’autista.

roma.repubblica.it

roma.repubblica.it
 CULTURA & SOCIETA’
 CULTURA & SOCIETA’

Ci sono 3 graffitari italiani tra i 10 più celebri artisti contemporanei
La rivista Artribune ha selezionato
10 artisti contemporanei
misteriosamente senza identità.

I maggiori sono street artists,
e per loro l’anonimato
è una scelta dovuta.

Il più celebre è Banksy,
ma accanto al suo nome
si aggiungono quelli degli italiani
Jorit, Blu e Sirante.

Jorit è napoletano
e dipinge ritratti di celebrità
e gente comune,
che occupano intere facciate:
Maradona, Pasolini,
San Gennaro,
una ragazzina rom ecc.

Il senso delle sue opere
“è quello di abbellire le coscienze,
più che i luoghi:
[…] i graffiti intendono rompere col sistema,
per ricostruire”.

Alcuni di questi volti portano
dei segni rossi sulle guance,
ispirati alle tribù africane,
simbolo di forza e determinazione.

Quanto all’artista Blu,
si sa che è originario
di Senigallia, nelle Marche,
ed è conosciuto in tutto il mondo.

Anche i suoi graffiti occupano
le facciate degli edifici urbani
e, come per Banksy e Jorit,
trasmettono un forte messaggio politico.

Blu dipinge creature grottesche
in scenari assurdi e apocalittici,
caratterizzati da una vena ironica,
ispirata al mondo dei fumetti
e dei videogiochi.

Sirante, invece, è diventato celebre
per le sue rivisitazioni
dei capolavori della pittura italiana
affrescate sulle facciate
delle strade di Roma.

I volti dei personaggi
di dipinti come “Incendio a Borgo” di Raffaello
o “I bari” di Caravaggio
vengono sostituiti
con quelli dei politici italiani:
Berlusconi, Renzi,
Salvini, Di Maio ecc.

Spesso le sue opere
vengono cancellate
nel giro di poche ore,
ma mai prima di essere state immortalate
dagli scatti dei reporter.

napoli.repubblica.it

napoli.repubblica.it
 SPORT
 SPORT

 filip bossuyt

Europei ciclismo su pista: Viviani oro nell’eliminazione
Agli Europei di ciclismo su pista
in corso in Olanda,
Elia Viviani ha subito conquistato
la prima medaglia d’oro
per l’Italia.

Il campione olimpico
ha infatti vinto la gara
di eliminazione.

L’azzurro ha battuto in finale
il francese Coquard.
In terza posizione
si è classificato il polacco Prokoptisin.

Per Viviani si tratta
della settima medaglia d’oro
conquistata in cinque specialità diverse
a un Europeo su pista.

Nella prima giornata di gara
ottimi risultati
anche dall’inseguimento a squadre maschile
dove l’Italia è in finale per l’oro.

Donations help us pay our writers and editorial staff. Click here to show your support!
Donations
Click here
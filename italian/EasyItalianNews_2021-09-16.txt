Listen online as you read:

ESTERI
ESTERI

 Mil.ru
Corea del Nord testa nuovo missile a lungo raggio
Lo scorso fine settimana
la Corea del Nord
ha testato con successo
un nuovo missile da crociera
a lungo raggio.

I test sono stati fatti
subito dopo la parata notturna
che ha celebrato il 73esimo anniversario
della fondazione della nazione.
A entrambi gli eventi
Kim Jong-un non era presente.

Questa nuova minaccia
da parte della Corea del Nord
avrebbe allertato diversi paesi,
tra cui gli Stati Uniti.
Il presidente Biden ha dichiarato,
a proposito del lancio del nuovo missile,
che il governo monitorerà la situazione
sullo sviluppo del programma militare
della Corea del Nord.

Insieme agli Stati Uniti lavoreranno
gli esperti della Corea del Sud,
i quali effettueranno un’analisi approfondita
del test missilistico:
finora è stato notato che i missili
hanno una gittata molto più lunga
e si muovono più velocemente
di altri missili di uguali dimensioni.

Anche il Giappone avrebbe espresso
la sua preoccupazione
per la stabilità dell’area
vicina all’arcipelago,
in quanto un missile
potrebbe essere una minaccia
per la pace e la sicurezza
di tutta la zona.

ESTERI
ESTERI

 Lorie Shaull
Stati Uniti, annunciata mozione per bloccare controversa legge sull’aborto
Il Dipartimento di Giustizia
dell’amministrazione Biden
ha annunciato una mozione d’emergenza
nei confronti della controversa legge sull’aborto
introdotta recentemente
nello stato del Texas.

Martedì 14 settembre,
il Dipartimento ha fatto richiesta
di un ordine restrittivo
per bloccare temporaneamente la legge,
mentre si apre una sfida legale
per determinarne la costituzionalità,
nonostante sia stata precedentemente approvata
dalla Corte Suprema.
Infatti, quest’ultima
è stata gravemente criticata
per il suo divieto di aborto
dopo sole sei settimane dal concepimento,
anche per donne vittime di stupro
oppure incesto.

Secondo la mozione
mossa dal Dipartimento di Giustizia americano,
l’ordine restrittivo
“è necessario per tutelare
i diritti costituzionali
delle donne in Texas
e l’interesse sovrano degli Stati Uniti”.

ESTERI
ESTERI

 SonoGrazy
Zaki in udienza
Dopo 19 mesi di custodia cautelare
è iniziato il processo
che vede Patrick Zaki imputato
per aver diffuso “notizie false
dentro e fuori dal paese”.

L’accusa si basa
su un articolo scritto dal giovane
sulla minoranza copta
a cui lui stesso appartiene,
e per il quale rischia una multa
e fino a 5 anni di carcere.

Il giovane è arrivato in aula ammanettato
e ha parlato al giudice
sostenendo di essere stato detenuto
ben oltre il periodo legale
ammesso per i reati minori
di cui è accusato.

L’intero procedimento
è durato 5 minuti.

Diverse ong egiziane
si stanno impegnando
per difendere il giovane,
così come il governo italiano
e alcuni governi europei,
ma Zaki resta in carcere,
il processo è per ora aggiornato
al 28 Settembre.

 ITALIA
 ITALIA

Crolla palazzina a Roma
Alla periferia di Roma,
in zona Tor Bella Monica,
una palazzina è parzialmente crollata
dopo un’esplosione.

L’esplosione sarebbe stata causata
da una fuga di gas
che ha provocato
il crollo di un solaio.

Tre persone sono rimaste ferite:
il proprietario dell’appartamento
da cui è partita l’esplosione
e due persone dell’appartamento accanto
investite dall’onda d’urto.

Il più grave è il proprietario
che ha dichiarato
che l’esplosione c’è stata
dopo che si è acceso una sigaretta,
probabilmente vicino a una fuga di gas.

I vigili del fuoco hanno evacuato
il resto della palazzina
dopo che lo scoppio
ha provocato un incendio.

roma.corriere.it

roma.corriere.it

ESTERI
ESTERI

 Erik Christensen
Isole Fær Øer, eccidio di 1.428 delfini sconvolge la popolazione
Le immagini delle acque rosso sangue
delle Isole Fær Øer
di domenica 12 settembre
hanno fatto il giro del mondo,
sconvolgendo associazioni ambientaliste
e persino i residenti dell’isola.
Infatti, domenica scorsa
ha visto l’uccisione
del maggior numero di delfini
dall’inizio delle registrazioni.

Le Isole Fær Øer,
appartenenti al Regno di Danimarca,
sono collocate a nord della Scozia,
nell’oceano Atlantico.
E nonostante le critiche
suscitate negli ultimi anni,
la caccia di delfini e balene pilota
è parte integrante
della tradizione del luogo.

L’organizzazione Sea Sheperd
ha riportato che i 1.428 delfini
riversatisi sulle rive dell’isola
sono stati uccisi
con metodi “crudeli e inutili”.
Molti di essi hanno sofferto a lungo
oppure sono stati trucidati
dalle eliche di alcune barche,
addirittura molti dei partecipanti
non possedevano la licenza richiesta,
e pertanto non conoscevano
i metodi per uccidere “umanamente”
i delfini.

L’evento ha sconvolto
anche la popolazione locale,
e Heri Petersen,
rappresentante responsabile
di un’organizzazione di caccia locale,
si è dichiarato inorridito dall’accaduto.

RELIGIONE
RELIGIONE

 Pax Ahimsa Gethen
Usa, per la prima volta transgender diventa vescovo
Per la prima dal 1988,
data della fondazione
della Chiesa evangelica luterana
in America (Elca),
una persona transgender
è stata nominata vescovo.

È la reverendo Megan Rohrer
e guiderà il sinodo Sierra Pacific,
uno dei 65 della chiesa,
che fa capo a circa 200 congregazioni
in California settentrionale
e Nevada settentrionale.

Rohrer usa il pronome neutro “they”
per riferirsi a se stessa:
è sposata ed è madre di due figli.
È diventata pastore nel 2010
ed è da tempo attivista
nella comunità LGBT.

Durante la sua prima funzione
alla San Francisco’s Grace Cathedral,
in California,
ha dichiarato ai fedeli:
“La mia speranza è di amarvi
e amare ciò che amate.
Accetto questo ruolo
perché la vasta comunità di luterani
ha votato devotamente
e premurosamente
per fare una cosa storica”.

 CULTURA & SOCIETA’
 CULTURA & SOCIETA’

La storia genetica del peperoncino
Il gusto piccante ha un significato
tutt’altro che assoluto:
secondo le differenti varietà
di peperoncino e peperone
presenti nel mondo,
si può dare all’aggettivo piccante
una denotazione, per così dire,
una sfumatura diversa.

I gusti dei popoli sparsi
per i cinque continenti
hanno fatto in modo che variasse
l’intensità di questo sapore,
che fosse usato più o meno
nella cucina tradizionale,
e infine che fosse commercializzato e esportato,
nei tempi più moderni.

In questo modo le varie tipologie
di peperoni e peperoncini
hanno percorso migliaia di chilometri
durante la storia;
la Via della Seta per alcuni,
i traffici transoceanici per altri.

Il peperone (se definiamo così tutta la famiglia)
avrebbe così acquisito nel tempo
un valore culturale davvero inestimabile.
La diversità di sapore
è determinata anche dalla diversità genetica,
per questo di recente
è stato condotto uno studio
su scala mondiale
su ben 10.000 campioni
della specie del peperone.

I campioni sono stati presi
dalle banche genetiche di tutto il mondo,
e i risultati si possono trovare
sulla rivista dell’Accademia americana delle scienze.
Il progetto fa parte
di un programma più vasto,
Horizon 2020,
finanziato dall’Unione europea.

Donations help us pay our writers and editorial staff. Click here to show your support!
Donations
Click here
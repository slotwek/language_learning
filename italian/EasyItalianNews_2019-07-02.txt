ITALIA
 ITALIA
Sea Watch 3: sbarcati i migranti a Lampedusa, arrestata la comandante
I migranti che da giorni
si trovavano a bordo
della Sea Watch 3,
sabato 29 luglio
sono sbarcati a Lampedusa,
dopo che la comandante
ha forzato il blocco
della Guardia di Finanza.

Carola Rackete,
la comandante della Sea Watch,
è stata fermata
e posta agli arresti domiciliari.

Salvini ha dichiarato
che se l’arresto della Rackete
non fosse confermato,
sarebbe pronto per lei
un decreto d’espulsione.

Francia e Germania
hanno criticato le scelte dell’Italia
ma Salvini ha risposto:
“Non accettiamo lezioni da nessuno”.

ESTERI
ESTERI

Kim Jong-un accetta l’incontro con Donald Trump al confine tra le 2 Coree
Il presidente americano Donald Trump,
ha incontrato Kim Jong-un
nella zona demilitarizzata
che separa le due Coree.

E’ la prima volta nella storia
che un presidente americano
oltrepassa il confine.

I leader dei 2 paesi
si sono quindi
stretti la mano
in territorio Nordcoreano.

Ad accompagnare Trump al confine
era presente anche
il presidente sudcoreano
Moon Jae-in,
che ha definito “coraggiosi”
i 2 leader.

Kim Jong-un ha dichiarato:
“E’ un gesto che apre
un nuovo futuro”.

Anche Trump
si è detto molto soddisfatto
dell’incontro
e ha detto
di voler invitare Kim
alla Casa Bianca.

 ITALIA
 ITALIA
Genova: il Ponte Morandi non esiste più
“È andato tutto
secondo programma”
ha dichiarato Marco Bucci,
il sindaco di Genova.

Ore 9.35 del 28 giugno:
nella cabina di regia
dentro la galleria
sulle colline della Valpolcevera,
l’esplosivista Danilo Coppe
segnala via radio
che è iniziato
il lancio di acqua.
Un segnale convenuto
che significa:
tutto è pronto per l’esplosione.

La “vecchia e fedele” dinamite,
come la chiama Coppe,
unita alla potenza del semtex
(l’esplosivo al plastico),
annienta il Morandi.
Le polveri vengono inghiottite
da una bolla d’acqua.
Sono le 9.37: è finita.

Ci sono voluti
poco meno di sei secondi:
sotto lo sguardo di decine di telecamere,
di centinaia di genovesi,
dei vicepremier Salvini e Di Maio
e del ministro della Difesa Trenta,
le pile 10 e 11 ancora intatte
del Ponte Morandi
si sono arrese,
sbriciolandosi nel nulla.

“Il Ponte Morandi
da oggi è un ricordo,
con l’implosione
il cantiere entra nel vivo,
da domani si vedrà
la trave sul primo pilastro
del nuovo ponte
di cui stiamo gettando le fondamenta”
ha detto il governatore Toti.

ESTERI
ESTERI

Tregua commerciale tra Cina e Usa
Al G20 di Osaka,
in Giappone,
si è tenuto un vertice esclusivo
tra Donald Trump
e Xi Jinping.

Al termine dell’incontro,
i due leader
hanno dichiarato
che i negoziati commerciali
tra i loro rispettivi paesi
possono riprendere.

Gli Usa si impegnano
a non imporre più restrizioni
al commercio dei prodotti cinesi,
come accaduto di recente
per il colosso tecnologico Huawei.

Un accordo commerciale
vero e proprio
tra Usa e Cina, tuttavia,
non è mai stato siglato.
Se ciò accadesse,
sarebbe un fatto storico.

Intanto, sul fronte G20,
Trump non firma
il Trattato di Parigi sul clima,
replicando il flop del 2018
del G20 di Buenos Aires.

 ITALIA
 ITALIA
Bloccata in ascensore per 27 ore: salva grazie a una cassetta di vino
A Padova,
una donna di 50 anni
è rimasta chiusa in ascensore
per 27 ore.

La donna era uscita di casa
di mattina
per portare una cassetta di vino
in cantina,
per questo non ha portato con sé
il cellulare.

Sfortunatamente l’ascensore
non aveva il pulsante di allarme,
e quando si è bloccato,
non c’era modo di comunicarlo.

La donna ha cercato più volte
di chiamare aiuto
e di forzare le porte,
ma nessuno la sentiva.

Essendo le temperature
arrivate fino ai 40°C
in questi giorni,
la donna rischiava
di morire disidratata.
Se non fosse stato
per le bottiglie di vino
che aveva con sé,
probabilmente non avrebbe resistito.

La donna è stata salvata dalla figlia,
preoccupata perché la madre
non rispondeva al telefono.

Finalmente dopo 27 ore
è stata fatta uscire,
grazie all’aiuto
dei vigili del fuoco.

corrieredelveneto.corriere.it

corrieredelveneto.corriere.it

AMBIENTE
AMBIENTE

Golfo del Messico: dopo 15 anni non si arresta la marea nera di petrolio
Nel settembre 2004
il devastante uragano Ivan
colpisce il Golfo del Messico,
provocando enormi frane
anche sotto il livello del mare.

Una piattaforma petrolifera
della compagnia Taylor Energy,
posta a 20 chilometri
al largo della costa della Louisiana,
viene distrutta.

Il petrolio fuoriesce incontrollato
da 28 trivelle,
delle quali solo 6
vengono collegate nel giro di un anno,
mentre le altre
continuano a rilasciare petrolio
nel mare.

Poi, nel 2005,
gli uragani Katrina e Rita
impediscono di frenare
l’emorragia di greggio.

“Non c’è motivo di preoccuparsi”,
sostiene Taylor Energy,
“solo 15 litri di petrolio
vengono scaricati quotidianamente
nell’immenso Golfo del Messico”.

Ma la realtà delle cose
sembra essere un’altra:
un nuovo studio
dell’Università della Florida
calcola che ogni giorno
fra i 3.800 e i 4.500 galloni di greggio
(un gallone è 3,8 litri)
finiscono in mare.

Inoltre, il rapporto
dell’agenzia federale americana
US Oceanic and Atmospheric Observation Agency
pubblicato alla fine di giugno,
afferma che la piattaforma
fa fuoriuscire
fino a 17 mila litri di petrolio al giorno
da 15 anni,
ovvero più di mille volte
la stima fornita
dalla società di perforazione.

postbreve.com
ogliopo.laprovinciacr.it
postbreve.com

ogliopo.laprovinciacr.it
 TECNOLOGIA
 TECNOLOGIA
In Cina si paga con il riconoscimento facciale
Secondo un articolo
del Wall Street Journal,
in Cina si sta diffondendo
un nuovo metodo di pagamento
che prevede
il riconoscimento facciale.

Questo dovrebbe superare
i pagamenti elettronici
o con smartphone.

In Italia, al momento,
i pagamenti elettronici
non superano il 14%
di quelli totali.

Le aziende che stanno sviluppando
questa nuova tecnolgia
sono Alibaba
e Tencent.

Entrambe le aziende
avevano già innovato
i metodi di pagamento
con l’utilizzo delle loro applicazioni:
WeChat Pay
e AliPay.
AliPay viene utilizzata quotidianamente
da 700 milioni di cinesi.

Il riconoscimento facciale
ha un’accuratezza del 99,8%,
e sarebbe quindi impossibile
da ingannare.

Si pensa sia una tecnologia
in rapida espansione,
perché viene usata anche
per l’estesa rete di sorveglianza
che controlla ad esempio
chi viola il codice della strada.

flipboard.com

flipboard.com
 SPORT
 SPORT
Mondiali femminili di calcio: finisce il sogno delle azzurre
Il sogno mondiale
della nazionale femminile di calcio
si è interrotto ai quarti
dove è stata eliminata
dall’Olanda per 2-0.

Le azzurre resistono
solo per un tempo
contro le campionesse europee olandesi.

Per le azzurre sfuma così
la possibilità di conquistare
una storica semifinale
e la qualificazione olimpica.

Resta in ogni caso
un risultato eccezionale
quello raggiunto dalle ragazze
che hanno fatto innamorare
un intero paese.

Ascolti record in tv
per il calcio femminile
con la speranza che questi risultati
diano un’ulteriore spinta
al movimento
e portino al professionismo.

Know others who’d enjoy EasyItalianNews.com? Forward this email!
EasyItalianNews.com
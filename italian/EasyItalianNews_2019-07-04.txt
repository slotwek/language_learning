ITALIA
 ITALIA

 Hol and

Sea Watch 3: Carola Rackete è tornata in libertà
Il gip di Agrigento
Alessandra Vella
martedì 2 luglio
ha annullato l’arresto
di Carola Rackete,
la comandante della Sea-Watch 3,
che dopo quattro giorni
agli arresti domiciliari
ora torna libera.

Il gip ha escluso
sia il reato di resistenza
e violenza a nave da guerra
che quello di resistenza
a pubblico ufficio,
sostenendo che la comandante
ha agito seguendo
“l’adempimento di un dovere”:
quello di salvare vite umane.

Salvini non nasconde la delusione
e conferma di aver disposto
un provvedimento di allontanamento
dal territorio nazionale,
che tuttavia non potrà essere eseguito
fino a quando la Rackete
sarà di nuovo interrogata dai pm
a fine luglio.

La Rackete si dice
“molto commossa
per la solidarietà espressa
nei miei confronti”,
e aggiunge
“Considero questa decisione
una grande vittoria
della solidarietà
verso migranti
e rifugiati”.

ESTERI
ESTERI
Hong Kong, manifestanti tentano irruzione in Parlamento
In occasione dell’anniversario
della riunificazione di Hong Kong
con la Cina,
il Parlamento cinese
è stato preso d’assalto
da oltre 1.500 persone.

Per circa 3 ore
il Parlamento è stato assediato
dai manifestanti.
Oltre 5.000 agenti
in tenuta antisommossa
sono stati dispiegati
per contenere la protesta.

A nulla sono serviti
i tentativi di calmare la folla
da parte dei deputati
e della polizia,
che ha minacciato
di “arresto immediato”
i manifestanti.

Ogni anno,
in occasione dell’anniversario
della riunificazione con la Cina,
l’opposizione scende in piazza
per protestare.

Quest’anno, però,
la protesta cavalca l’onda
delle recenti rivolte
contro la legge sull’estradizione
(ora sospesa)
proposta da Carrie Lam,
attuale capo dell’esecutivo
di Hong Kong.

Anche in giugno
milioni di persone
hanno protestato
contro il provvedimento
che avrebbe consentito
di estradare in Cina
cittadini e residenti.

 ITALIA
 ITALIA

Palermo: colpo al clan Brancaccio, 25 arresti
Si chiama “Maredolce 2”
l’operazione di polizia
scattata a Palermo
il 2 luglio,
che ha portato all’arresto
di 25 persone,
accusate di diversi reati,
fra i quali:
associazione per delinquere di tipo mafioso,
estorsione aggravata,
trasferimento fraudolento di valori,
autoriciclaggio
e detenzione di stupefacenti
ai fini di spaccio.

Le indagini
hanno gettato luce
su un’organizzazione fondamentale
per l’economia di Cosa Nostra palermitana:
il mandamento mafioso di Brancaccio.

Gli inquirenti
hanno passato al setaccio
l’economia di un clan mafioso
che, sebbene già colpito
nel luglio del 2017,
ha proseguito nelle proprie attività illecite:
la droga,
il business delle slot machine,
il controllo di alcune case di riposo,
le estorsioni,
sono solo alcuni degli interessi
documentati
dalle indagini dei poliziotti.

Nel corso dell’operazione
sono stati sequestrati all’organizzazione
beni per un valore approssimativo
di un milione di euro.

palermo.repubblica.it

palermo.repubblica.it

ESTERI
ESTERI
Elezioni USA 2020: Facebook vieta gli spot che scoraggiano il voto
Aria di cambiamento
in casa Facebook:
Sheryl Sandberg,
direttrice operativa dell’azienda,
nonché braccio destro
di Mark Zuckerberg,
intende rafforzare i controlli
e vietare le discriminazioni
sul social.

Prima di tutto,
in vista delle elezioni USA 2020,
Facebook bandirà
tutte le inserzioni pubblicitarie
che dissuadono i cittadini
dall’andare a votare.

In secondo luogo,
la Sandberg e il suo team
ricorreranno all’intelligenza artificiale
per evitare distorsioni
nel censimento decennale
della popolazione statunitense,
che avverrà sempre nello stesso anno.

Inoltre, impedirà agli inserzionisti
di selezionare chi visualizzerà i suoi spot
in base ad etnia,
religione ed orientamento sessuale,
oltre che ad età,
genere e residenza.

Attualmente, gli utenti statunitensi
possono usare il social
per fare ricerche immobiliari,
e a breve sarà anche possibile
cercare annunci di lavoro
e creditizi.

 ITALIA
 ITALIA
Brucia una fabbrica di vernici, nel cielo sopra Vicenza una nube nera
Una storica fabbrica di vernici
a Brendola,
vicino a Vicenza,
ha preso fuoco.

Dal rogo del fabbricato
si è formata una nube nera
che ha invaso il cielo
in poco tempo.

Per molte ore l’autostrada A4
e alcune strade provinciali
sono state chiuse al traffico
perché la visibilità
era sotto i limiti di sicurezza.

Le analisi dell’ARPAV,
l’Agenzia Regionale
per la Prevenzione e Protezione Ambientale
del Veneto,
hanno riscontrato la presenza
di sostanze tossiche nell’aria.

I sindaci dei comuni limitrofi
hanno invitato i cittadini
a chiudere porte e finestre
per molte ore.
L’allarme è poi rientrato,
ma potrebbe rimanere
il rischio di contaminazione
per le coltivazioni locali.

Fino a contrordine,
è stato consigliato alla popolazione
di non consumare
frutta e verdura.

 ITALIA
 ITALIA
Si apre voragine nel napoletano
A Casoria,
in provincia di Napoli,
si è aperta
un’enorme voragine nel terreno,
larga 8 metri
e profonda 12.

Nella voragine è sprofondato
un camion dei rifiuti.
L’autista del camion
è rimasto leggermente ferito.

Per precauzione
sono stati fatti evacuare
sette palazzi circostanti.
La zona, inoltre,
è stata chiusa al traffico.

Gli abitanti hanno avvertito
un forte odore di gas
e una tubatura
risulta infatti danneggiata.

 SPORT
 SPORT
Wimbledon: Fabbiano batte Tsitsipas
Impresa dell’azzurro Thomas Fabbiano
al primo turno
di Wimbledon.

Il tennista italiano
è infatti riuscito
a battere il greco Tsitsipas,
numero sei del mondo.

L’azzurro ha prevalso
al quinto set,
dopo essere stato in vantaggio
2-1
ed essersi fatto rimontare
nel quarto set.

Fabbiano l’ha definita
la vittoria più importante
della sua carriera.

Anche Seppi ha superato
il primo turno.

 SPORT
 SPORT

 Noah Salzman

Mondiali di Calcio Donne: USA in finale, battuta l’Inghilterra
Come indicavano
la maggior parte dei pronostici,
le ragazze statunitensi,
campionesse del mondo in carica,
sono le prime finaliste
di Francia 2019,
il Mondiale di calcio femminile
che si sta svolgendo oltralpe.

Nella prima semifinale,
giocata a Lione,
gli Stati Uniti hanno sconfitto,
non senza fatica,
l’Inghilterra per 2-1.

Americane in vantaggio al 10′
con un colpo di testa di Press
su cross di O’Hara.
Quasi immediato
il pareggio inglese
di White al 19′
(al sesto gol in questo mondiale).

USA ancora in vantaggio
con Morgan al 31′.
Le inglesi riescono a pareggiare al 69′
di nuovo con White,
ma la rete viene annullata dal Var
per fuorigioco.

Nel finale l’Inghilterra fallisce
l’occasione per il pareggio:
Houghton all’84’
sbaglia un rigore
che risulta facile da parare
per l’americana Naeher.

L’Inghilterra chiude il match
in 10
per l’espulsione di Bright,
al secondo cartellino giallo.

Know others who’d enjoy EasyItalianNews.com? Forward this email!
EasyItalianNews.com
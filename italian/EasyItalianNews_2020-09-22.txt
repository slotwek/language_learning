Listen online as you read:

ESTERI
ESTERI

Morta la giudice Ruth Bader Ginsburg
Si è spenta all’età di 87 anni
per un cancro al pancreas
la giudice della Corte Suprema USA
Ruth Bader Ginsburg.

Laureata ad Harvard,
dopo aver faticato a trovare lavoro
fondò un’organizzazione no profit
per la difesa dei diritti civili
e le libertà costituzionali.

Fu nominata giudice della Corte Suprema nel 1993
dall’allora presidente Clinton
e il Senato ratificò la nomina
con 96 voti a favore su 100.

Considerata da tutti una paladina
dei diritti delle donne,
si è battuta a favore
di diverse battaglie sociali.

Il giudice capo della Corte Suprema
John Roberts
ha dichiarato che con la sua morte
il paese ha perso una giurista
di grandezza storica.

Prima di morire avrebbe espresso il desiderio
di essere rimpiazzata
solo dopo le elezioni,
ma è probabile che il presidente Trump
cercherà di far nominare
un giudice conservatore
spostando così gli equilibri della Corte
che si ritroverebbe
con 6 giudici conservatori
e 3 democratici.

ESTERI
ESTERI

 Hawkeye7

Proteste anti-monarchia a Bangkok
Sono almeno 20 mila
le persone scese in piazza a Bangkok
per chiedere la riforma
del sistema politico thailandese.

Il luogo di raduno
è stato il campus dell’Università Thammasat,
su un prato
davanti al Palazzo del re Maha Vajiralongkorn,
dove nel 1976
alcuni studenti furono uccisi
dalle forze di sicurezza
per aver protestato contro il regime militare,
tornato al potere
dopo tre anni di democrazia.

Il raduno, cominciato sabato,
è durato l’intero weekend.
I partecipanti hanno installato una targa
vicino al Grand Palace della capitale,
che dichiara:
“Il popolo ha espresso l’intenzione
che questo Paese
appartenga al popolo,
e non al re”.

Infatti,
tra le dieci proposte dei manifestanti,
vi è la riforma della monarchia,
un argomento delicato in Thailandia,
dove criticare la monarchia
è punibile con la reclusione.

I manifestanti,
per ora tutti pacifici,
chiedono anche lo scioglimento del governo,
e la revisione della costituzione.

ESTERI
ESTERI

Usa: pacco con sostanza tossica spedito a Trump
A poco più di un mese
dalle elezioni americane
qualcuno ha tentato di far recapitare
un pacco contenente ricina
alla Casa Bianca.

Il pacco,
indirizzato al presidente Trump,
è stato intercettato dai servizi segreti
prima che arrivasse a destinazione.

Conteneva ricina,
una proteina tossica
derivante dall’olio di ricino,
che risulta letale per l’uomo.

Secondo l’FBI
il pacco proveniva dal Canada
e gli investigatori stanno cercando
di risalire all’origine
e di capire se altri pacchi simili
sono in viaggio.

E’ stata arrestata una donna
al confine tra Stati Uniti e Canada
sospettata di aver inviato
il pacco contenente il veleno.

Non è la prima volta
che la ricina viene usata
per degli attentati.
Nel 2013 furono spedite lettere al ricino
a Barack Obama,
e nel 2015 sia ad Obama
che al sindaco di New York Bloomberg.

ECONOMIA
ECONOMIA

 World Trade Organization

Wto, tre donne tra i 5 candidati alla direzione
Tra i candidati alla direzione generale
dell’Organizzazione Mondiale del Commercio
ci sono tre donne.

La notizia è arrivata
proprio il giorno in cui Christine Lagarde,
presidentessa della BCE,
“ha lamentato la scarsa presenza di donne
ai vertici delle istituzioni mondiali”.

Le tre donne sono
Amina Mohamed del Kenya,
Ngozi Okonjo-Iweala della Nigeria
e Yoo Myung-hee della Corea del Sud.

Amina Mohamed è stata ministra nel suo Paese
e ha già presieduto la Conferenza dei Ministri
e il Consiglio generale del WTO.

Ngozi Okonjo-Iweala è stata ministra delle Finanze
e degli Affari Esteri in Nigeria,
prima donna in assoluto
a ricoprire incarichi governativi.
Ha una 25ennale carriera alla Banca Mondiale,
è nel CdA di Twitter
ed è inviata speciale dell’Oms
per la lotta al Covid.

La vittoria di una delle due candidate africane,
sarebbe un’ulteriore novità
perché dalla sua fondazione nel 1995
il WTO non è mai stato guidato
da rappresentanti africani.

La terza donna,
Yoo Myung-hee è attualmente
ministra del Commercio in Corea del Sud.

I loro due rivali uomini
sono il britannico Liam Fox
e il saudita Mohammed Al-Tuwaijri.

ESTERI
ESTERI

 Santeri Viinamäki

Riapre il Taj Mahal
Una delle sette meraviglie del mondo,
patrimonio indiscusso dell’Unesco,
riapre dopo un periodo di chiusura
mai così lungo
in tutta la sua storia.
Il sito turistico più popolare dell’India,
si trova a sud di New Delhi,
e attira sette milioni di visitatori all’anno.

Il Taj Mahal riapre
ma con nuove regole:
potranno accedere solo
5.000 visitatori al giorno,
circa un quarto
dei visitatori in tempi normali,
con rigide regole di distanziamento sociale.
I biglietti possono essere acquistati solo online
e saranno obbligatori mascherina
e controllo della temperatura.

Il più famoso simbolo dell’India
riapre al pubblico,
come segno di ripartenza,
anche se i dati dell’India
non sono confortanti:
i contagi continuano a salire,
registrando circa 86.000 nuovi casi in un giorno,
con più di mille decessi nelle ultime 24 ore.

L’India rimane così in testa
nella triste classifica del numero dei contagi:
seconda agli Stati Uniti,
e terza per numero di morti,
dopo Stati Uniti e Brasile.

AMBIENTE
AMBIENTE

 Bahnfrend

70 balene spiaggiate in Tasmania
Circa 70 balene
sono rimaste bloccate
in una baia della Tasmania.
Gli animali si trovano a Macquarie Harbour,
sulla costa occidentale dell’isola,
in una zona scarsamente popolata.

Molti volontari ed esperti
si stanno dando da fare
per aiutare gli animali
che sembra siano bloccati
su un banco di sabbia.

I soccorsi sono iniziati immediatamente
e ora si attendono ulteriori attrezzature
idonee a rimettere in mare le balene.

L’isola non è nuova
agli spiaggiamenti delle balene
e in genere si riesce ad aiutare i cetacei
a tornare in mare.
Questa volta tuttavia,
il grande numero di animali
rende i soccorsi difficoltosi e più lenti.

Tempo fa una megattera
era rimasta bloccata
in un fiume tropicale
del nord dell’Australia,
ma era riuscita a trovare da sola
la strada per l’oceano
in due settimane.

 CULTURA & SOCIETA’
 CULTURA & SOCIETA’

 Nicole Alexander

Emmys 2020, candidati in diretta da casa
“Ciao, e benvenuti ai PandEmmys”,
ha annunciato Jimmy Kimmell
la sera del 20 settembre,
dando cosi il via
all’edizione 2020 degli Emmy Awards.

Gli Emmys,
premi televisivi di importanza internazionale,
quest’anno hanno mostrato
una faccia diversa:
il pubblico era assente,
e tutti i 130 candidati
si sono collegati da casa.

Ciò ha permesso alle celebrità partecipanti
di divertirsi competendo
per il miglior discorso o,
in qualche caso,
per il miglior pigiama.

‘Succession’ è stata premiata
come migliore serie drammatica,
e ‘Schitt’s Creek’ ha vinto il primo premio
per serie comica.

Per quanto riguarda le serie drammatiche,
l’attore Jeremy Strong,
protagonista di ‘Succession’,
si è accaparrato il premio
di migliore attore,
mentre Zendaya
ha vinto migliore attrice
per la sua performance in ‘Euphoria’.
La miniserie ‘Watchmen’
ha ricevuto il maggior numero di premi
durante la serata.

E’ stato un uomo
con una sorta di smoking
a protezione biologica contro il Coronavirus
a consegnare le statuette ai vincitori,
che hanno festeggiato
spesso insieme alle proprie famiglie.

Donations help us pay our writers and editorial staff. Click here to show your support!
Donations
Click here
ITALIA
 ITALIA

 Bert Kaufmann
Roma: scoppia incendio in ospedale
Un incendio scoppiato
nel cuore della notte
ha svegliato i pazienti
e seminato il panico
all’ospedale San Pietro
di Roma.

L’allarme è scattato
intorno alle 4 del mattino
quando il fumo ha cominciato
a diffondersi per le scale
e nei corridoi dell’edificio
arrivando fino al
reparto di rianimazione.

Alla base dell’incendio
un cortocircuito.

Fortunatamente
non sono stati
riportati feriti o intossicati,
ma i 400 pazienti ricoverati
sono stati trasferiti
in altri ospedali,
dando priorità
ai casi più gravi.

Altri, invece,
sono stati dimessi.

Subito dopo l’evacuazione
l’ospedale è stato chiuso
e dichiarato non agibile
per l’utenza,
anche per via della
mancanza di corrente elettrica.

Il direttore degli
Affari Generali dell’ospedale
ha dichiarato che
i tempi di ripresa
non saranno brevi.

Nel frattempo
la Procura di Roma
ha aperto un’indagine
per reato di incendio,
contro ignoti.

roma.repubblica.it

roma.repubblica.it

ESTERI
ESTERI

,
Iran: al via le sanzioni USA
Il presidente Trump
ha ripristinato
le sanzioni
contro l’Iran,
che erano state annullate
a seguito dell’accordo
sul nucleare del 2015.

Le sanzioni colpiscono
sia l’Iran che i paesi
che hanno rapporti commerciali con esso,
anche se otto paesi
potranno ancora continuare
a importare petrolio
senza conseguenze.

L’obiettivo di Trump
è colpire il mercato
del greggio
e delle banche,
elementi centrali
nell’economia dell’Iran.

In risposta,
domenica scorsa,
Teheran è scesa in piazza
e la celebrazione
dell’attacco del 1979
all’ambasciata americana,
è diventata
una manifestazione anti-Trump.

Le sanzioni
puntano a ridurre
l’importazione di petrolio,
ma sarà difficile
dato che l’Iran
è il quarto esportatore al mondo.

Il presidente iraniano
Rohani,
ha detto che
le sanzioni
saranno aggirate,
perché ingiuste
e contrarie
agli accordi internazionali.

 ITALIA
 ITALIA

Turista uccisa da un fulmine in Sardegna
Venerdì 2 novembre
una donna
è stata colpita
e uccisa
da un fulmine.

È successo a San Pietro,
una piccola isola
nel sud
della Sardegna.

La vittima
è una turista tedesca
di 61 anni.

La donna
stava facendo
una passeggiata
con la famiglia
e alcuni amici
quando sono stati sorpresi
da un temporale
e hanno deciso
di tornare alla loro auto.

Poco prima di salire
sulla loro vettura,
la donna
è stata colpita
da un fulmine.

I familiari
hanno subito chiamato
i soccorsi,
ma per la donna
non c’è stato
nulla da fare.

ESTERI
ESTERI

Risultati referendum: la Nuova Caledonia rimane francese
L’arcipelago
della Nuova Caledonia
resterà parte
della Francia:

lo ha annunciato
domenica 4 novembre
il presidente francese
Emmanuel Macron.

Il referendum sull’indipendenza
tenuto nella notte
fra sabato e domenica italiane,
ha infatti confermato
la maggioranza dei “No”
all’indipendenza (56,4%),
contro i “Sì”(43,6%).

L’affluenza è stata
molto alta:
l’81% della popolazione
è andata a votare.

Ma la scelta
ha seguito soprattutto
divisioni etniche:
la maggior parte dei “No”
è arrivata
dagli abitanti
di origine europea.

I kanaki, invece,
gli indigeni
dell’arcipelago,
hanno votato prevalentemente
“Sì”.

 ITALIA
 ITALIA

Le donne italiane: ancora poco occupate
Le donne italiane
sono tra le più istruite,
ma ancora
il mercato del lavoro
non le premia.

Il tasso di
occupazione femminile italiano (48,1%)
è infatti lontano
dall’obiettivo del 60%
indicato a Lisbona
per il 2010.

Siamo al penultimo posto
tra i paesi europei
per occupazione
delle donne
dai 15 ai 64 anni.
La media europea
è del 61,3%,
peggio solo la Grecia (43,3%);
mentre in Francia,
Germania e Regno Unito,
oltre il 60%
delle donne lavora.

Una delle ragioni
è la mancanza
di servizi di assistenza all’infanzia.
Solo un bambino su quattro
tra zero e due anni
in Italia è affidato
agli asili-nido,
mentre in paesi come la Francia
si arriva al 51%
e nei paesi nordici al 65%.

Rilevante è anche
l’istruzione:
solo per le donne laureate
la maternità
non incide significativamente
sulla partecipazione
al mercato del lavoro.

 CULTURA
 CULTURA

Andrea Bocelli primo nella classifica degli album più venduti in UK
Andrea Bocelli
ha raggiunto
il primo posto
nella classifica
degli album
più venduti
in UK
con il suo ultimo disco,
“Sì”.

È il primo italiano
a riuscirci
con un disco
di inediti.

Bocelli ha dichiarato di
“essere felicissimo
di aver ottenuto
il mio primo n.1
nel Regno Unito.”

Soddisfazione espressa
anche dalla sua
casa discografica.

 SPORT
 SPORT

Maratona di New York: quarta vittoria per Keitany
La keniota
Mary Keitany
vince per la quarta volta
la maratona
di New York.

Aveva già vinto
tutte le edizioni
dal 2014 al 2016.

Si prende
la rivincita
dopo che l’anno scorso
era arrivata
al secondo posto
dietro l’americana
Shalane Flanagan.

Ha concluso
la gara
in 2 ore 22 minuti e 48 secondi.

Per gli uomini
vince l’etiope
Lelisa Desisa
in un finale combattuto
con il connazionale
Shura Kitata.

Desisa ha concluso
la gara
in 2 ore 6 minuti e 26 secondi.

 CULTURA
 CULTURA

Mtv Ema 2018: trionfano le donne
Sono state
le donne
le grandi protagoniste
dell’edizione 2018 degli
Mtv European Music Awards,
che si sono svolti
quest’anno
a Bilbao,
in Spagna.

L’artista più premiata
è stata la cantautrice
Camila Cabello,
che si è aggiudicata
4 premi su 6 nomination,
tra cui miglior canzone,
miglior artista
e miglior video.

Altra grande protagonista
della serata
è stata Janet Jackson,
vincitrice del premio
Global Icon Award,
che celebra
la sua carriera
di più di 40 anni.

La sorella di Michael,
dopo essersi esibita
in un medley
di alcune delle sue canzoni
più famose,
si è fatta portavoce
dei diritti delle donne,
contro ogni discriminazione
e abuso.

In perfetto stile Mtv
lo show è stato spettacolare
e colorato,
grazie anche
alla presenza sul palco circolare
di fiamme, fuochi d’artificio,
giochi di luci, coriandoli,
marshmallow gonfiabili
e numerosi palloncini
per il gran finale.

music.fanpage.it

music.fanpage.it
 SPORT
 SPORT

Parigi, Kachanov batte Djokovic in finale
Karen Kachanov,
22enne russo,
ha battuto Novak Djokovic
nella finale del torneo
Masters 1000
di Parigi Bercy
per due set a zero
col punteggio di 7-5, 6-4.

Per Kachanov
si tratta
della prima vittoria
in carriera
in un Master 1000.

Djokovic
da lunedì
sarà comunque di nuovo
numero 1 in classifica.
Kachanov salirà
al n.11.

www.gazzetta.it
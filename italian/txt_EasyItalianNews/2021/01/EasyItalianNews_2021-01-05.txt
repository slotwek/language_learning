Listen online as you read:

ESTERI
ESTERI

La Spagna verso la terza ondata di covid-19
La Spagna ha registrato
un nuovo aumento di contagi
di covid-19.

In Catalogna, ad esempio,
i casi sono circa duemila,
mentre l’Andalusia ha segnalato
2.200 nuove infezioni,
la cifra più alta dal 22 novembre.

Anche la Comunità di Madrid
ha registrato più di 4.200 contagi,
una cifra che non si vedeva
da fine settembre.

Durante il periodo festivo
il numero di test, tuttavia,
è stato ridotto
(il 12,8% in meno)
e quindi i dati
hanno distorto la realtà
di quella che molti esperti
già descrivono
come la terza ondata
di corona virus.

 ITALIA
 ITALIA

 Daniel Case

Morto ex segretario provinciale della Lega
Franco Colleoni,
ex segretario provinciale di Bergamo
della Lega,
è morto ucciso dal figlio.

Colleoni era proprietario
di una trattoria
dove il figlio lavorava
come cuoco.

I rapporti tra i due
sarebbero stati burrascosi da tempo
a causa di divergenze
sulla gestione della trattoria.

Colleoni sarebbe stato ucciso
durante l’ennesima lite:
il figlio lo avrebbe spinto
e il padre sarebbe caduto
sbattendo la testa su una pietra.

Il giovane,
interrogato dalle forze dell’ordine,
avrebbe confessato.

Le indagini della polizia
si erano da subito concentrate
sulla cerchia di famigliari e amici
dato che non mancava nulla dalla cascina
e nessuno aveva sentito
i cani latrare.

milano.repubblica.it

milano.repubblica.it

ESTERI
ESTERI

 Jason Lawrence

Texas, sparatoria in una chiesa metodista
A Winona, in Texas,
una persona è rimasta uccisa
e altre due sono state ferite
durante una sparatoria
in una chiesta metodista.

Secondo le prime ricostruzioni,
un ladro è stato sorpreso
dal pastore della chiesa
mentre tentava di rubare
dei soldi destinati
come aiuti ai poveri.

Il pastore ha quindi estratto una pistola
cercando di fermare il ladro.
Il rapinatore è però riuscito
a disarmare il pastore
e lo ha ucciso sul colpo.

Altre due persone
sono poi rimaste ferite
durante la fuga del ladro.

La polizia si è messa subito
all’inseguimento dell’uomo,
che è stato catturato
dopo un inseguimento in auto
durato due ore.

il governatore del Texas, Greg Abbott,
ha dichiarato:
“I nostri cuori
sono con le vittime
e i familiari delle persone uccise o ferite
in questa terribile tragedia”.

ESTERI
ESTERI

Larry King ricoverato
Il famoso giornalista americano
Larry King
è ricoverato
da oltre una settimana
a causa del covid-19.

Lo ha reso noto la famiglia
che però,
a causa delle restrizioni,
non ha ancora potuto visitarlo.

King ha 87 anni
ed è considerato
un paziente a rischio:
soffre infatti di diabete,
ha avuto seri problemi cardiaci
e nel 2017
è stato operato ai polmoni.

Il giornalista,
famoso anche per i suoi look stravaganti,
è conosciuto soprattutto
per aver condotto
dal 1985 al 2010
il talk-show “Larry King Live”

AMBIENTE
AMBIENTE

La strada si illumina di notte con il cemento green
Il cemento a emissione luminosa
che si accende di notte.
Sembra un’invenzione
da film di fantascienza,
invece è una realtà concreta.

Si tratta di un tipo di cemento
che è in grado di resistere
e funzionare per secoli:
assorbe energia solare durante il giorno
e la rende nuovamente di notte
sotto forma di luce.
Una soluzione perfetta per strade,
autostrade
e piste ciclabili.

Il progetto è partito
da un gruppo di scienziati
dell’Università di San Nicolas Hidalgo
a Michoacan.
L’ambizioso progetto messicano, però,
non è il primo nel suo genere:
già qualche tempo fa
il designer olandese Daan Roosegaarde
aveva realizzato
la Smart Highway Project,
una strada dipinta
con vernici fluorescenti.

Il nuovo cemento tuttavia
ha una durata molto più lunga delle vernici
che al contrario durano circa 3 anni.
Inoltre anche le ore di luce
sarebbero maggiori:
12 ore contro 5 delle vernici.

L’aspetto più confortante
è quello ecologico,
poiché il nuovo cemento
sarebbe composto essenzialmente
di sabbia e argilla,
e rilascerebbe solo vapore acqueo come residuo.
In questo momento la ricerca
si sta concentrando
sulla sua commercializzazione.

 SALUTE
 SALUTE

Diritto all’abbraccio: come ristabiliremo i contatti dopo la pandemia
Il distanziamento fisico
è la conseguenza più tangibile
del periodo così particolare
che l’intera umanità sta vivendo.
La preoccupazione è capire
quale direzione
prenderanno i rapporti sociali
post-pandemia.

In questi mesi abbiamo rinunciato
alla vita sociale, famigliare,
ai contatti fisici con le persone care,
e forse a uno dei gesti più scontati
ma che adesso sta acquistando
un valore unico: l’abbraccio.

È dimostrato che un abbraccio
lungo più di 20 secondi
permette al corpo di produrre ossitocina.
Un ormone che ha
il potere di abbassare lo stress
e aumentare la sensazione di serenità.

Limitare questo gesto così spontaneo,
anche se per salvaguardare
la salute delle persone,
fa pensare alle immediate conseguenze
che possono insorgere
con la sua rinuncia.
Una di queste potrebbe essere
la paura della solitudine,
che non riguarderà solo gli adulti,
ma anche i bambini,
per i quali il contatto fisico
è alla base della loro formazione
in quanto individui.

AMBIENTE
AMBIENTE

2021, anno delle leggi ambientaliste?
A causa del Covid,
nel 2020 molte scadenze
in materia ambientale
sono state rimandate.

Lo ricorda Luca Iacoboni,
responsabile della campagna
“Energia e Clima” di Greenpeace.

Per esempio la Conferenza delle Parti
sul cambiamento climatico
delle Nazioni Unite (COP26),
organizzata dal Regno Unito
in collaborazione con l’Italia,
“è stata rinviata di un anno
e si svolgerà, sempre a Glasgow,
a novembre 2021”.

Un altro atteso appuntamento
è la plastic tax,
rimandata a lungo,
ma che finalmente è ufficiale
dal 1° gennaio 2021.
La Ue ha infatti stabilito
“una tassa di 0,80 centesimi
per ogni kg di plastica non riciclata”
per tutti gli stati membri,
con adeguamenti per i Paesi
in maggiore difficoltà economica
in maniera proporzionale
al proprio reddito nazionale lordo.

La pandemia ha inoltre contribuito
all’aumento dei rifiuti inquinanti:
mascherine, oggetti monouso
e confezionati in imballi di plastica,
perché considerati più sicuri,
ma che di fatto non lo sono.

A tal proposito
l’Italia ha tempo fino al 3 luglio 2021
per ricevere la direttiva Ue
sull’abolizione della plastica monouso.

Donations help us pay our writers and editorial staff. Click here to show your support!
Donations
Click here
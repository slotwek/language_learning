Listen online as you read:

ESTERI
ESTERI

Gli USA ritirano le truppe dall’Afghanistan
Il presidente USA ha annunciato
il ritiro delle truppe americane
dall’Afghanistan.

Il ritiro comincerà dal primo maggio
e simbolicamente finirà
il prossimo 11 settembre,
vent’anni dopo l’attacco
alle torri gemelle.

Il presidente Biden ha dichiarato
che “è ora di finire
questa lunga guerra.
I talebani rispettino
l’impegno contro il terrorismo.
Solo gli afghani hanno il diritto
e la responsabilità
di guidare il loro Paese.”

Ha inoltre detto che il ritiro
verrà coordinato
con gli alleati NATO.

Il ministro degli Esteri italiano Di Maio
ha comunicato
che anche i militari italiani
lasceranno il paese.

ESTERI
ESTERI

 Studio Incendo

Hong Kong, Jimmy Lai tra gli attivisti democratici incarcerati da Pechino
Jimmy Lai,
celebre attivista politico
e fondatore del tabloid Apple Daily,
è stato condannato
a 12 mesi di carcere
assieme ad altri sette imputati,
le cui pene variano
dagli otto ai diciotto mesi.
La condanna si basa
sulla legge cinese
riguardante la sicurezza nazionale,
imposta per la prima volta a Hong Kong
nel 2019.

In occasione dell’evento,
l’ex-colonia britannica
ha visto svolgersi enormi manifestazioni
il cui messaggio
ha fatto il giro del mondo.

I sette attivisti condannati
avevano preso parte o organizzato
le proteste antigovernative
dell’estate del 2019,
un crimine punibile
con fino a cinque anni di reclusione.

Altri tre attivisti,
Albert Ho, Martin Lee e Margaret Ng
hanno ricevuto una condanna
con sospensione della pena.
Questi ultimi sono rispettivamente
un avvocato,
il fondatore del Partito Democratico di Hong Kong,
e una ex parlamentare.

ESTERI
ESTERI

 Arvell Dorsey Jr.

Usa, agente spara a tredicenne con le mani alzate
A Chicago si sono scatenati
dei disordini
a causa di un video
diffuso dalla polizia.

Nel filmato,
si vede un’agente di polizia
mentre insegue
un ragazzo di 13 anni.

Dopo un inseguimento
di alcuni minuti,
l’agente ordina al ragazzo
di alzare le mani.

A questo punto,
subito dopo aver alzato le mani,
il ragazzo viene colpito al petto
e cade a terra.

Secondo le prime ricostruzioni,
gli agenti avrebbero dichiarato
che il ragazzo
avesse in mano una pistola.

Dal video, tuttavia,
si vede perfettamente
che il ragazzino,
con le mani alzate,
fosse disarmato.

Dopo la pubblicazione del video,
diffuso dalla stessa polizia,
alcuni gruppi di manifestanti
sono scesi in strada
per protestare.

Il sindaco della città
ha chiesto ai cittadini
di restare calmi
e di attendere
che le indagini
vengano effettuate.

 ITALIA
 ITALIA

Bologna, giovane avvelena la pasta dei genitori
E’ stato fermato dalle autorità
Alessandro Asoli,
un giovane di 19 anni
che la sera del 15 aprile
avrebbe avvelenato
la madre e il patrigno
mescolando una sostanza sconosciuta
in un piatto di penne al salmone.

Il patrigno,
un uomo di 57 anni,
è morto nell’appartamento
di Ceretolo di Casalecchio di Reno,
in provincia di Bologna.
La madre di 56 anni,
separatasi recentemente dal padre di Asoli,
sarebbe sopravvissuta
per non aver finito il piatto di pasta,
e si trova in condizioni critiche
in ospedale.

Quando i vicini hanno dato l’allarme,
dopo aver sentito delle grida,
sono intervenuti i militari,
che hanno rintracciato Asoli
presso l’abitazione dei nonni paterni.

Non è ancora chiaro il movente
dietro alle azioni del giovane,
per ora si pensa
che il veleno utilizzato
sia una sostanza chimica
acquistata online.

ESTERI
ESTERI

 GodefroyParis

Due anni fa il rogo a Notre Dame
Due anni fa bruciava
uno dei più importanti
simboli europei:
la cattedrale Notre Dame,
a Parigi.

Immediatamente era partita
una campagna di solidarietà:
una raccolta fondi
per i lavori necessari.

La ministra della cultura
e il presidente francese
si sono recati al cantiere,
e Macron ha approfittato
per ringraziare
tutti i lavoratori,
i restauratori
e tutti coloro i quali
hanno salvato la chiesa
dalle fiamme.

La ministra ha affermato che la chiesa
sarà riaperta nel 2024
anche se i lavori
non dovessero essere completati.

 CULTURA & SOCIETA’
 CULTURA & SOCIETA’

 Jason Zhang

L’italiana Alessandra Galloni alla guida della Reuters
Alessandra Galloni è stata nominata
redattrice capo
dell’agenzia britannica Reuters.
È la prima volta in 170 anni
di storia dell’agenzia
che una donna viene scelta
per guidare la redazione.

Galloni è romana e ha 47 anni,
si è laureata ad Harvard,
ha conseguito un master
alla London School of Economics,
parla quattro lingue
e lavora alla Reuters dal 2013.
Prima di arrivare alla Reuters
aveva lavorato per 13 anni
al Wall Street Journal
come corrispondente
da Londra, Parigi e Roma.

Galloni sostituisce Stephen J. Adler,
che ha guidato la redazione
negli ultimi dieci anni
e ha vinto centinaia di premi giornalistici,
tra cui sette Premi Pulitzer.

Dal 2008, Reuters
fa parte della società
Thomson Reuters Corp:
ci lavorano 2.500 giornalisti
e 600 fotografi.

L’annuncio è arrivato
con un tweet della stessa Galloni:
“Sono così onorata di guidare
la migliore redazione al mondo!”

 CULTURA & SOCIETA’
 CULTURA & SOCIETA’

Comune emiliano adotta schwa per essere più inclusivo
Un comune della provincia di Modena
ha iniziato a usare
il simbolo fonetico ‘ə’ (schwa)
in alcuni comunicati ufficiali
rivolti alla popolazione.

Il simbolo,
posto alla fine
delle parole plurali maschili,
assume così un significato
più universale, inclusivo,
in cui non si fa nessuna distinzione di sesso.

Il post che ha dato inizio
a questo nuovo linguaggio
è apparso su Facebook
lo scorso 5 aprile:
“A partire da mercoledì 7 aprile
moltǝ nostrǝ bambinǝ e ragazzǝ
potranno tornare in classe!”

La linguista Vera Gheno
ne aveva proposto l’utilizzo
nei post o nei messaggi
destinati a tutti coloro
che non si riconoscono
nel binarismo di genere
(per esempio ragazzə, tuttə, ecc).
Sui social sembra funzionare.

Dietro questo messaggio
ci sono sicuramente delle buone intenzioni,
peccato che per gli italiani
questo sia uno dei suoni
più difficili da pronunciare,
perché non è presente
nel nostro alfabeto!

Infatti lo schwa è un simbolo familiare
per molte lingue europee,
viene utilizzato soprattutto dai linguisti
e lo troviamo nell’alfabeto fonetico internazionale.
È un suono che indica una vocale intermedia,
suono comune per alcuni dialetti
del centro-sud Italia,
ma non per tutti.

bologna.repubblica.it

bologna.repubblica.it
Donations help us pay our writers and editorial staff. Click here to show your support!
Donations
Click here
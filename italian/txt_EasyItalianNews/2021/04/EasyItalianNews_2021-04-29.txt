Listen online as you read:

ESTERI
ESTERI

Emergenza Covid in India
In India c’è una situazione
di forte emergenza
causata da una nuova ondata
di Covid,
aggravata da una nuova variante
del virus.

Sono diversi giorni
che i contagi e i morti
sono in spaventoso aumento,
tanto che le strutture ospedaliere
si trovano in una situazione di collasso
con scorte di ossigeno e ventilatori
che stanno finendo.

Diversi paesi si sono mobilitati
per portare aiuti in India:
gli USA, oltre a spedire
materiale sanitario,
si sono impegnati ad autorizzare
l’esportazione di sostanze
che permetteranno la realizzazione
della variante indiana
del vaccino Astrazeneca.

Anche l’UE si sta mobilitando
per aiutare il paese
con l’invio di ossigeno e farmaci.
E la Gran Bretagna
ha inviato ossigeno e ventilatori.

Per arginare il pericolo
di ulteriori contagi,
molti paesi inoltre hanno bloccato
i voli provenienti dall’India.

 ITALIA
 ITALIA

Napoli, 21 arresti nel clan Sibillo
Il clan “Sibillo”,
un gruppo mafioso facente parte
della Camorra napoletana,
ha visto l’arresto
di 21 tra i giovanissimi killer e boss,
che tra i ranghi mafiosi cominciavano
la propria carriera malavitosa.

Il clan,
al cui comando tra il 2013 e il 2015
vi erano i fratelli Sibillo,
è diventato celebre
per la giovanissima età
delle sue reclute.

Ora, tra le 21 persone arrestate ,
molte sono responsabili di estorsione,
spaccio, sfruttamento di prostituzione
e detenzione di armi,
con l’aggravante di associazione mafiosa.

In aggiunta,
i carabinieri di Napoli si sono recati
presso via Santissimi Filippo e Giacomo,
dove abita la famiglia Sibillo,
per smontare un altare
dedicato al baby boss Emanuele Sibillo,
ucciso a 19 anni,
posto presso un altare della Madonna.

Sebbene un membro della famiglia Sibillo
si sia opposto alla rimozione
delle ceneri di Emanuele,
i carabinieri hanno comunque pianificato
la rimozione di tutti i “simboli di venerazione”
dedicati a Sibillo
disseminati per le vie di Napoli.

internapoli.it

internapoli.it

ESTERI
ESTERI

 Rama

Arrestati terroristi in Francia
Sette terroristi italiani
appartenenti alle Brigate Rosse,
sono stati arrestati a Parigi.
Altri 3 sono in fuga
e ricercati.

I dieci sono accusati
di atti di terrorismo
risalenti agli anni settanta e ottanta.

L’operazione,
soprannominata “Ombre rosse”,
è il frutto della collaborazione
tra le due polizie,
il Servizio di cooperazione internazionale di polizia (Scip)
della Criminalpol
e l’Esperto per la sicurezza
della polizia italiana in Francia.

La decisione
di comunicare i nomi all’Italia
viene direttamente dal presidente
e si inserisce,
sottolinea l’Eliseo,
nella dottrina francese
di concedere asilo
agli ex terroristi
salvo per fatti di sangue.

 ITALIA
 ITALIA

Roma, protesta contro bandi per venditori ambulanti
Migliaia di venditori ambulanti
hanno bloccato completamente il traffico
sul Grande raccordo anulare di Roma,
l’autostrada tangenziale
che circonda il centro
della capitale italiana.

Questa protesta,
iniziata verso le sette della mattina
del 28 aprile,
è stata organizzata per denunciare
il cambio a una normativa nazionale
che prevedeva la proroga
delle licenze agli esercenti
fino al 2032,
e che invece introdurrebbe
bandi di concorso
per l’assegnazione
delle concessioni di commercio
per i venditori ambulanti,
mettendo a rischio 18 mila concessioni
tra cui quelle di edicole e mercati.

Oltre ai furgoni e ai banchetti
disposti sul raccordo anulare
per bloccare il traffico,
300 persone si sono presentate
in Piazza della Repubblica.

Tra i manifestanti, Alessia Salmoni
ha attribuito la colpa
a Virginia Raggi,
sindaca di Roma:
“(…) in piena pandemia
questa scelta schizofrenica
ha dato ovviamente questo esito:
una manifestazione grande,
importante, imponente,
che non si sta svolgendo soltanto qui
ma anche in giro per la città
con cortei di furgoni”.

 SALUTE
 SALUTE

 Hatem Moushir

Oms: stop alla vendita di animali selvatici vivi nei mercati
L’Organizzazione mondiale della sanità (Oms)
ha emanato una richiesta a tutti i paesi
per evitare la diffusione
delle malattie infettive:
fermare la vendita
degli animali selvatici vivi
nei mercati alimentari.

Questi, infatti,
hanno un’alta possibilità
di contrarre malattie infettive,
molte delle quali
sono causate da nuovi virus.

La richiesta dell’Oms
viene fatta alla luce degli sviluppi
sulle indagini condotte
riguardo il passaggio del Covid-19
da animale a uomo,
risalendo al mercato di Wuhan,
città in cui si sono verificati
i primi casi nel 2019.

L’organizzazione internazionale
avrebbe chiesto anche di migliorare
le condizioni igieniche
in cui molti di questi mercati versano,
per ridurre la trasmissione
di possibili nuovi virus
dai commerciati ai clienti.

Bisognerà anche controllare
l’allevamento e la vendita
degli animali selvatici.
A tal fine sarà necessario
formare degli ispettori veterinari,
in modo da poter applicare
queste nuove regole
e rafforzare i sistemi di sorveglianza,
tutto ciò per favorire la prevenzione
attraverso campagne di informazione
e sensibilizzazione.

ECONOMIA
ECONOMIA

Gucci e fb in causa contro la contraffazione
Facebook e Gucci hanno avviato
una causa congiunta
per la violazione dei termini di servizio
delle piattaforme Facebook e Instagram.

La violazione riguarda la contraffazione
del marchio Gucci.
Una persona infatti,
avrebbe utilizzato diversi account
per eludere i controlli
avviati da facebook
e continuare la sua attività
di vendita online.

Le ricerche di Gucci,
nel solo 2020,
hanno portato all’eliminazione
di 4milioni di annunci
di prodotti falsi online.

Facebook sottolinea come
vi sia il divieto di promozione e vendita
di marchi contraffatti
e che la stessa piattaforma,
nel 2020, ha cancellato
oltre 1 milione di annunci
che violavano la proprietà intellettuale
di vari brand.

 CULTURA & SOCIETA’
 CULTURA & SOCIETA’

 Gage Skidmore

Oscar 2021, vince Chloé Zhao
La 93esima edizione
degli Academy Awards
è stata una cerimonia particolare.
Non solo perché,
come nel 2020,
si è svolta durante la pandemia,
ma anche perché è slittata
da fine febbraio a fine aprile,
creando molte aspettative.

Questo però non ha portato
a un aumento degli spettatori,
che sono scesi del 58%
rispetto alla scorsa edizione.

Invece la vittoria è stata
un vero e proprio record:
Chloé Zhao si è aggiudicata l’Oscar
come miglior film e miglior regia
per “Nomadland”.
È la seconda volta
che il premio va a una donna,
e la prima volta che va a una cinese.

Zhao aveva già vinto il Golden Globe
e il Leone d’Oro a Venezia.
Inoltre il film vince la terza statuetta
per la migliore interpretazione
come attore protagonista
di Frances McDormand.

Zhao ha dedicato il premio
“a tutti quelli che hanno il coraggio
di tenere fede alla bontà
che c’è in se stessi e negli altri,
anche se questo può essere difficile”.

Mentre tutto il mondo celebra Zhao,
in Cina il motore di ricerca Weibo
ha bloccato tutte le ricerche
su di lei e sul suo film.
Le ragioni della “censura”
forse vanno cercate
nelle affermazioni della regista
di qualche anno fa
contro le ripetute “bugie”
del governo di Pechino.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Freimut Bahlo
Scontri a Beirut nell’anniversario dell’esplosione al porto
In occasione dell’anniversario
dell’esplosione
avvenuta nel porto di Beirut,
migliaia di manifestanti
sono scesi in piazza
per protestare.

Il 4 agosto 2020, infatti,
un serbatoio contenente nitrato di ammonio
è esploso
uccidendo 217 persone;
altre 30.000 sono state costrette
ad abbandonare le proprie case.

Le indagini,
dopo 12 mesi,
sembrano essere ancora
a un punto morto.

Secondo alcuni,
questo sarebbe un modo
per evitare di fare emergere
i veri responsabili
dell’accaduto.

Migliaia di persone
si sono quindi radunate
per protestare
e chiedere risposte.

Non sono mancati gli scontri
con le forze dell’ordine.

I manifestanti hanno infatti
cercato di abbattere
le barriere che proteggono
la sede del parlamento libanese,
scontrandosi con la polizia.

I feriti sono più di 50,
tra civili e militari.

 ITALIA
 ITALIA

MarcoCrupi
Ponte sullo Stretto di Messina, al via un nuovo studio di fattibilità
Nei giorni scorsi, il governo Draghi
ha messo nuovamente nell’agenda politica
il progetto di costruzione
del ponte sullo Stretto di Messina,
per collegare la Sicilia
alla terraferma.

La storia del progetto
ha coinvolto tanti governi
e presidenti del Consiglio,
nessuno dei quali, però,
è giunto mai alla fase operativa.
Questa volta Draghi ha affidato
l’ennesimo studio di fattibilità a Italferr
del gruppo delle Ferrovie dello Stato.

Il governatore della Sicilia
dichiara la sua preoccupazione
perché nuovi studi di fattibilità
rischiano di mandare in fumo
il progetto già approvato anni fa.
Il nuovo studio dovrebbe valutare
l’efficacia economica e ambientale
del ponte “a più campate”
anziché a “campata unica”,
come prevede il vecchio progetto.

Italferr avrà meno di un anno
per consegnare lo studio al governo,
e realizzare l’opera entro il 2023.
Ma rimangono forti dubbi
sulla reale utilità del ponte.

Dopo decenni di fondi pubblici
spesi per studiare il progetto,
i trasporti locali della Sicilia
restano inefficaci e arretrati:
ci vogliono ore per percorrere
una qualsiasi strada statale
oppure autostrada siciliana,
e nessun investimento è stato fatto
su porti e collegamenti marittimi.

Da sempre queste contraddizioni
animano un forte dibattito in Italia
tra i sostenitori del progetto
e i suoi oppositori.

RELIGIONE
RELIGIONE

Papa Bergoglio torna tra i fedeli
A un mese da un delicato intervento al colon,
il Papa ha ripreso
le udienze generali
con i suoi fedeli.
All’inizio della catechesi,
che si è tenuta nel Cortile di San Damaso,
il pontefice ha espresso la sua gioia
nel riprendere gli incontri dal vivo.

Per Papa Bergoglio
avere un pubblico di fedeli,
rende la preghiera più efficace,
e alla fine ha ringraziato
tutti quelli che vi hanno partecipato.

L’udienza generale
si è svolta alla presenza
di un numero molto contenuto di fedeli,
con i quali Bergoglio
si è fermato a parlare
prima della catechesi.

Sono state rispettate
le distanze di sicurezza
e i fedeli indossavano la mascherina;
i bambini gli hanno regalato dei disegni,
mentre un gruppo di suore
gli ha donato delle rose bianche.

Il contatto con i fedeli
ha reso il Papa davvero molto felice,
dopo un lungo periodo di isolamento
dovuto alle sue condizioni fisiche.
Le ultime udienze, infatti,
si sono svolte in streaming.

 SPORT
 SPORT

motoracereports
Valentino Rossi annuncia il ritiro
Il campione di moto Valentino Rossi
ha annunciato in una conferenza stampa
che a fine stagione
si ritirerà.

“Ho deciso di fermarmi a fine stagione.
È dura prendere questa decisione,
avrei voluto correre
per altri 25 anni
ma è arrivato il momento di dire basta.”
Queste sono state le parole di Rossi.

Nella sua lunga carriera il Dottore,
questo il suo soprannome,
ha vinto 9 titoli mondiali
di cui 5 consecutivi,
e il mancato decimo titolo
è il suo più grande rimpianto.

Non ha ancora annunciato
cosa farà in futuro
ma ha detto che c’è la possibilità
che possa gareggiare
con le auto.

Tra le cose più belle della sua carriera
ha indicato il rapporto con i fan
e si è detto felice
di aver avvicinato
così tante persone
al mondo delle moto.

 SPORT
 SPORT

Rete8
Oro olimpico italiano nella marcia femminile
L’atleta pugliese Antonella Palmisano,
nel giorno del suo 30esimo compleanno,
ha conquistato la medaglia d’oro
nella 20 km di marcia femminile.

Si tratta dell’ottava medaglia d’oro
e del 36esimo podio per l’Italia,
un record che eguaglia
quello a Los Angeles nel ‘32
e a Roma nel ‘60.

Antonella Palmisano è arrivata da sola
al traguardo
con una marcia pulita
e tanta tecnica,
che ha messo in difficoltà
anche le rivali più agguerrite.
E’ arrivata seconda la colombiana Arenas
e terza la cinese Hong Liu.

L’atleta ha gareggiato
anche alle Olimpiadi di Rio nel 2016
arrivando quarta.
Quella di Antonella Palmisano
è la prima medaglia d’oro
femminile olimpica
del tacco e punta italiano.

Donations help us pay our writers and editorial staff. Click here to show your support!
Donations
Click here
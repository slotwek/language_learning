Listen online as you read:

ESTERI
ESTERI

  Iain Cameron
Gran Bretagna, la Regina scende in campo contro il Covid: “Vaccinatevi”
La regina Elisabetta
ha lanciato un appello
alla Gran Bretagna
per invitare la popolazione
a vaccinarsi.

In un messaggio al pubblico,
la sovrana ha evidenziato
l’importanza di vaccinarsi
perché “è doveroso
pensare agli altri
prima che a sé stessi”.

La regina è stata vaccinata pubblicamente
a gennaio
insieme al marito,
il principe Filippo,
attualmente ricoverato
per un’infezione non legata al Covid.

Nel suo messaggio,
Elisabetta ha anche voluto ringraziare
tutti coloro che si stanno occupando
della campagna di vaccinazione,
sottolineando il loro impegno
e il loro coraggio.

La regina ha parlato anche
dei tempi difficili
che ancora attendono la nazione,
paragonando la pandemia
alla peste dei secoli passati.
Ma, ha poi concluso:
“Io ho una fede assoluta
nella comunità medico-scientifica,
sia qui nel Regno Unito
sia a livello globale,
e credo in un futuro migliore
per tutti noi”.

ESTERI
ESTERI

 Phil Roeder

Stati Uniti bombardano la Siria, 17 morti
Le forze militari americane
hanno condotto un raid aereo in Siria
contro una serie di infrastrutture
che si pensa venissero utilizzate
da gruppi militanti
affiliati al governo iraniano.

Secondo fonti sul luogo,
17 persone
appartenenti a gruppi filo-iraniani
sono state uccise.

Si tratta della prima offensiva
autorizzata dal presidente Biden,
conseguenza di tre separati attacchi missilistici
contro personale americano
presente in Iraq.

Il bombardamento aveva come scopo
quello di evitare
una escalation del conflitto,
impedendo alle milizie
di attaccare di nuovo in futuro.

Secondo John Kirby,
portavoce del Pentagono,
Biden avrebbe approvato il bombardamento
in quanto risposta proporzionata,
essendo in accordo
con gli altri membri della coalizione.

 ITALIA
 ITALIA

 Jose Antonio

Sgombero sede Casapound, trovati altari nazisti
A Roma il 26 febbraio
è stato avviato
lo sgombero di due locali
occupati da Casapound,
un movimento politico populista
di estrema destra
d’ispirazione fascista.

Casapound occupava ormai da anni
un centro sociale di Roma,
assieme a un edificio a Fiumicino
dove aveva stabilito la sua sede ufficiale.

Lo sgombero,
condotto dalla polizia municipale
e dai poliziotti di Fiumicino,
ha come scopo
quello di ripristinare la “legalità”,
in quanto i locali
erano occupati abusivamente.

Nella sede di Casapound
sono stati ritrovati simboli propagandistici
nazisti e fascisti,
insieme a un altare
dedicato ai noti nazisti Priebke e Himmler.

Negli ultimi tempi,
c’è stato un acceso dibattito
sulla necessità o meno
di sciogliere questo tipo di “partito”.
Infatti, i gruppi che perseguono
“finalità antidemocratiche
proprie del partito fascista”
sono illegali
secondo la legge italiana.

ESTERI
ESTERI

 Marianna

Guerra fra bande a Parigi
Un’ondata di violenza tra ragazzini
sta interessando le banlieue di Parigi.
Negli ultimi giorni
sono morti due minorenni
durante le risse
che vedono protagonisti
ragazzi di bande rivali.

Una delle vittime si chiamava Lillibelle
e aveva appena 14 anni,
è stata pugnalata all’addome
e ha perso la vita
mentre cercava di placare una rissa
fra i giovani rivali di Saint-Chéron
e la vicina Dourdan.
Inutile la corsa all’ospedale del Kremlin-Bicetre,
purtroppo la ragazza non ce l’ha fatta.

Sono stati fermati sei adolescenti,
tra i quali uno ha confessato
di aver inferto la pugnalata fatale
alla povera Lillibelle.

Sempre nella stessa zona,
un’altra battaglia tra due bande
ha fatto una nuova vittima:
un ragazzino pugnalato alla gola,
anche lui morto
subito dopo l’arrivo in ospedale.

Queste battaglie senza senso
stanno aumentando ogni giorno di più,
un vero e proprio male
che sta distruggendo la periferia parigina,
in particolar modo
il dipartimento dell’Essonne.

La procuratrice della Repubblica,
Caroline Nisand,
ha denunciato questa follia omicida
che si sta espandendo a macchia d’olio.
Purtroppo è una storia che si ripete:
già nel 2000 c’era stata
un’altra guerra tra bande violentissima.

ESTERI
ESTERI

Tentato golpe in Armenia
E’ alta la tensione in Armenia,
dove il primo ministro Pashinyan
ha denunciato un tentativo di golpe
dopo che 40 alti ufficiali
e il capo di stato maggiore
hanno chiesto le sue dimissioni.

Nel centro della capitale Erevan
si sono verificati diversi scontri
tra i sostenitori di Pashinyan,
che ha chiesto la rimozione
del capo di stato maggiore,
e quelli dell’opposizione.

Gli oppositori hanno bloccato
la strada che porta al parlamento
e alla residenza presidenziale.

Il presidente armeno,
Armen Sarkissian,
ha invitato alla calma
e al dialogo.

Il Cremlino segue con apprensione
la situazione del paese
ma ritiene di non dover intervenire
in quanto affari interni.

 CULTURA & SOCIETA’
 CULTURA & SOCIETA’

Proteste in tutta Italia per riaprire cinema e teatri
I lavoratori dello spettacolo dal vivo
hanno manifestato in tutta Italia
per chiedere la riapertura di cinema,
teatri e sale da concerto,
dopo un anno di blocco totale.

A Genova i musicisti
del Teatro Carlo Felice
hanno eseguito in piazza
l’Inno di Mameli.
Studenti e lavoratori
si sono uniti a Milano
occupando l’ex cinema Arti.
A Torino gli artisti del circo
e i lavoratori dei Luna Park
hanno chiesto tutele
e la possibilità di tornare a lavorare.
A Roma la manifestazione
“Un anno senza eventi”
si è tenuta davanti al Teatro dell’Opera.
A Napoli alcuni attivisti
e lavoratori dello spettacolo
hanno protestato nei pressi del porto
e davanti ai teatri Mercadante
e San Ferdinando.
Il presidio di Firenze
ha visto l’esibizione dal vivo
del primo corno
del Maggio Musicale Fiorentino.

I sindacati sostengono
che le condizioni per ripartire
in tutta sicurezza ci sono:
il settore ha investito tantissimo
per rispettare i protocolli.

Secondo l’Agis,
l’Associazione Generale
Italiana dello Spettacolo,
il teatro di prosa ha perso
il 72% di incassi nel 2020,
la lirica il 74%
e la danza il 78%.

 SPORT
 SPORT

 Liondartois

Nazionale femminile qualificata a Euro 2022
La nazionale femminile di calcio
si è qualificata
per i prossimi europei
in programma nel 2022
in Inghilterra.

Le azzurre si sono qualificate
come una delle tre migliori seconde dei gironi
evitando così di disputare i playoff.

Decisiva è stata l’ultima partita
che le ragazze del C.T. Bartolini
hanno disputato contro Israele.

Le azzurre hanno vinto con
un roboante 12-0
staccando così il pass per l’Europeo.

La partita si è subito messa
in discesa perché la squadra
è passata in vantaggio con Giacinti
dopo appena tre minuti,
per poi raddoppiare subito dopo.

Ben sette giocatrici
nel tabellino dei marcatori
con doppietta per Giacinti,
Bonansea e Sabatino.

sport.sky.it

sport.sky.it
Donations help us pay our writers and editorial staff. Click here to show your support!
Donations
Click here
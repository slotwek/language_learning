Listen online as you read:

ESTERI
ESTERI

 Rennett Stowe
La California brucia, evacuazioni a Santa Barbara
Ancora incendi in California
che continuano a devastare il Paese.
Questa volta si tratta
del sud della nazione:
un gigantesco incendio
starebbe minacciando
addirittura la sicurezza delle strade.

Le abitazioni vicine ai roghi
sono in serio pericolo.
Finora è stata chiusa,
a causa del fumo
e dell’avvicinarsi delle fiamme,
l’autostrada US 101.
Sarebbero già bruciati 8 mila acri di terra
vicino alla zona costiera
di Santa Barbara.

Preoccupazione per le case prossime al rogo,
infatti sono scattate le evacuazioni
delle zone del Refugio Canyon
e di El Capitan state park;
per domare le fiamme
più di 200 vigili del fuoco
starebbero lavorando ininterrottamente.
Le fiamme sono talmente potenti
che si sarebbero avvicinate persino all’oceano.
Inoltre il forte vento non aiuta
i soccorsi aerei.

ESTERI
ESTERI

 Gémes Sándor/SzomSzed
Confine Bielorussia-Polonia, la crisi migratoria continua a uccidere
Un uomo di origine siriana
di 24 anni
è stato ritrovato senza vita
al confine tra Polonia e Bielorussia.
L’uomo sarebbe morto per assideramento
dopo essere rimasto per giorni all’aperto
in una zona di limbo politico.

Si tratta del sesto migrante
che da agosto muore
tentando di attraversare
il confine tra Polonia e Bielorussia,
che da mesi è fonte di conflitto
tra i due paesi europei.

In Polonia,
il governo ha attuato
uno stato d’emergenza
per vietare a ONG di volontari,
medici e avvocati
di aiutare le persone in difficoltà
fuori dai confini nazionali.

Secondo i media e alcune ONG,
ogni giorno i migranti in arrivo dalla Bielorussia
vengono respinti dalla Polonia,
e nel momento in cui tentano
di ritornare in Bielorussia,
verrebbero costretti
dagli stessi agenti bielorussi
a riprovare a entrare in Polonia.
Tutto ciò avviene in un territorio forestale
per lo più disabitato
dove le temperature arrivano a -5°C.

Proprio questa settimana,
l’esecutivo polacco
ha presentato un disegno di legge
che, se approvato,
darebbe il via alla costruzione
di un muro da 350 milioni di euro
sul confine con la Bielorussia.

ESTERI
ESTERI

Norvegia: uomo attacca passanti con arco e frecce
Un uomo danese di 37 anni
è stato arrestato
come sospettato dell’attentato
compiuto con arco e frecce
a Kongsberg, in Norvegia.

L’uomo ha ucciso 5 persone
e ne ha ferite altre due.
È stato arrestato
circa 20 minuti dopo l’attacco,
dopo una breve colluttazione
con le forze dell’ordine.

È stata la polizia a diffondere
la notizia dell’arresto
e a dichiarare che l’uomo
ha agito da solo.

Non è ancora chiara
la natura del gesto
ma non si esclude
la pista del terrorismo,
dato che la polizia ha dichiarato
che “in passato c’erano stati timori
legati a una radicalizzazione” dell’uomo.

ESTERI
ESTERI

 RomanDeckert
Libano, ancora scontri
Ancora violenza in Libano.
E’ di 6 morti e 30 feriti
il bilancio degli scontri
avvenuti durante la manifestazione
contro il magistrato
che si occupa dell’inchiesta
sull’esplosione al porto di Beirut.

Il magistrato è accusato
di “politicizzare” l’indagine
per conto degli Stati Uniti.

Gli spari sarebbero partiti
dal quartiere Ai nel-Remmaneh,
roccaforte del partito cristiano
delle Forze libanesi di Samir Geagea.
Alcuni cecchini, appostati sui tetti,
avrebbero aperto il fuoco
sui manifestanti.

I miliziani di Hezbollah e Amal
hanno risposto al fuoco,
creando una vera e propria guerriglia.

Dopo alcune ore la crisi è stata arginata
grazie all’intervento dell’esercito.

La coordinatrice dell’ONU per il Libano
ha esortato a mantenere
calma e stabilità.

ESTERI
ESTERI

 Gémes Coolcaesar
Bill Clinton ricoverato in terapia intensiva
L’ex presidente USA Bill Clinton
è stato ricoverato
nel reparto di terapia intensiva
dell’Irvine Medical Center.

Clinton, 75 anni,
sarebbe stato ricoverato
per un’infezione alle vie urinarie.

Come riportato dalla Cnn,
il suo staff ha subito precisato
che non si tratta
di problemi legati al Covid
né alle sue patologie cardiache.

Nel 2004 aveva infatti subito
un intervento di quadruplo bypass coronarico
e successivamente
l’inserimento di due stent
in una arteria.

Secondo il direttore del reparto
e il suo medico personale,
il ricovero sarebbe soltanto
una misura precauzionale.

L’ex presidente,
secondo i suoi portavoce,
è “di buon umore
e in via di guarigione”.
Rimarrà quindi in osservazione
fino al termine delle cure.

Al momento del ricovero,
Clinton si trovava in California
per un evento
della sua fondazione di beneficenza.

RELIGIONE
RELIGIONE

Pedofilia, la Corte Europea riconosce l’immunità alla Santa Sede
La Corte Europea dei Diritti dell’Uomo (Cedu)
ha stabilito che il Vaticano
non può essere denunciato
per i casi di abusi sessuali
compiuti da esponenti della Chiesa cattolica
negli ultimi decenni in vari Paesi.

Si sono rivolti alla Corte europea
24 querelanti belgi,
francesi e olandesi
che avevano citato in giudizio il Vaticano.
Queste persone si erano rivolte
a un tribunale belga alcuni anni fa,
ma le accuse non erano state riconosciute.

La Cedu, che si è espressa
per la prima volta su questo tema,
ha stabilito il diritto all’“immunità”
della Santa Sede
e ha confermato così
la sentenza del tribunale belga.

La Cedu è un tribunale
con sede a Strasburgo.
È riconosciuta dai 47 stati membri
del Consiglio d’Europa,
ma è indipendente dall’Unione Europea.
Le sue decisioni
possono essere impugnate entro tre mesi.
Dopo questi tre mesi
le sentenze diventano definitive.

La sentenza di immunità
per la Santa Sede
è arrivata a una settimana
dalla presentazione di un rapporto
sulle violenze sessuali
commesse da preti cattolici in Francia.
Secondo questo rapporto,
negli ultimi settant’anni,
più di 330 mila bambini e bambine
hanno subito abusi sessuali
da parte di sacerdoti
e persone laiche legate alla Chiesa.

 SALUTE
 SALUTE

Rapporto UNICEF salute mentale, 3 giovani al giorno si tolgono la vita
Un rapporto pubblicato dall’UNICEF
ha lanciato l’allarme
sulla situazione di salute mentale
delle fasce più giovani
in Europa.
Secondo lo studio,
intitolato “La condizione dell’infanzia nel mondo:
nella mia mente”,
circa 9 milioni di persone
tra i 10 e i 19 anni in Europa
soffrono di disturbi di salute mentale.

Il frequente isolamento
e le difficoltà finanziarie
imposte dalla crisi Covid19
non hanno facilitato la situazione,
che per molti adolescenti
negli ultimi anni
è soltanto peggiorata.
Il rapporto ha infatti evidenziato
che il suicidio
è la seconda causa di morte per frequenza
tra i più giovani,
superata solo dagli incidenti stradali.

In Europa, sarebbero 3 i giovani
che ogni giorno si tolgono la vita,
per un totale di circa 1200
ogni anno.
Nonostante in Italia
i ragazzi godano di migliore salute mentale
rispetto alle ragazze,
essi costituiscono il 69% dei suicidi.

L’UNICEF ha esortato
le istituzioni europee
a offrire migliori servizi
per tutelare la salute mentale
dei più giovani,
al fine di evitare
importanti perdite di capitale umano.

Donations help us pay our writers and editorial staff. Click here to show your support!
Donations
Click here
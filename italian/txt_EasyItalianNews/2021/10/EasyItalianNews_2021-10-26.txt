Listen online as you read:

ESTERI
ESTERI

Regno Unito, possibili restrizioni a causa ondata di contagi
Con una media
di quasi 45mila contagi al giorno
durante le ultime due settimane,
la Gran Bretagna sta vivendo
una ennesima ondata
di contagi da Covid-19.

Nonostante il 68% della popolazione
abbia completato il ciclo vaccinale,
la combinazione del virus
e di altre malattie invernali
potrebbe mettere sotto pressione
il sistema sanitario,
fatto che preoccupa
la comunità scientifica.

Dopo il “Freedom Day”
dello scorso 19 luglio,
quando il governo ha sollevato le restrizioni
in Inghilterra,
il virus ha continuato lentamente
a diffondersi nell’isola
a causa della alta contagiosità
della variante Delta.

Secondo i media,
il primo ministro Johnson
starebbe valutando l’ipotesi
di dare il via al “piano B”,
cioè di reintrodurre alcune restrizioni.
Per esempio, la popolazione
tornerebbe a usare le mascherine,
e il passaporto vaccinale
potrebbe diventare obbligatorio
per accedere
ad alcuni spazi ed eventi.

ESTERI
ESTERI

 President.az
Colpo di Stato in Sudan
Un colpo di stato
si è verificato in Sudan.
Un gruppo di militari
ha occupato l’abitazione del premier,
Abdallah Hamdok,
e ha posto quest’ultimo
agli arresti domiciliari.

Il generale Abdel Fattah al-Burhan,
che era alla guida
della transizione in Sudan,
ha dichiarato:
“L’esercito assicurerà
il passaggio democratico
fino all’attribuzione del potere
a un governo eletto”.

I militari hanno bloccato le strade,
preso il controllo
delle radio e delle televisioni,
chiuso l’aeroporto
e impedito l’accesso a internet.

L’Associazione dei professionisti sudanesi,
il gruppo pro-democrazia del Paese,
ha invitato i cittadini
a scendere in piazza per protestare,
e a non cooperare con i golpisti.
Numerosi manifestanti
sono quindi scesi in strada
e hanno marciato in segno di protesta.

Secondo il ministero dell’informazione sudanese
i militari avrebbero sparato sui manifestanti
utilizzando veri proiettili.
Al-Arabiya ha infatti riferito
di numerosi feriti durante gli scontri
tra manifestanti e forze di sicurezza.

Il Sudan avrebbe dovuto attraversare
una transizione politica,
con la suddivisione dei poteri
tra gruppi militari e civili,
dopo la caduta di Omar al Bashir.
La transizione avrebbe dovuto portare
a delle elezioni
entro la fine del 2023.

 ITALIA
 ITALIA

 Dage – Looking For Europe
Roma, 30enne chiede di essere arrestato per scampare ai domiciliari con la moglie
Nella serata di sabato
un uomo di 30 anni
si è presentato
alla caserma dei Carabinieri
di Guidonia Montecelio,
in provincia di Roma,
per chiedere di essere arrestato.

La bizzarra vicenda
vede come protagonista
un giovane di origini albanesi,
il quale,
dopo essere stato messo
agli arresti domiciliari,
ha deciso di scontare invece
il resto della sua pena in carcere
invece che a casa,
pur di non continuare
a convivere con la moglie.

Arrivato in caserma,
i militari lo hanno assecondato
arrestandolo per evasione,
per poi trasferirlo in carcere.
L’uomo ha dichiarato,
riferendosi alla moglie,
“non la sopporto più,
meglio la galera”.

ESTERI
ESTERI

 Charles Haynes
È morto per Covid Colin Powell, l’ex segretario di Stato di George W. Bush
Aveva 84 ed era vaccinato.
Ma Colin Powell,
l’ex segretario di Stato
di George W. Bush,
non ce l’ha fatta.
È morto il 18 ottobre
per complicazioni legate al Covid.

I familiari hanno spiegato
che il virus ha abbassato
le già ridotte difese immunitarie
a causa di un tumore.
Powell infatti era da tempo ricoverato
al Walter Reed National Medical Center.

Primo segretario di Stato afroamericano,
Powell è passato alla storia
per il famoso discorso
davanti al Consiglio di sicurezza dell’Onu,
nel febbraio del 2003,
che aprì la strada all’invasione dell’Iraq.

In quell’occasione accusò
il regime di Saddam Houssein
di possedere armi chimiche.
Ma la sua dichiarazione
risulterà in seguito una menzogna.

Powell è stato a capo delle forze armate
come generale a quattro stelle.
Bush padre gli affidò il comando
dello stato maggiore dell’esercito.
Con questo incarico,
Powell ebbe un ruolo chiave
nell’invasione di Panama, nel 1989,
e nelle operazioni nel Golfo Persico,
“Desert Shield” e “Desert Storm”,
all’inizio degli anni Novanta,
poi si ritirò dall’esercito
nel 1993 a soli 56 anni.

I fatti del 2003 costrinsero Powell
a dimettersi l’anno successivo,
e in seguito egli dichiarò di essersene pentito.

 CULTURA & SOCIETA’
 CULTURA & SOCIETA’

Opere di Picasso vendute all’asta per 110 milioni di dollari
Undici capolavori di Pablo Picasso,
tra cui nove quadri e due ceramiche,
sono stati venduti all’asta
dal Bellagio Hotel a Las Vegas.

Le opere sono state vendute
per una cifra di 110 milioni di dollari,
cioè oltre 94,4 milioni di euro.

Il celebre dipinto
“Donna con berretto rosso-arancio”
da solo ha incassato
40,5 milioni di dollari,
partendo da un prezzo di 20-30 milioni.

La collezione di Picasso in totale
comprendeva 20 opere
ed era stata precedentemente acquistata
dal proprietario dell’hotel-casino,
Steve Wynn.

Queste opere sono state esposte per anni
proprio al Bellagio Hotel.

L’asta si è svolta alla vigilia
del 140esimo anniversario di nascita
del pittore spagnolo.

 CULTURA & SOCIETA’
 CULTURA & SOCIETA’

 Chester
Morto l’attore James Michael Tyler di ‘Friends’
James Michael Tyler,
attore famoso per aver interpretato
il ruolo ricorrente di Gunther
nella serie televisiva ‘Friends’,
è morto all’età di 59 anni.

Gunther nella serie tv era il manager
della caffetteria Central Perk
ed è apparso in moltissimi episodi.

Secondo la Cnn
e come riporta il suo agente,
Tyler sarebbe morto
nella sua abitazione a Los Angeles
a causa di un tumore alla prostata
che gli era stato diagnosticato nel 2018.

Proprio per questo motivo
non era riuscito a partecipare
alla reunion di ‘Friends’,
uscita quest’anno.

A giugno 2021
aveva dichiarato in un’intervista
di essere al quarto stadio della malattia.

Arrivano sui media
condoglianze molto addolorate
di tutto il cast di ‘Friends’,
che ha lavorato con l’attore
per oltre dieci anni.

 SPORT
 SPORT

Bartolini vince l’oro al corpo libero ai mondiali di ginnastica artistica
Storico successo per l’Italia
ai mondiali di ginnastica artistica
dove Nicola Bartolini
ha vinto la medaglia d’oro
al corpo libero.

È la prima volta che l’Italia
vince una medaglia d’oro mondiale
in questa disciplina.
Erano poi 24 anni,
con Juri Chechi agli aneli,
che l’Italia non vinceva
un oro al maschile.

L’azzurro ha vinto con il punteggio
di 14.800
davanti al giapponese Minami
e al finlandese Soravuo.

Nella stessa giornata sono arrivate
altre tre medaglie per l’Italia:
Asia D’Amato ha vinto
la medaglia d’argento al volteggio
dietro alla brasiliana Andrade.

Dagli anelli sono poi arrivate
ben due medaglie:
l’argento di Lodadio
e il bronzo di Maresca.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
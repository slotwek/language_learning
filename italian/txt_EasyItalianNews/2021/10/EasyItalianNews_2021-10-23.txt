Listen online as you read:

ESTERI
ESTERI

Festa a Melbourne dopo 260 giorni di lockdown
Melbourne è finalmente uscita
da 262 giorni di lockdown anti Covid-19:
la quarantena più lunga di tutto il mondo.

Il premier australiano Scott Morrison
ha annunciato che Melbourne
torna alla semi-normalità:
aperti pub, ristoranti e caffè
ma solo per chi è vaccinato.

Resterà l’obbligo
di mascherina al chiuso
e la capienza limitata
per gli esercizi commerciali.

Ma ora si possono visitare
parenti o amici
fino a un massimo di dieci persone,
gli alunni possono riprendere
a frequentare la scuola in presenza
anche se part-time,
e ci si può riunire
fino a 15 persone all’aperto.

Per quanto riguarda gli spostamenti,
ci si potrà spostare
entro un raggio di 15 chilometri da casa
ma non sarà ancora permesso
circolare nel resto di Victoria.

La notizia della fine del lockdown
era stata data domenica scorsa
dal premier dello stato di Victoria,
Daniel Andrews,
poiché la città aveva raggiunto
il 70% di popolazione pienamente vaccinata
(l’89% ha ricevuto almeno una dose),
rispetto invece al 65%
nel resto dello stato,
dove infatti le misure restrittive
restano ancora in vigore.

ESTERI
ESTERI

 Gage Skidmore
Assalto a Capitol Hill, la Camera accusa Steve Bannon di oltraggio al Congresso
Secondo un comunicato ufficiale,
la Camera dei rappresentanti americana
si è dichiarata a favore
della condanna di Steve Bannon,
ex stratega di Donald Trump,
per il reato di oltraggio al Congresso.

L’accusa gli sarebbe stata attribuita
per essersi rifiutato di testimoniare
riguardo il suo ruolo
nell’assalto a Capitol Hill
avvenuto lo scorso 6 gennaio,
che ha provocato cinque morti.

Con 229 voti a favore
e 202 contrari,
la mozione è passata
grazie all’appoggio
di nove deputati repubblicani,
e della maggior parte dei democratici.

Ora, la procura del distretto di Columbia
verrà formalmente informata,
e il dipartimento di Giustizia
deciderà se perseguirlo
dando il via a un’indagine
sul ruolo di Bannon
in quello che è stato chiamato
un “assalto alla democrazia”.

Se Bannon venisse incriminato,
quest’ultimo rischierebbe
salate sanzioni o un anno di carcere.

ESTERI
ESTERI

 Gage Skidmore
Cinema: un morto e un ferito sul set del film di Baldwin
Sul set del film western “Rust”
si è verificato
un incidente mortale.

L’attore Alec Baldwin,
durante le riprese
ha accidentalmente sparato e ucciso
la direttrice della fotografia
e ferito gravemente il regista.

Halyna Hutchins,
direttrice della fotografia,
è stata trasportata in elicottero
verso l’ospedale più vicino
dove è morta poco dopo.
Il regista, invece,
non è in pericolo di vita.

Non vi è ancora chiarezza
sui fatti.
Si pensa che l’attore,
durante una scena,
abbia sparato come da copione
e che la direttrice della fotografia
fosse dietro la macchina da presa.

L’arma avrebbe dovuto essere scarica,
ci si sta interrogando per capire
se un proiettile
possa essere rimasto in canna.

ESTERI
ESTERI

 Chatham House
Dimissioni a sorpresa del direttore della Bundesbank
Jens Weidmann,
presidente della Bundesbank,
si è dimesso dopo dieci anni
dal suo incarico
per motivi personali.
Finora detiene il primato
come più giovane presidente
della Banca centrale tedesca,
la quale ne ha comunicato ufficialmente le dimissioni.

Una decisione che però
ha colto di sorpresa le autorità,
che non si aspettavano sicuramente
questo cambio di rotta
da parte di Weidmann,
il quale lascerà il suo lavoro di presidente
alla fine dell’anno.

Più noto nel mondo della politica
come Mister “no a tutto”,
Weidmann è già stato consigliere
della uscente cancelliera Angela Merkel.
Non ha mai appoggiato pienamente
le politiche di Christine Lagarde,
specialmente quelle relative al programma
di acquisto di titoli pubblici.

Forse è proprio a causa
della divergenza delle opinioni
in materia monetaria con l’Europa,
a cui vanno aggiunte le scarse simpatie
per il prossimo governo tedesco,
che Weidmann ha deciso di porre fine
alla sua carriera bancaria.

I nomi più papabili al momento
per un possibile successore
alla presidenza della Bundesbank sono:
Isabel Schnabel,
membro del consiglio direttivo della Bce,
Claudia Buch vicepresidente Bundesbank,
e il capo economico del ministero delle finanze
Jakob von Weizsaecker.

 ITALIA
 ITALIA

Italia, governo vuole abbassare IVA su assorbenti
Mercoledì 20 ottobre
il Consiglio dei ministri
ha approvato il Documento Programmatico
che prepara la legge di bilancio.

Nel documento è stata inserita
la riduzione dal 22 al 10% dell’IVA
“su prodotti assorbenti
per l’igiene femminile”.

In Italia l’aliquota IVA è al 22%,
ma si riduce al 4 e 5%
per alcuni alimenti.
È al 10%, invece, per la fornitura
di energia elettrica e di gas domestici,
per i medicinali e per altri beni
non strettamente necessari.

La maggior parte degli assorbenti
rientra nella fascia dell’IVA al 22%,
come molti altri beni,
tipo il caviale,
considerati di lusso.

I movimenti femministi da tempo
si sono impegnati per abolire
la così detta “tampon tax”,
perché “il ciclo non è un lusso”,
come recita uno slogan diffuso.

In altri Paesi europei,
questo traguardo
è stato raggiunto da tempo,
per esempio, il Regno Unito
ha abbassato l’IVA sui prodotti sanitari femminili
dal 17,5 al 5%,
e lo scorso gennaio l’imposta
è stata completamente eliminata.

Lo scorso anno, l’inchiesta
sugli assorbenti femminili di “InSalute”
aveva calcolato
quanto spende una donna in Italia
nell’arco della propria vita
per gli assorbenti igienici:
con l’IVA al 22%,
la somma supera i 3000 euro.
Con l’imposta al 10%
il risparmio sarà di circa 300 euro.

 CULTURA & SOCIETA’
 CULTURA & SOCIETA’

 Gage Skidmore
Donald Trump lancia il suo social network
Donald Trump
ha annunciato il lancio
della sua nuova piattaforma social.

Dopo essere stato bandito
da Facebook e da Twitter,
a causa di quanto accaduto
durante l’assalto a Capitol Hill,
l’ex presidente aveva infatti dichiarato
che avrebbe lanciato
un suo social network.

Si chiamerà “Truth Social”
e sarà online
il prossimo mese.

La piattaforma
è stata creata e finanziata
dalla Trump Media & Technology Group (TMTG)
e sostenuta
da altri investitori esterni.

L’investimento,
secondo gli analisti,
supererebbe gli 800 milioni di dollari.

Secondo Trump,
la nuova piattaforma
gli permetterà di raggiungere
“decine di milioni di persone”.

Tuttavia il precedente tentativo
di ritornare online,
un blog chiamato
“From the Desk of Donald J.Trump”,
si è rivelato un fallimento.
Il blog è stato infatti chiuso
dopo soltanto un mese
per mancanza di visitatori.

Secondo molti,
il lancio di Truth Social
servirà per supportare
la candidatura di Trump
alle presidenziali Usa
del 2024.

 SPORT
 SPORT

 Ciclismo Italia
Mondiali di ciclismo su pista: pioggia di medaglie per l’Italia
Grande successo per l’Italia
ai mondiali di ciclismo su pista
in corso a Roubaix, in Francia.

Martina Fidanza ha vinto
la medaglia d’oro
nella specialità dello scratch.

Nell’inseguimento maschile a squadre
il quartetto capitanato da Filippo Ganna
dopo aver conquistato l’oro a Tokyo
porta a casa
anche il titolo mondiale
che mancava in Italia da 24 anni,
battendo la Francia in finale.

Grande risultato anche
per la squadra femminile nell’inseguimento:
le azzurre hanno infatti realizzato
il sogno di salire sul podio
conquistando la medaglia d’argento,
perdendo in finale
contro la Germania.

Letizia Paternoster ha vinto poi l’oro
nella gara ad eliminazione femminile:
per lei si tratta del primo titolo mondiale
nelle elite.

Donations help us pay our writers and editorial staff. Click here to show your support!
Donations
Click here
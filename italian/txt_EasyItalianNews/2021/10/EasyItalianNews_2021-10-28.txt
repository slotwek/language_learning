Listen online as you read:

 ITALIA
 ITALIA

 Octagon
Richard Gere testimone al processo Open Arms, Giorgia Meloni accende la polemica
L’attore statunitense Richard Gere
parteciperà come testimone
al processo sul caso Open Arms,
l’ong spagnola.

Alla nave dell’Open Arms
fu impedito di attraccare a Lampedusa,
dopo aver salvato
147 migranti nel Mediterraneo,
nel 2019.

Il processo vede sul banco degli imputati
l’ex ministro dell’Interni Matteo Salvini,
accusato di “sequestro di persona”
e “omissione di atti d’ufficio”.
Ci sono anche altri imputati,
tra cui l’ex premier Conte
gli ex ministri Di Maio,
Trenta e Toninelli
e l’attuale ministra degli Interni,
Luciana Lamorgese.

La prima udienza è prevista
per il 17 dicembre
e Gere testimonierà
sulle condizioni a bordo della nave,
dove era salito il 9 agosto
al largo di Lampedusa,
in una delle sue iniziative umanitarie.

Giorgia Meloni, leader di Fratelli d’Italia,
si è schierata con l’alleato Matteo Salvini
e parla di “spettacolarizzazione del processo”.
Meloni accusa Richard Gere
di essere “in cerca di visibilità”.

Ma Richard Gere, che sicuramente
non ha bisogno di attenzione,
è da tempo “campione d’impegno civile”
con la sua fondazione
“Gere Foundation India Trust”,
per la lotta all’Aids in India,
e l’associazione “Survival International”,
per la difesa della tribù degli Jumma,
perseguitata in Bangladesh.

ESTERI
ESTERI

 SELF Magazine
Cina: al via i vaccini per bambini dai 3 agli 11 anni
Continua la politica di tolleranza zero
nei confronti del Covid
da parte del governo cinese.
Con il 76% della popolazione vaccinata,
il ciclo di immunizzazione
adesso riguarderà anche i bambini
della fascia di età compresa
tra i 3 e gli 11 anni.

Anche se i nuovi casi di Covid in Cina
non superano i 35,
in alcune zone
si stanno adottando nuove restrizioni
per eliminare piccoli focolai:
sono stati chiusi siti turistici,
lockdown, sospensione del trasporto pubblico
e quarantene obbligatorie.

Chiunque entri a Pechino
da aree contagiate,
deve sottoporsi a un test
oppure mostrare un risultato negativo.

Il ritmo delle somministrazioni dei vaccini
è molto alto,
ma il governo non allenta
la stretta sulle regole.
Il piano vaccinale diretto ai più piccoli
partirà con la somministrazione del vaccino
ai bambini di 11 anni,
a cui si aggiungerà la vaccinazione antinfluenzale
per le altre fasce della popolazione.

 ITALIA
 ITALIA

 Luigi Guarino
Tabaccaio spara e uccide un ladro: indagato
A Frosinone un tabaccaio
ha sparato a un ladro
entrato in casa sua,
e lo ha ucciso.

Il tabaccaio ha usato un fucile,
regolarmente denunciato,
e ha sparato due colpi,
uno dei quali
ha centrato e ucciso il ladro.

Il tabaccaio ha dichiarato
che il ladro
gli ha puntato contro una pistola
e che lui ha sparato
per difendere se stesso e il figlio.

L’arma del ladro è poi risultata
una pistola finta.

Il tabaccaio è indagato
per omicidio,
un atto dovuto per poter fare
tutti gli accertamenti del caso.

È probabile comunque
che il suo caso rientri nell’ambito
della legittima difesa.

ESTERI
ESTERI

 Farhad Mohammadi Majd
Iran, attacco hacker ai distributori di benzina
Un attacco hacker
ha bloccato
le stazioni di servizio in Iran.

I distributori di benzina
sono rimasti inutilizzabili,
rendendo impossibile
effettuare i rifornimenti.
Gli automobilisti
e i proprietari dei vari veicoli
hanno atteso in coda per ore.

La tv di stato non ha diffuso
nessun particolare sull’accaduto,
definito solamente
come un “problema tecnico”.

L’agenzia di stampa Isna
ha però diffuso le immagini
dei cartelloni digitali
che riportavano il messaggio:
“Khamenei, dov’è il nostro petrolio?”

Sui display era infatti
visualizzato il messaggio:
“cyberattack 64411”,
ovvero il numero di telefono
dell’ufficio del leader supremo,
Ali Khamenei.

Anche lo scorso luglio,
quando un attacco informatico
paralizzò le ferrovie,
gli hacker avevano diffuso
un messaggio simile;
invitando i cittadini
a chiamare il numero di Khamenei
per avere informazioni.

L’attacco hacker si è verificato
nel giorno del secondo anniversario
delle proteste contro il caro carburante,
che furono represse in maniera violenta.
Il Ministero del Petrolio
ha dichiarato di essere già al lavoro
per risolvere il problema.

ESTERI
ESTERI

 Jirangmoon
Samsung, l’erede del gruppo condannato per uso di stupefacenti
Lee Jae-yong, erede
del gruppo sudcoreano Samsung,
è stato condannato
dalla Corte distrettuale centrale di Seul
per uso illegale di stupefacenti.

A Lee è stata comminata
una multa di circa 60mila dollari
e una confisca di 17milioni di won
per le violazioni della legge
sul controllo degli stupefacenti.

Il vicepresidente di Samsung
era stato incriminato a giugno
per l’uso del Profol,
un potente anestetico
che non sembrava però collegato
a nessun trattamento ospedaliero.

Secondo la legge coreana
il destinatario di una sostanza controllata,
somministrata illegalmente,
è perseguibile
così come chi l’ha permesso.

Anche il personale della clinica
che lo aveva somministrato
è ora sotto processo.

 CULTURA & SOCIETA’
 CULTURA & SOCIETA’

 Petar Milošević
Timeout decreta gli Uffizi come miglior museo al mondo
Le Gallerie degli Uffizi
sono al primo posto nella classifica
dei migliori musei del mondo.
Lo ha stabilito
la rivista culturale inglese ‘Timeout’.

Questo non è il primo riconoscimento
al museo fiorentino:
già qualche mese fa
il ‘Time Magazine’ aveva citato
il progetto sul territorio toscano ‘Uffizi diffusi’.

Subito dopo gli Uffizi,
nella classifica di ‘Timeout’
si posizionano il Louvre di Parigi,
al terzo il Moma di New York.
Tutti grandi nomi
nel mondo della cultura e dell’arte,
ma sicuramente
ciò che ha spinto gli Uffizi
all’apice della classifica mondiale,
è la presenza di capolavori
che le persone amano tornare a visitare.

Pensiamo ad esempio
alla ‘Nascita di Venere’ di Botticelli,
alla ‘Medusa’ di Caravaggio
e al magnifico dipinto
‘Giuditta che uccide Oloferne’
di Artemisia Gentileschi;
sono solo alcune delle meravigliose opere
che costituiscono il patrimonio artistico
del museo toscano.

Di sicuro la classifica di ‘Timeout’
spingerà nuovi curiosi
a visitare questi grandi musei,
oltre ad assaporare l’atmosfera delle città
che li ospita.

artslife.com
firenze.repubblica.it
artslife.com

firenze.repubblica.it
Donations help us pay our writers and editorial staff. Click here to show your support!
Donations
Click here
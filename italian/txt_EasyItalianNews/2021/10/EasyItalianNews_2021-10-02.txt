Listen online as you read:

ESTERI
ESTERI

United Airlines annuncia licenziamento di 593 dipendenti no vax
United Airlines licenzierà 593 dipendenti
che non hanno rispettato
l’obbligo vaccinale contro il Covid-19.
La compagnia aerea aveva dato tempo
ai suoi 67 mila lavoratori
fino al 27 settembre.

Per poter lavorare per UA,
tra le più grandi compagnie aeree
degli USA e del mondo,
bisogna infatti possedere
il certificato di immunizzazione
oppure aver almeno ricevuto la prima dose.

2 mila persone hanno chiesto l’esenzione
per motivi religiosi o di salute.
In un primo momento UA
le aveva sospese senza stipendio,
ma alcuni di loro
hanno fatto ricorso in tribunale
e quindi la compagnia ha ritirato
il provvedimento di sospensione,
per ora, fino al 2 ottobre.

Negli USA alcune imprese
stanno offrendo alternative al vaccino,
come i test settimanali,
il lavoro da remoto o la destinazione
ad altri settori aziendali.
L’amministrazione Biden
prevede infatti pesanti multe
per le aziende che non rispettano
le norme anti Covid,
ma ammette i test settimanali
come alternativa al vaccino.

Ma la legge non dice
chi deve pagare i test,
se il lavoratore o l’azienda.

Nel frattempo, negli USA,
dalla scorsa settimana,
e per la prima volta da marzo,
i contagi sono aumentati.

ESTERI
ESTERI

L’Australia riapre dopo 18 mesi di restrizioni
Secondo Scott Morrison,
il primo ministro australiano,
le severe restrizioni
sugli spostamenti internazionali
imposte a causa del virus Covid-19
potrebbero essere sospese
a distanza di poche settimane.

Durante il primo apice
di contagi internazionali della pandemia
18 mesi fa,
l’Australia ha imposto
una serie di restrizioni
che ha costretto numerosi cittadini stranieri
a rimanere nel paese,
e impedito a migliaia di australiani
di tornare a casa.

Dal mese prossimo
i cittadini vaccinati potranno viaggiare
senza specifica autorizzazione
e saltare la costosa quarantena in albergo
pur di aderire
a una versione domiciliare
della durata di una settimana.

Intanto, l’obiettivo principale del governo
è di raggiungere una soglia di vaccinazione
dell’80%,
per evitare che la riapertura
inauguri una nuova stagione di contagi.

ESTERI
ESTERI

Scontri tra gang rivali in carcere in Ecuador
Negli scorsi giorni in Ecuador
si è consumata una strage senza eguali,
tanto da far dichiarare al governo
lo stato d’emergenza.

In un carcere di Guayaquil,
sarebbero avvenuti
degli scontri tra gang rivali
che sono poi sfuggiti al controllo
della polizia penitenziaria.

Il bilancio attuale è di 116 vittime,
di cui 5 decapitate
e le altre uccise
con colpi d’arma da fuoco.
Per riprendere il controllo
e far tornare l’ordine nella prigione,
sarebbero stati impiegati 400 agenti.

Il comandante della polizia Fausto Buenano
ha denunciato,
oltre all’uso di armi da fuoco,
anche le bombe a mano,
in un carcere
dove sono detenuti prigionieri
di varie gang
legate ai cartelli della droga.
Si suppone infatti
che i mandatari della strage
siano gang messicane
che controllano il traffico della droga.

Secondo la testimonianza del direttore
del servizio penitenziario nazionale Bolivar Garzon,
la polizia sarebbe riuscita
a riprendere il controllo
dopo un’intera notte
di sparatorie ed esplosioni.

 ITALIA
 ITALIA

 Paul Wamala Ssegujja
Draghi incontra tre attiviste tra cui Greta Thunberg
Il premier italiano Draghi
ha incontrato tre attiviste,
ovvero Greta Thunberg,
Vanessa Nakate e Martina Comparelli
nell’ambito dell’evento
‘Youth4Climate: Driving Ambition.’

Durante l’incontro si è parlato
dell’impegno dell’Italia
nella lotta ai cambiamenti climatici
e della presidenza del G20.

Il premier Draghi ha dichiarato
che “l’incontro è andato benissimo”
e ha aggiunto:
“Vorrei ringraziare i giovani
per le loro proposte,
ragionevoli e centrate.
Tutti insieme hanno scritto
un programma di azioni
per i nostri governi”.

Il colloquio è durato
circa 20 minuti
e Martina Comparelli,
una delle portavoci di Fridays For Future Italia
ha dichiarato che “Draghi
sa quello che diciamo
ma bisogna fare.
Vedremo al G20.”

ESTERI
ESTERI

Germania, complice nazista scappa da processo a 96 anni
Irmgard Furchner, signora tedesca
della vegliarda età di 96 anni
accusata di aver preso parte
nell’uccisione di oltre 11mila persone
durante l’Olocausto nazista,
ha sorpreso giudici,
avvocati e giornalisti
scappando dalla casa di cura
per non partecipare
alla prima udienza del suo processo.

Secondo l’accusa,
Furchner sarebbe stata complice
nell’esecuzione di migliaia di omicidi
pianificati durante il suo impiego
nel campo di concentramento di Danzica
tra il 1943 e il 1945.

Qualche giorno fa,
l’anziana aveva scritto
una lettera al giudice
indicando la propria volontà
di non presenziare al processo
per evitare di essere
“messa alla gogna dell’umanità”.

Tuttavia,
nessuno pensava fosse probabile
che quest’ultima sarebbe scappata,
costringendo poi le autorità
ad arrestarla,
dopo averla individuata
ad una stazione della metropolitana
di Amburgo.

Il processo,
nel quale Furchner
è un personaggio chiave,
riprenderà il 19 ottobre.

ESTERI
ESTERI

 Bjørn Christian Tørrissen
Corea del Nord, Kim Jong Un respinge offerta Usa per dialogo
Kim Jong Un,
leader della Corea del Nord,
ha respinto
i tentativi di dialogo
da parte degli Stati Uniti.

Li avrebbe definiti
“un’operazione di facciata”.

Secondo il leader supremo,
che ha parlato
all’Assemblea Suprema del Popolo,
il dialogo tra i due stati
si sarebbe fermato
dopo il crollo del vertice di Hanoi
tra Kim e l’ex presidente Trump.

Fino ad ora,
tutte le offerte di dialogo
da parte di Washington
sono state respinte
ed etichettate
come “minacce subdole”.

Nel frattempo,
il Consiglio di sicurezza dell’Onu
ha indetto una riunione
per discutere
del recente test di lancio
di un missile a lungo raggio
da parte della Corea del Nord.

I test missilistici,
nonostante le pesanti sanzioni
imposte alla Corea,
sono infatti continuati.

 CULTURA & SOCIETA’
 CULTURA & SOCIETA’

 Bjørn Guilhem Vellut
Ventesima edizione dell’iniziativa invito a palazzo
La banca Intesa Sanpaolo ha aderito
alla ventesima edizione
di ‘Invito a Palazzo’,
un’iniziativa che dà la possibilità al pubblico
di visitare i palazzi storici
in cui hanno sede le banche italiane.

Questa manifestazione promossa da ABI,
l’Associazione Bancaria Italiana,
si svolgerà il 2 ottobre ma proseguirà
virtualmente con podcast e visite online
fino a sabato 9 ottobre.

Alcuni degli edifici
visitabili gratuitamente sono:
le Gallerie d’Italia a Milano,
Vicenza e Napoli,
il Museo del Risparmio a Torino
e la Casa Museo dell’Antiquariato Ivan Bruschi
di Arezzo.

Questa è un’occasione unica
per visitare palazzi
solitamente chiusi al pubblico,
con tanto di collezioni permanenti,
mostre ed eventi culturali organizzati.

Questa iniziativa ha il patrocinio
della Commissione Italiana Nazionale per l’Unesco,
del Ministero della Cultura
e del Ministero del Turismo.

finanza.repubblica.it
group.intesasanpaolo.com
finanza.repubblica.it

group.intesasanpaolo.com
Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 MaedaAkihiko
Tokyo, ferisce 17 persone travestito da Joker
La sera di Halloween a Tokyo
un 24enne travestito da Joker,
il personaggio del film di Batman,
ha seminato il panico
su un treno della linea Keio.

Secondo testimoni
il ragazzo,
vestito con un completo viola
e una camicia verde
e armato di coltello,
avrebbe spruzzato del liquido infiammabile
sui sedili del treno
per poi appiccare il fuoco
all’interno del vagone.

17 persone sono rimaste ferite
in seguito all’incendio,
3 di loro in modo grave.

“Voleva uccidere qualcuno
per essere condannato a morte”,
dice ora la polizia
che ha arrestato il colpevole.

Secondo l’agenzia di stampa giapponese Kyodo,
il ragazzo avrebbe detto
di essere dispiaciuto
per non essere riuscito
a uccidere nessuno,
e avrebbe aggiunto
che aveva problemi
al lavoro e con gli amici.

 ITALIA
 ITALIA

 World Economic Forum, Monika Flueckiger
Concluso il G20 a Roma
Si è chiuso a Roma il G20,
durante il quale si è arrivati
a sottoscrivere l’impegno
a mantenere il riscaldamento globale
sotto 1,5 gradi.
Nonostante sia scomparsa la deadline del 2050
per un mondo a zero emissioni
e sia stata sostituita da un generico
“attorno a metà secolo”,
il premier Mario Draghi
rivendica comunque il risultato
come “un successo”.

“Il senso di urgenza c’è
ed è stato condiviso da tutti”
ha continuato Draghi
“e si vede nel fatto
che l’obiettivo dell’1,5 gradi
è stato riconosciuto
come scientificamente valido.”

Tra gli altri risultati raggiunti
è stato confermato il fondo
di 100 miliardi di dollari
ai paesi in via di sviluppo per il clima,
verrà poi creata una task force
per finanziare la risposta alle pandemie,
inoltre è stato ribadito
il pieno rispetto dei diritti dei migranti,
ma anche la lotta ai flussi irregolari.

I leader del G20 si impegneranno inoltre
a raggiungere l’obiettivo
del 70% di persone vaccinate
a livello mondiale nel 2022.

Entro l’anno stop infine a finanziamenti
a nuove centrali a carbone:
accordo raggiunto sulla decarbonizzazione
“entro o intorno a metà secolo”.

Il presidente francese, Emmanuel Macron,
si è detto soddisfatto
“malgrado le differenze
che si sono manifestate nei negoziati,
abbiamo creato una convergenza
e possiamo avere risultati concreti”.

ESTERI
ESTERI

Detenuto di Guantanamo racconta gli abusi della Cia
Un detenuto di Guantanamo,
il carcere antiterrorismo Usa a Cuba,
ha parlato pubblicamente
delle pratiche usate per gli interrogatori
nei cosiddetti “Black Site” della Cia.

Si tratta di Majid Khan,
un ex residente di Baltimora,
con cittadinanza pakistana,
ex corriere di al-Qaeda.

Durante l’udienza davanti ai giurati
che decideranno la sua pena,
Khan ha detto
di “essere stato appeso nudo
a una trave del soffitto,
tenuto sveglio per giorni
con l’acqua ghiacciata,
sottoposto a waterboarding,
picchiato, costretto alla fame
e abusato sessualmente”.

Secondo la sua testimonianza,
la prima della storia,
queste pratiche sono consuete,
in violazione dell’“Habeas corpus”,
il principio che tutela
l’“inviolabilità personale”
e impedisce la “carcerazione arbitraria”.

Khan rischia fino a 40 anni di carcere.
È in prigione dal 2012,
tuttavia con un patteggiamento
per lo sconto di pena
potrebbe essere liberato
entro un anno e trasferito
in un altro Paese.

ESTERI
ESTERI

 CC-BY-4.0:
Greta e la COP26
Greta Thunberg, la giovane attivista per l’ambiente,
è arrivata a Glasgow in Scozia,
in tempo per partecipare
al summit Onu sul clima: Cop26.

E’ arrivata in treno
e ha avuto “un’accoglienza da rockstar”.
Greta non è stata invitata ufficialmente
alla Cop26,
ma ha intenzione di partecipare
a diverse manifestazioni e proteste
organizzate durante le due settimane del summit.

Sono 3 gli obiettivi concreti
della conferenza di Glasgow:
primo, mantenere il riscaldamento del pianeta
intorno a 1,5 gradi centigradi.

Secondo, prevedere aiuti finanziari
dai paesi più sviluppati
(responsabili del riscaldamento del pianeta)
a quelli più poveri,
per aiutarli a passare
a un’economia meno inquinante.

Terzo, trovare un accordo sul ‘rulebook’,
le regole che consentiranno
di misurare le emissioni
e lo scambio di quote delle stesse
tra i paesi,
evitando i doppi conteggi.

A far pressione sulla Conferenza
ci sono decine di migliaia di attivisti,
arrivati a Glasgow da ogni dove.

 ITALIA
 ITALIA

Maxi rave party alle porte di Torino, carabinieri in azione
Migliaia di giovani
si sono radunati
in un’ex area industriale della Fiat,
a Stupinigi,
nell’hinterland di Torino,
per partecipare a un rave party abusivo.

Circa 6.000 persone
si sono radunate
all’interno di un’area
di 10.000 metri quadrati
con l’intenzione di rimanere
fino alla notte di Ognissanti.

Le forze dell’ordine,
schierate intorno all’area del rave,
hanno evitato l’arrivo e l’ingresso
di almeno altre 10.000 persone.

Si sono verificati
anche degli scontri
tra gli aspiranti ravers
e la polizia;
3 agenti sono rimasti feriti
nelle colluttazioni.

Sul posto è stato istituito
un cordone di sicurezza
intorno all’area del rave,
per evitare ulteriori ingressi
e per garantire
la sicurezza della zona.

E’ stato allestito anche
un punto di soccorso
dalla croce rossa,
che ha già aiutato
alcuni giovani rimasti feriti.

Sul posto, insieme a forze dell’ordine,
pompieri e volontari della croce rossa,
anche il prefetto di Torino,
Raffaele Ruberto.

torino.repubblica.it

torino.repubblica.it
 SPORT
 SPORT

 Carine06
Sinner sconfitto in semifinale a Vienna
Jannik Sinner è stato sconfitto in semifinale
nel torneo ATP 500 di Vienna
dall’americano Tiafoe
con il punteggio di 6-3 5-7 2-6.

La partita si è inizialmente indirizzata
a favore dell’italiano
che ha vinto agevolmente il primo set.
Nel secondo l’azzurro
conduceva 5-3
e si trovava a servire per il match.

Ma lì è partita
la rimonta di Tiafoe
che ha strappato il servizio a Sinner,
si è riportato in parità 5-5
per poi strappare ancora il servizio
e chiudere il set per 7-5.

Nel terzo set poi
l’americano ha dominato
chiudendo per 6-2.

Con questi risultati Sinner
ha comunque guadagnato punti importanti
in vista delle ATP Finals
ed è diventato numero 9 al mondo.
È la prima volta che l’Italia si ritrova
ad avere due tennisti in top 10.

 CULTURA & SOCIETA’
 CULTURA & SOCIETA’

Halloween
Anche in Italia
la festa di Halloween
ha ormai preso piede.

L’origine è la festa celtica Samhain,
che in antico irlandese
significa “fine dell’estate”
ed era l’occasione
per ringraziare gli spiriti dei morti
del raccolto estivo.

Uno dei simboli di Halloween
è la zucca intagliata.
In origine, in Scozia e in Irlanda,
si intagliavano le rape
e si facevano delle lanterne.

Poi in Nord America
la rapa venne sostituita dalla zucca,
che era più comune
e più facile da intagliare.

La domanda “trick or treat?”,
cioè “dolcetto o scherzetto?”
che oggi i bambini,
travestiti da mostri,
chiedono bussando alle porte
dei vicini di casa,
in realtà significava
“sacrificio o maledizione”
e risale al tardo Medioevo,
quando in Irlanda e in Gran Bretagna
il 2 novembre
i poveri si travestivano
e bussavano alle porte
per chiedere l’elemosina,
in cambio di preghiere
per i defunti dei padroni di casa.

Usanze simili sono ancora presenti
nel Sud Italia.
Qui, soprattutto nell’entroterra,
ancora oggi,
gli adulti imbandiscono la tavola
e lasciano le case vuote
in modo che i morti
tornino a fare visita,
portando doni ai bambini,
che spesso sono
dolcetti e prelibatezze.

Donations help us pay our writers and editorial staff. Click here to show your support!
Donations
Click here
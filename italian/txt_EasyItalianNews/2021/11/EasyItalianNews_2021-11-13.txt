Listen online as you read:

 ITALIA
 ITALIA

 Adam91
Governo italiano sulle manifestazioni, “Vietati tutti i cortei, non solo quelli no vax”
Carlo Sibilia, sottosegretario
del Ministero degli Interni
ha annunciato che dal 13 novembre
“saranno vietati i cortei
per tutte le manifestazioni,
non solo per quelle no vax”.
Verranno permessi soltanto
i sit-in con mascherine.

Da 15 settimane,
tutti i sabati,
le città “vengono messe in ginocchio”
da ogni tipo di protesta,
ha aggiunto Sibilla.

Cosa succederà, quindi,
in caso di cortei
a partire da questo fine settimana?
Sibilla ha risposto
che le manifestazioni saranno interrotte,
perché contro la legge,
con l’intervento delle forze dell’ordine.

Il vicepresidente del Friuli Venezia Giulia,
si unisce alle accuse
contro le proteste di piazza
per aver causato molti disagi
e il picco dei contagi a Trieste:
200 casi dopo le ultime manifestazioni.

Invece Matteo Salvini è critico:
“Se lo Stato non riesce a garantire
la possibilità di manifestare
nel rispetto delle regole,
allora siamo messi male”.

I cortei non piacciono
nemmeno ai commercianti,
che si lamentano del possibile calo di shopping
durante il periodo natalizio,
perché i manifestanti bloccano
i centri storici delle città.

ESTERI
ESTERI

 Lucas Werkmeister
Boom di contagi Covid in Germania
La Germania giovedì 11 novembre
ha registrato un record
di 50.196 nuovi casi Covid
e 235 decessi.
Un numero così alto,
oltre i 50.000,
non era mai stato raggiunto
dall’inizio della pandemia.

L’istituto di vigilanza sanitaria Robert Koch
consiglia di “disdire o evitare
grandi manifestazioni,
ma anche di ridurre
tutti i contatti non necessari”.

Il portavoce di Angela Merkel
da la colpa di questa nuova ondata
al tasso di vaccinazione relativamente basso
della popolazione tedesca,
poco più del 67%,
mentre i dati di Spagna, Portogallo e Italia
dimostrano l’efficacia
di una vaccinazione più capillare.

A partire da lunedì a Berlino
le persone non vaccinate
non potranno accedere
a ristoranti senza spazi all’aperto,
bar, palazzetti dello sport e parrucchieri.
Un test negativo al Covid
non consentirà più l’accesso
a questi luoghi pubblici
se non si è vaccinati
oppure se non si può dimostrare
di essere guariti dalla malattia.

 SPORT
 SPORT

Calciatrice del PSG fermata per aggressione a compagna di squadra
La calciatrice del PSG femminile
Kheira Amraoui
è stata aggredita da due uomini
che l’hanno colpita alle gambe
con una sbarra di ferro.

La polizia francese ha fermato
una sua compagna di squadra,
Aminata Diallo,
sospettata di aver assoldato
i due malviventi.

Secondo le indagini la Diallo
avrebbe fatto aggredire la Amraoui
per poter prendere il suo posto in squadra
dato che Diallo era spesso
riserva della compagna.

Dopo ore di interrogatorio la Diallo,
che ha sempre negato
ogni coinvolgimento,
è stata rilasciata.

La squadra del PSG ha dichiarato
che stanno collaborando con la polizia
per fare luce sulla vicenda.

Il club si riserva
di prendere ulteriori decisioni
una volta svolte le indagini.

sport.sky.it

sport.sky.it

 TECNOLOGIA
 TECNOLOGIA

Google multata dal Tribunale Ue
Google avrebbe posizionato
in modo più favorevole
il proprio servizio di comparazione degli acquisti,
nella fattispecie Google Shopping,
declassando i servizi concorrenti.

Per questo motivo
il Tribunale dell’Unione europea
ha rigettato il ricorso
di una delle aziende più famose al mondo,
condannandola a pagare un multa
da 2,42 miliardi di euro
per abuso della propria posizione
per favorire illegalmente il servizio acquisti.

Un portavoce di Google ha dichiarato
che già nel 2017
l’azienda aveva apportato delle modifiche
per conformarsi alla decisione
della Commissione Europea,
favorendo così lo shopping comparativo.

Le denunce erano state presentate nel 2010
dai concorrenti TripAdvisor e Twenga,
per effetti dannosi
causati dalla pratica di Google
in ben 11 stati membri dell’Unione,
Regno Unito e Norvegia.

Secondo i giudici di Lussemburgo
la disparità di trattamento praticata da Google
non può essere giustificata,
nonostante gli algoritmi per il posizionamento
e la visualizzazione dei risultati
potrebbero rappresentare
dei miglioramenti del servizio
favorevoli anche alla concorrenza.

 TECNOLOGIA
 TECNOLOGIA

SpaceX: lanciato Crew Dragon 3 verso Iss
La Crew Dragon è stata lanciata
da Cape Canaveral
alle ore 3.03 ora italiana.

La missione,
frutto della collaborazione
tra Nasa e SpaceX
di Elon Musk,
raggiungerà la Stazione Spaziale Internazionale.

L’equipaggio è composto
da 4 specialisti:
Raja Chari, comandante,
Tom Marshburn, pilota,
e gli specialisti di missione
Kayla Barron e Matthias Maurer.

Il lancio,
inizialmente previsto
per il 31 ottobre,
era stato più volte rinviato
a causa del maltempo
e per un problema di salute
di uno dei membri dell’equipaggio.

I 4 astronauti
trascorreranno 6 mesi
sulla Stazione Spaziale,
dove cercheranno
di far crescere delle piante
senza suolo,
e di costruire fibre ottiche
in microgravità.
Inoltre, accoglieranno
i “turisti spaziali”
dei prossimi viaggi
in programma con SpaceX.

 CULTURA & SOCIETA’
 CULTURA & SOCIETA’

 Arnaud 25
Lo spumante di Trento batte lo champagne ai campionati mondiali
Lo spumante Trentodoc
prodotto dalla cantina Ferrari di Trento
ha vinto
‘The Champagne & Sparkling Wine World Championships’,
cioè il campionato mondiale delle bollicine.

In particolare ha accumulato
22 medaglie d’oro e 50 d’argento,
battendo la Maison de Champagne,
vincitrice dell’ultima edizione.

Questo spumante in particolare
ha contribuito alla vittoria dell’Italia,
che ha raggiunto 58 medaglie d’oro,
mentre la Francia invece
ne ha guadagnate 52.

Il concorso è stato ideato
ed è presieduto da Tom Stevenson,
una delle persone
più esperte nel settore al mondo.

Nella competizione vengono presentate
e degustate più di mille etichette
provenienti da tutto il mondo.

Matteo Lunelli,
presidente della cantina Ferrari,
si dice molto felice
in quanto essere riconosciuti
a livello mondiale
darà all’azienda
grandi possibilità di crescita.

Donations help us pay our writers and editorial staff. Click here to show your support!
Donations
Click here
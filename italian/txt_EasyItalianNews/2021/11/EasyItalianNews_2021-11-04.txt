Listen online as you read:

ESTERI
ESTERI

 Brian
L’Australia riapre le frontiere
Dopo oltre 600 giorni
l’Australia ha riaperto le proprie frontiere,
che erano state chiuse
a causa del Covid,
agli australiani completamente vaccinati.

Così diverse persone
sono riuscite a riabbracciare
famigliari e amici
che non vedevano da 19 mesi.

L’Australia è stato uno dei paesi
con le regole Covid più rigide
in merito all’apertura delle frontiere,
così molti australiani
non erano riusciti a tornare a casa
per più di un anno e mezzo.

All’aeroporto di Sidney
sono state documentate
scene di grande commozione
tra le persone che hanno potuto
riabbracciare i propri cari.

Il primo ministro Morrison ha commentato
dicendo che “è un grande giorno
per l’Australia”.

ESTERI
ESTERI

 Eduardo Robaina
La Palma sepolta dalla cenere del vulcano
L’eruzione del vulcano Cumbre Vieja
sull’isola delle Canarie di La Palma,
sta provocando nelle ultime settimane
molta preoccupazione negli abitanti.

Lo spettacolo di lava,
all’inizio davvero impressionante,
ha poi generato anche fumi e aria irrespirabile,
e adesso la cenere
sta letteralmente ricoprendo l’isola.
La nuvola di cenere, infatti,
sarebbe alta 4,5 chilometri
e avrebbe provocato
l’ennesima cancellazione dei voli
nell’aeroporto dell’isola.

Il vulcano si è risvegliato
dopo ben 50 anni,
e sembra che l’attività sismica
non si ridurrà in poco tempo.
Finora non ci sono state vittime,
però 7mila persone
sono state costrette
ad abbandonare la loro casa,
in quanto la colata lavica
ha distrutto circa 2mila edifici,
investendo un’area di 736 ettari.

Gli abitanti si trovano adesso a fare i conti
con l’enorme quantità di cenere
che sta investendo le case e le strade:
si vedono le persone spalare la cenere
come se fosse neve,
ma in realtà è una situazione di emergenza
che non accenna a migliorare.

video.corriere.it

video.corriere.it
ESTERI
ESTERI

 PxFuel.com
Australia, ritrovata 18 giorni dopo la bambina scomparsa
La vicenda di Cleo Smith,
una bambina di 4 anni
scomparsa il 16 ottobre scorso
in Australia,
preoccupa da settimane
migliaia di persone
nel suo paese d’origine
e in tutto il mondo.

A 18 giorni dalla sua scomparsa,
le autorità australiane
hanno fortunatamente annunciato
il suo ritrovamento
presso un’abitazione di Carnarvon,
una località dell’Australia occidentale.

Smith era scomparsa
durante una vacanza in campeggio
con i propri genitori.
Secondo le forze di polizia,
la bimba è stata ritrovata sana e salva
chiusa a chiave in una stanza
di proprietà di un uomo di 36 anni.
Questo individuo non avrebbe alcun legame
con la famiglia della piccola Cleo,
ed è tutt’ora detenuto dalle autorità
per essere interrogato.

La polizia avrebbe risolto il caso
grazie a una serie di indizi
che li avrebbero condotti all’abitazione,
dove hanno fatto irruzione
durante la notte.

 ITALIA
 ITALIA

 Peter Griffin
Ferrara, attacco omofobo contro minorenni fa il giro dei social
Ha raggiunto più di 374mila visualizzazioni
sui social
un video girato la sera di Halloween
da una delle ultime vittime
di un’aggressione omofoba
che in Italia fa parte
di un trend preoccupante.

Un gruppo di ragazzini
appartenenti alla comunità Lgtbq+,
tutti tra i 12 e i 15 anni,
sarebbero stati verbalmente aggrediti
in centro a Ferrara
da un gruppo di bulli
di almeno 5-10 anni più grandi.

Questi ultimi sono stati ripresi
mentre inneggiavano a Mussolini
e gridavano frasi tipo
“Sapete che vi brucerebbe tutti?”,
per poi scagliare una serie di petardi
contro i ragazzini più giovani.

Il gruppo ha avuto il buon senso
di chiamare le autorità
e di scappare
prima che la vicenda
sfociasse nella violenza,
registrando però tutto l’accaduto.

La madre di una delle ragazze aggredite
ha dichiarato:
“Non è possibile
che dei ragazzini di quattordici anni,
per il solo fatto di non nascondere
la loro sessualità,
non possano girare tranquilli per strada”.
Per questo motivo,
alcuni dei genitori
hanno deciso di sporgere denuncia,
e la vicenda è stata duramente condannata
dal sindaco di Ferrara.

ESTERI
ESTERI

 SELF Magazine
Vaccini Usa, ok definitivo a Pfizer per bambini
Negli Stati Uniti
è arrivata l’approvazione definitiva
per la somministrazione
del vaccino Pfizer
ai bambini tra i 5 e gli 11 anni.

Dopo l’approvazione dell’Fda
(Food and drug administration )
è arrivato il via libera
anche dai Cdc
(Centers for disease control and prevention).

Per i bambini è prevista
una dose ridotta:
un terzo di quella somministrata
agli adulti.

Circa 28 milioni di bambini
sono quindi candidati
per la nuova campagna vaccinale.

Il presidente Biden
ha commentato:
“E’ un grande passo in avanti
nella nostra battaglia
per sconfiggere il virus”.

La nuova campagna vaccinale
dovrebbe cominciare l’8 novembre
nei centri pediatrici
e nelle farmacie.

 SALUTE
 SALUTE

 MaxPixel.net
Rapporto dell’Intelligence USA sull’origine del Covid: ancora nessuna certezza
È stato pubblicato l’esito
del rapporto della direzione
della United States Intelligence Community,
composta da 17 agenzie federali
di sicurezza statunitense.

L’inchiesta era stata voluta
dal presidente Joe Biden
per ricostruire le origini
della diffusione del Coronavirus,
a Wuhan, in Cina,
alla fine del 2019,
con il primo caso di contagio registrato.

La maggior parte delle agenzie crede,
anche se non ne ha certezza,
“che probabilmente (il virus)
non sia stato sviluppato
come arma biologica”.
Inoltre, secondo gli 007 USA
è improbabile “determinare
in modo definitivo l’origine del Covid-19,
in assenza di nuove prove o evidenze”.

Le agenzie pensano piuttosto
alla “teoria dell’incidente
nel laboratorio biologico di Wuhan”.
Il contagio tra un animale selvatico
e uno o più ricercatori
può essere avvenuto durante un test.
È così che il virus
può essere passato
da una specie animale
a quella umana.

Il rapporto inoltre esclude
che “la popolazione cinese
fosse a conoscenza del virus”.
Infine, il documento ammette
che “la comunità scientifica globale
non è riuscita a individuare esattamente
dove, quando o come si è verificata
la prima infezione umana da Coronavirus”.

 CULTURA & SOCIETA’
 CULTURA & SOCIETA’

 Misia22442
Carla Fracci, prima donna nel famedio del cimitero Monumentale
Carla Fracci, étoile della Scala,
ha ricevuto uno dei più grandi onori
dalla città di Milano:
essere tumulata
nel famedio del cimitero Monumentale.

E’ la prima donna a ricevere questo onore
e il sindaco Sala ha definito questo atto
non una semplice onorificenza,
ma il segno che la società sta cambiando,
perdendo i suoi pregiudizi.

Nella giornata dei defunti,
insieme a Carla Fracci,
sono stati iscritti nella lapide
i nomi di altri cittadini illustri
come Gino Strada, Franco Battiato,
Antonietta Romano Bramo
nota come la partigiana Fiamma,
Milva e Lucia Bosè.

“Ognuno di loro”,
ha sottolineato Sala,
“ha lasciato una traccia indelebile
nella storia della città e del paese,
ci ha lasciato un dono
di cui saremo sempre riconoscenti”.

milano.corriere.it

milano.corriere.it

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Bulgaria, si schianta autobus
Almeno 45 persone sono morte
nella notte tra lunedì 22
e martedì 23 in Bulgaria
a causa di un incidente
che ha coinvolto un autobus,
mentre 7 passeggeri si sono salvati
gettandosi dai finestrini.

L’incidente è avvenuto
a 40 km da Sofia,
ma non è chiaro se l’autobus
si sia schiantato
e abbia preso fuoco o viceversa.

Il bus trasportava 53 persone,
era partito da Istanbul
ed era diretto a Skopje.

Stava riportando a casa
un gruppo di turisti
che aveva trascorso il weekend
nella città sul Bosforo.

Non è ancora chiaro se tutti
fossero di nazionalità macedone.

Sia il presidente del Consiglio europeo
che la presidente della Commissione europea
hanno voluto esprimere le loro condoglianze
ai familiari delle vittime.

ESTERI
ESTERI

 Pxfuel.com
Francia, stop alla vendita di cuccioli nei negozi
Finalmente una legge
a favore degli animali.
Succede in Francia,
dove il parlamento
ha approvato una legge
che andrà in vigore
dal 1° gennaio 2024.

Un nuovo regolamento,
secondo cui sarà vietata
la vendita di cuccioli di cani e gatti
nei negozi di animali:
gli animali non potranno più
essere esposti in una vetrina.

Chiunque vorrà adottare un cucciolo,
avrà bisogno di un certificato di conoscenza,
dove sono elencate tutte le informazioni
sulla specie adottata,
in modo da favorire
una scelta consapevole.

La legge serve, tra le altre cose,
a contrastare il traffico illegale
e la vendita online
di molte specie protette,
fragili e pericolose,
spesso non adatte
ai territori di destinazione.

In questo modo si limiterà
anche il fenomeno dell’abbandono,
una pratica purtroppo molto usuale
tra la popolazione francese,
specialmente nel periodo post pandemia.

La legge prevede anche il divieto di:
inserire animali negli spettacoli dei circhi
e cetacei nei parchi acquatici
(in particolar modo i delfini);
allevare visoni e altri animali da pelliccia;
acquistare animali selvatici.

ESTERI
ESTERI

 The Chancellery of the Senate of the Republic of Poland
Birmania San Suu Kyi accusata di frode elettorale
L’ex leader birmana,
Aung San Suu Kyi,
è stata accusata di frode elettorale
dal regime militare del suo Paese.

Il nuovo regime ha conquistato
il potere lo scorso febbraio,
e ha iniziato
una serie di procedimenti legali
contro la Consigliera di stato,
tra cui quello di frode elettorale
durante le elezioni del 2020,
in cui il suo partito avrebbe vinto
con una larga maggioranza.

Già da mesi la leader birmana
sarebbe stata incarcerata
e poi messa agli arresti domiciliari.
Ma la serie di accuse
che pendono sulla sua testa
sono di natura penale:
rivelazione dei segreti di Stato,
violazioni delle restrizioni per il coronavirus.

Tutte accuse ancora non confermate
dal tribunale,
ma che potrebbero farle avere
fino a 14 anni di reclusione.
Non è solo l’ex Consigliera
ad essere perseguitata dal nuovo regime,
ma anche 15 componenti del suo partito.

I presunti brogli elettorali
sono stati finora la scusa
per legittimare il colpo di Stato
e lo scioglimento del partito di San Suu Kyi,
la Lega nazionale per la democrazia.

 CULTURA & SOCIETA’
 CULTURA & SOCIETA’

 Richardc39
Kevin Spacey dovrà pagare 31 milioni a “House of Cards”
Kevin Spacey dovrà pagare
31 milioni di dollari
alla Mrc,
casa produttrice
della serie tv “House of Cards”.

Un arbitrato ha infatti deciso
che Spacey e le sue società
dovranno risarcire
i produttori della serie tv.

Questo perché,
secondo l’accusa della Mrc,
Spacey ha violato
le regole di condotta
sulle molestie sessuali
e ha costretto la società di produzione
a interrompere la messa in onda
di House of Cards.

Nel 2017, infatti,
l’attore è stato accusato
di molestie sessuali
e comportamenti predatori
da diversi uomini
appartenenti alla troupe
dello show.

Spacey è stato quindi licenziato
ed escluso dalla serie,
della quale era anche
produttore esecutivo.

L’ultima stagione
di “House of Cards”
è quindi stata riscritta
e ridotta a soli 8 episodi
anziché 13
per rispettare le scadenze di produzione.
La Mrc ha quindi
fatto causa a Spacey
che adesso dovrà pagare
31 milioni di dollari
per il danno provocato
con la sua condotta.

 CULTURA & SOCIETA’
 CULTURA & SOCIETA’

Zerocalcare, la serie animata Netflix sulla crisi di una generazione
“Strappare lungo i bordi”
è la serie Netflix più vista in Italia.
Per capirne lo strano titolo,
bisogna guardarla.

La serie è di Zerocalcare,
pseudonimo di Michele Rech,
il fumettista più celebre del momento.

La serie è autobiografica
e racconta gli anni dell’infanzia
e dell’adolescenza
di quattro amici “per la pelle”
un po’ outsider:
“Zero”, Secco, Sara e Alice.

Ambientata nella Roma
delle periferie urbane di Rebibbia,
in realtà mette in scena
con ironia e poesia
una vicenda molto triste,
quella di un suicidio.

La serie, uscita su Netflix
il 17 novembre,
è già un cult
ed è la prima animazione
creata in Italia
a fare tendenza nello streaming.

Zerocalcare nasce
come autore e disegnatore
di fumetti cartacei.
Questa è la sua prima esperienza
come animatore per gli schermi.

Il suo pubblico
è da anni affezionato
alla sua vena comica vivace e fantasiosa,
che però non rinuncia
alla denuncia sociale
e ad argomenti “seri”.

È lo stesso Zerocalcare
a dar voce a tutti i personaggi
con la sua ormai famosa
parlata romanesca.

 SPORT
 SPORT

 Prakash
Champions League: Chelsea –Juve 4 -0
Nella penultima partita
della fase a gironi
della Champions League
il Chelsea ha battuto la Juventus
con il punteggio di 4-0.

Ad aprire le marcature
è stato al 25’ Chalobah
sugli sviluppi di un calcio d’angolo.
Verso la fine del primo tempo
Morata ha avuto una grande occasione
per pareggiare,
ma Silva ha salvato
sulla linea di porta.

Le squadre sono andate a riposo
sull’1-0
e nella ripresa
il Chelsea ha dilagato
segnando due gol
nel giro di 5 minuti
poco dopo l’inizio del secondo tempo.
La quarta rete è stata segnata
allo scadere.

Entrambe le squadre
erano già qualificate per gli ottavi
ma con questa vittoria il Chelsea
si è preso la vetta del girone.

 A TUTTI GLI ASCOLTATORI
 A TUTTI GLI ASCOLTATORI
Per motivi di salute la nostra editrice dovrà assentarsi per qualche giorno. Di conseguenza Easy Italian News sarà sospeso per due edizioni (sabato e martedì), ci risentiremo invece con l’edizione di giovedì 2 dicembre.
A presto!

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Pm4gis

Afghanistan, emerge video raffigurante strage talebana di soldati afghani
Alcuni video
rilasciati negli ultimi giorni
dalla CNN,
nota emittente televisiva americana,
mostrano un raccapricciante massacro
di militari afghani
avvenuto lo scorso 16 giugno.

Nel video si possono vedere
decine di soldati che,
dopo essersi arresi ai talebani,
emergono da un edificio
e vengono sommariamente uccisi.

La strage è avvenuta
nella città di Dawlat Abad,
nei pressi del confine
con il Turkmenistan.

Le vittime dell’esercito afghano
sarebbero state tutte disarmate,
e le loro morti
sono state accompagnate
dallo slogan “Allah Akhbar”.

Nonostante i talebani
abbiano accusato la CNN
di aver pubblicato dei falsi
come “propaganda governativa”,
la Croce Rossa presente sul luogo
ha confermato di aver recuperato
i cadaveri di 22 soldati,
la cui scomparsa
è stata inoltre convalidata
dal ministero della difesa afghano.

ESTERI
ESTERI

Scontri e proteste a Cuba
A Cuba sono scoppiate
proteste di piazza
in decine di città:
migliaia di dimostranti
hanno dato voce al malcontento
contro il presidente della Repubblica
Miguel Díaz-Canel,
a causa della violenta crisi economica,
aggravata dalla pandemia
e dalle sanzioni USA.

Una manifestazione di massa
di questa grandezza
non si vedeva da 30 anni.

La polizia ha reagito
con la linea dura,
arrestando molti dei manifestanti.

Secondo alcune fonti
la protesta è nata,
ed è stata alimentata sui social network,
in particolare su Twitter.

Giorni prima della manifestazione
circolava infatti l’hashtag #SOSCuba.
Era già successo in passato
quando, per esempio,
il presidente boliviano Evo Morales
è stato rovesciato nel 2019,
oppure nel tentato colpo di stato
contro il presidente venezuelano
Nicolas Maduro.

Per il governo cubano
i social sono influenzati dalla CIA,
e Díaz-Canel chiede a Washington
di revocare l’embargo
“per dimostrare l’autenticità
delle preoccupazioni per i cubani”.
Joe Biden infatti ha lanciato un appello
dove chiede al governo cubano
di “ascoltare il popolo
e la sua richiesta di libertà e aiuto”.

ESTERI
ESTERI

Nuove misure anti Covid in Francia
Il presidente francese Macron
ha diramato le nuove direttive
per la Francia
in materia di lotta al Covid.

Tra le nuove misure annunciate
c’è l’obbligo di vaccinazione
entro il 15 settembre
per tutte le persone che lavorano
nel settore sanitario,
pena la trattenuta dello stipendio.

Inoltre a partire dal 21 luglio
per accedere a luoghi pubblici
dedicati alla cultura
sarà necessario esibire
il green pass,
ovvero essere vaccinati
oppure avere un tampone negativo.

Ad agosto il green pass
servirà anche per accedere
a bar o ristoranti
oppure per viaggiare su lunghi tratti
su treni e aerei.

Dopo l’annuncio del presidente
un milione di persone hanno prenotato
la vaccinazione:
in Francia infatti il numero di vaccinati
è inferiore rispetto
ad altri paesi europei.

ESTERI
ESTERI

 Mutasim0hourani

Bolivia, bus cade in un burrone
Un pullman
è precipitato in un burrone
nel sudest della Bolivia.
I morti sono almeno 34
e i feriti una decina.

Il pullman,
che viaggiava verso Sucre,
è caduto
da un’altezza di 150 metri.

La polizia sta indagando
sulle cause dell’incidente,
avvenuto all’alba
su una strada
del dipartimento di Chuquisaca.

In Bolivia, gli incidenti
che coinvolgono i pullman,
mezzo di trasporto
più utilizzato
per i lunghi viaggi,
non sono rari.

Lo scorso marzo
un altro pullman
era precipitato in un burrone
provocando la morte
di 21 passeggeri.

 ITALIA
 ITALIA

L’isola di Procida dice addio alla plastica
Procida, già capitale della cultura
per il 2022,
fa un passo avanti
nella rivoluzione ecologica.
Non ci sarà più plastica:
nei bar e nei ristoranti
non saranno più vendute
le bottiglie di acqua di plastica;
in sostituzione verranno vendute delle borracce
e sarà erogata l’acqua alla spina.

Il titolo del progetto per eliminare
la plastica dall’isola
è ‘AcquaFREEsca’,
ed è stato ideato
dall’associazione giovanile ‘Procida Coraggiosa’.

I commercianti che hanno aderito all’iniziativa
venderanno l’acqua alla spina
a un prezzo di 50 centesimi.
Per i clienti non attrezzati,
verranno proposte
delle borracce termiche in acciaio
a prezzi convenienti.

L’associazione ha coordinato
tutte le attività progettuali
creando una rete
che si sta ampliando giorno dopo giorno,
e che genererà benefici concreti
per l’ambiente e per il territorio stesso.
In effetti, siamo di fronte finalmente
a una presa di posizione netta
da parte di coloro i quali
di solito devono maneggiare
e poi smaltire
ingenti quantità di plastica.

Si spera che dopo Procida,
molte altre realtà
saranno pronte a voltare pagina.

napoli.repubblica.it

napoli.repubblica.it

 CULTURA & SOCIETA’
 CULTURA & SOCIETA’

Nomination Emmy Awards, spopolano i servizi streaming
Lo streaming
ha dominato le nomination
della 73esima edizione
degli Emmy Awards,
una cerimonia che premia
le migliori produzioni del mondo televisivo,
la seconda a svolgersi
durante la pandemia.

I servizi di streaming
HBO, Netflix, e Disney+
hanno accumulato
decine di nomination ciascuno,
grazie a una popolare collezione
di serie tv
che per un altro anno
ha intrattenuto il pubblico mondiale.

”The Crown” di Netflix
e “Mandalorian” di Disney+
hanno ottenuto 24 nomination ciascuno,
mentre “WandaVision”
e “Il Racconto dell’Ancella”
si sono classificate con rispettivamente
23 e 21 nomination.

Le candidate per la migliore serie drammatica
sono le serie “This is Us”,
“Il Racconto dell’Ancella”,
“Mandalorian”, “Bridgerton”,
“The Boys”, “Pose”,
“Lovecraft Country” e “The Crown”,
il cui celebre cast
della quarta stagione
ha conquistato svariate nomination.

 CULTURA & SOCIETA’
 CULTURA & SOCIETA’

La storia dello Spritz
Lo Spritz è il cocktail
simbolo degli aperitivi italiani
ma le sue origini
sono austriache:
nasce infatti durante la dominazione austriaca
nel Lombardo-Veneto
tra ‘700 e ‘800.
I vini veneti
erano troppo forti per i soldati,
che così decisero di addolcire il sapore
“allungandoli” con acqua gassata.

Infatti, il nome deriva
dal verbo tedesco spritzen,
cioè “spruzzare”.

Acqua gassata e vino bianco:
fu questo il primo Spritz.

La prima evoluzione fu nel ‘900,
quando si diffuse l’acqua di Seltz,
un’alternativa all’acqua frizzante.

Ma il cocktail
come lo conosciamo oggi
nacque negli anni Venti,
quando si pensò di “macchiare”
la miscela con il bitter.
Nacquero due versioni:
a Padova, con l’Aperol;
a Venezia, con il Select.

Altre differenze riguardano il vino:
a Padova si usa il vino bianco frizzante,
a Treviso il Prosecco,
a Venezia il vino bianco fermo.
Per la colorazione,
oltre all’Aperol,
usiamo il Campari o amari
come China Martini e Cynar.

La ricetta ufficiale prevede
di versare in ordine
6 cl di prosecco,
4 cl di Aperol
e una spruzzata di soda. Cin cin!

Donations help us pay our writers and editorial staff. Click here to show your support!
Donations
Click here
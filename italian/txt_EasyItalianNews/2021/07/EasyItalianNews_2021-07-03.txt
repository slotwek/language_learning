Listen online as you read:

ESTERI
ESTERI

Francia: fecondazione assistita per tutte le donne
In Francia cambia la legge
sulla procreazione medicalmente assistita:
con la nuova normativa
tutte le donne potranno accedervi,
anche single e coppie lesbiche.

L’Assemblea Nazionale,
la Camera francese,
ha approvato la legge
con 326 voti a favore,
115 contrari e 42 astenuti.

Tra le novità introdotte dalla legge
c’è anche la possibilità per le donne
di congelare gli ovuli
perché possano essere usati nel futuro:
finora era permesso
solo in caso di ovuli compromessi
da terapie mediche
oppure per donarli a coppie etero
con problemi di fertilità.

Ci sono comunque delle restrizioni da rispettare
come ad esempio
l’età massima di 43 anni per le donne
e la necessità di sostenere
diversi colloqui con medici
prima della procedura.

Il ministro della salute ha dichiarato
che stanno lavorando per velocizzare
l’iter della legge
affinché i primi concepimenti avvengano
già entro la fine di quest’anno.

 ITALIA
 ITALIA

Smantellata organizzazione nazi-fascista
Gli agenti della Digos di Milano
hanno disposto misure restrittive
a carico di 4 ragazzi italiani:
i quattro si ispiravano
ai gruppi suprematisti americani
e perseguivano l’instaurazione
di un nuovo ordine mondiale,
incitando alla violenza
su base razziale o etnica.

Progettavano inoltre di aggredire
un ragazzo nero
e militante di sinistra,
fatto scongiurato
da una volante della polizia
intervenuta per fermarli.

L’organizzazione,
chiamata “Avanguardia rivoluzionaria”
è stata smantellata
anche grazie a questo intervento
delle forze dell’ordine.

Significativa, ai fini delle indagini,
è stata anche la scelta
di usare nomi di battaglia,
come ad esempio Anders Breikvik,
responsabile dell’eccidio
di Utoya in Norvegia
e icona neonazista.

ESTERI
ESTERI

Turchia, proteste in occasione del ritiro dalla Convenzione di Istanbul
A partire dal primo luglio,
la Turchia è diventato il primo paese
a ritirarsi dalla Convenzione di Istanbul,
volta a prevenire e contrastare
la violenza di genere.

Questo accordo,
firmato per la prima volta
nel 2011,
è una convenzione internazionale
sui diritti umani
che ha l’obiettivo di arginare
qualsiasi tipo di violenza
che colpisca le donne,
dalla violenza domestica
al femminicidio.

In occasione del ritiro turco dalla Convenzione,
centinaia di donne
si sono riunite in piazza a Istanbul
per protestare contro il decreto
che lo ha reso possibile,
emanato dal presidente Recep Tayyip Erdogan
lo scorso marzo.

Secondo la piattaforma ‘Fermiamo i femminicidi’,
le vittime di femminicidio nel 2020
sarebbero state almeno 300,
con altre 171 morte in circostanze sospette,
e oltre 73mila casi
di violenza domestica accertati.

Agnès Callamard,
di Amnesty International,
ha accusato la Turchia
di aver “rimandato indietro le lancette dell’orologio
di 10 anni
rispetto ai diritti delle donne
e aver stabilito un terrificante precedente”.

ESTERI
ESTERI
Bill Cosby libero dopo due anni di carcere per tecnicità
Il 30 giugno,
Bill Cosby è stato rilasciato
dal carcere della Pennsylvania
dove ha scontato poco più di due anni
della sua condanna
per violenza sessuale.

Dopo essere stato al centro di uno scandalo
quando Andrea Constand,
ex-giocatrice di basket,
lo ha accusato di averla drogata e molestata,
Bill Cosby ha ricevuto una condanna
tra i 3 e i 10 anni di reclusione
nel 2018.

Cosby si era detto pronto
a scontare l’intera pena,
piuttosto che a mostrare rimorso
verso Constand.

In seguito,
più di 50 altre donne
si sono fatte avanti
per denunciare stupri e abusi
da parte del celebre attore.

Tuttavia,
per via di un cavillo procedurale,
Bill Cosby avrebbe raggiunto un’accordo
con la pubblica accusa,
e la Corte Suprema
ha ribaltato la condanna
procedendo alla sua scarcerazione.

ESTERI
ESTERI

Gran Bretagna, il governo vuole vietare l’uso dei telefonini a scuola
Il ministro dell’Istruzione britannico,
Gavin Williamson,
avrebbe proposto
il divieto di portare i telefonini a scuola.
Secondo il ministro,
l’utilizzo degli smartphone
avrebbe un’incidenza negativa
sia sul rendimento scolastico
che sulla salute
e il benessere degli studenti.

La proposta sta già facendo molto discutere,
in quanto c’è chi è favorevole,
ma anche molti contrari:
gli esperti dell’ambito medico
da sempre condannano l’uso dei telefonini
da parte dei bambini.

Per questo motivo il ministro Williamson
vorrebbe la giornata scolastica
libera dai dispositivi mobili,
in modo da avere classi molto più tranquille
e studenti in grado di socializzare
in modo più sano.
La proposta sarà discussa rispettivamente
con i presidi
e i responsabili degli istituti scolastici.

Per i laburisti,
questo sarebbe solo un modo
per sviare l’attenzione dell’opinione pubblica
da problemi più urgenti
che riguardano le scuole britanniche.

La proposta inglese
però non è l’unica:
Norvegia, Francia e Spagna
avrebbero già applicato delle disposizioni simili
e avrebbero anche riscontrato
dei miglioramenti tra gli studenti.

AMBIENTE
AMBIENTE

Grandi navi fuori dalla Laguna veneta, un bando per sostenere il progetto
L’Autorità di Sistema Portuale
del Mare Adriatico Settentrionale
ha pubblicato un “concorso di idee”
su indicazione del governo.

Tra le proposte che arriveranno,
verrà scelto un progetto
per la “realizzazione e gestione
di punti di attracco
per crociere e container
fuori dalle acque protette della Laguna”.

Questa “chiamata” internazionale
prevede due fasi:
entro il 31 dicembre del 2021
verranno accolte tutte le proposte.
Una commissione valuterà
le tre migliori idee,
ed entro il 31 dicembre del 2022
esse dovranno sviluppare
un progetto di “fattibilità”
tecnica ed economica.
Entro il 30 giugno 2023
sarà poi nominato il progetto vincitore,
che arriverà infine alla fase
di progettazione esecutiva
e di realizzazione.

Gli ambientalisti sono preoccupati
perché ci vorranno anni
per poter togliere le navi dalla Laguna.
Così Venezia rischia
di perdere il titolo di patrimonio
dell’umanità Unesco.
L’Unesco infatti sta valutando se inserire
la città lagunare nella “lista nera”
dei luoghi dove la tutela ambientale
non è sufficiente.
Venezia possiede il titolo dal 1987,
la sua sospensione
potrebbe danneggiare il turismo
e i fondi economici di sostegno.

corrieredelveneto.corriere.it

corrieredelveneto.corriere.it

 TECNOLOGIA
 TECNOLOGIA

 D@LY3D

Spazio, magnate Branson in orbita prima di Bezos
Il miliardario Richard Branson,
fondatore di Virgin Galactic,
ha annunciato il lancio
del razzo Unity
per l’11 luglio.

Il primo lancio,
un volo di prova,
partirà 9 giorni prima
del suo diretto concorrente:
la navicella New Shepard
della compagnia Blue Origin
di Jeff Bezos,
il fondatore di Amazon.

Il lancio della navicella di Bezos
si terrà infatti il 20 luglio,
in occasione dell’anniversario
della missione Apollo 11
che portò i primi uomini
sulla luna.

Le 2 compagnie
sono da sempre in competizione
nel nuovissimo settore
del turismo spaziale.

Entrambe, infatti,
puntano a offrire
viaggi più che esclusivi
fuori dall’atmosfera.

Donations help us pay our writers and editorial staff. Click here to show your support!
Donations
Click here
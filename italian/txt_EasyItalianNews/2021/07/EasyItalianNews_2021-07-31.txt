Listen online as you read:

 ITALIA
 ITALIA

Morto suicida De Donno, il medico della cura anti-Covid al plasma
Giuseppe De Donno,
l’ex primario di pneumologia
dell’ospedale Carlo Poma di Mantova
è morto suicida.

I suoi familiari l’hanno trovato
impiccato in casa,
ma non c’erano messaggi di addio.

La Procura di Mantova
ha aperto un’inchiesta
per escludere responsabilità di terzi
nelle cause del suo suicidio.

I colleghi lo ricordano
come un medico devoto e appassionato
ma anche deluso e amareggiato.
Durante la prima ondata
della pandemia dello scorso anno
De Donno era stato in prima linea
nella lotta al virus
attraverso la cura con il plasma
prelevato dai soggetti guariti dal Covid
e poi trasfuso nei malati.

Lo scorso 8 aprile, però,
l’Aifa e l’Istituto Superiore di Sanità
hanno definitivamente archiviato
la cura al plasma “iperimmune”
perché “non significativa”.

Poche settimane fa,
De Donno aveva lasciato
l’incarico di primario all’ospedale Poma
e dallo scorso 5 luglio
era tornato a fare il medico
di medicina generale
in un piccolo comune
vicino a Mantova.
La notizia della sua morte
è stata accolta con cordoglio e commozione,
e molti iniziano a parlare di complotto.

 ITALIA
 ITALIA

Mattarella: vaccinarsi è un dovere morale
Il presidente della Repubblica Mattarella
in occasione della cerimonia del Ventaglio,
un incontro con la stampa parlamentare,
si è espresso sulla questione vaccini.

Il capo dello Stato ha dichiarato
che “la vaccinazione
è un dovere civico e morale”,
in quanto riduce
la pericolosità del virus
e la sua circolazione.

Mattarella ha aggiunto
che “senza attenzione
e senso di responsabilità
rischiamo una nuova paralisi
della vita sociale ed economica”.

Ha inoltre sottolineato
come sia il virus a limitare
la libertà delle persone
e non le regole imposte.

Il presidente ha quindi invitato
a rendere prioritaria
l’organizzazione del nuovo anno scolastico
in presenza.

Infine ha sottolineato come
dall’UE stiano per arrivare
le prime risorse economiche
che devono portare a riforme
per risollevare il paese.

RELIGIONE
RELIGIONE

World Economic Forum
Ex Cardinale McCarrick incriminato per pedofilia
Theodore McCarrick,
ex cardinale americano,
è stato incriminato
per pedofilia.

Secondo il Boston Globe,
avrebbe abusato sessualmente
di un ragazzo di 16 anni
negli anni 70.

McCarrick, tra le più alte cariche
della chiesa cattolica in America,
era stato rimosso
dal ministero pubblico
nel 2018,
e poi ridotto allo stato laicale
per abusi omosessuali
su adulti e minori
nel 2019.
Infine, si era dimesso
dal collegio cardinalizio.

Fino ad ora, però,
non era mai stato incriminato
a livello penale.

Si tratta del più alto prelato
mai incriminato
per abusi sessuali
nella storia degli Usa.

 ITALIA
 ITALIA

Maltempo in Lombardia, Clooney volontario a Como
La zona circostante a Como,
in Lombardia,
è stata colpita
da forte ondate di maltempo
negli ultimi giorni.

Le piogge hanno trascinato auto a valle,
alberi caduti e grandi massi
hanno fermato il traffico,
e centinaia di persone
hanno subito danni alle proprie abitazioni
e proprietà commerciali.

Tra di esse,
vi è anche la famiglia Clooney:
l’attore George e l’avvocato Amal,
assieme ai due figli Alexander ed Ella,
hanno riportato danni
alla loro abitazione a Laglio,
sulla riva del lago di Como,
a causa della marea di fango
che ha invaso il comune lombardo.

Scendendo in strada
per aiutare i volontari
a rimuovere i detriti
e a spalare fango,
George Clooney ha commentato:
“E’ molto peggio di quanto pensassi.
La situazione a Cernobbio
è molto grave,
ma qui a Laglio è anche peggio.
Ci vorranno anni e milioni di dollari
per riprendersi”,
aggiungendo poi:
“Questa città è sempre stata forte
e continuerà a esserlo:
è un posto davvero resiliente”.

Le dimostrazioni di solidarietà
da parte dei cittadini del luogo,
intenti a ripristinare l’ordine,
ne sono la prova.

 CULTURA & SOCIETA’
 CULTURA & SOCIETA’

Portici di Bologna nominati patrimonio mondiale UNESCO
In occasione della 44esima seduta
del Comitato del Patrimonio Mondiale UNESCO,
l’Italia ha ottenuto
la sua terza nomina
per un sito classificato
come patrimonio dell’umanità.
Si tratta dei celebri portici
di Bologna:
una serie di arcate
risalenti al medioevo
che si estendono per 62 chilometri
lungo tutta la città emiliana.

Bologna vanta infatti
il maggior numero di portici al mondo,
e la prima testimonianza
della loro esistenza
risale al 1041.

All’inizio,
essi venivano costruiti in legno
per permettere
alle attività commerciali del centro
di espandersi,
proteggendo la merce e i pedoni
dalle piogge.
Dopodiché,
un decreto emanato nel 1568
stabilì che i portici
sarebbero stati costruiti
in pietra o in laterizio
permettendo l’espandersi degli alloggi.

Numerosi portici di origine medievale
svolgono ancora la loro funzione originale,
e altri sono stati ripristinati
nel corso degli anni.

Il portico più lungo al mondo
è quello di San Luca,
lungo ben 3.796 metri,
nato per proteggere i fedeli
dalle intemperie
nel loro pellegrinaggio
verso il Santuario della Madonna di San Luca.

 CULTURA & SOCIETA’
 CULTURA & SOCIETA’

Come essere italiani: stereotipi e verità
Come sono gli italiani?
Ecco alcuni esempi di stereotipi
più o meno veri.

1. Amanti di pasta e pizza:
è vero,
ma la cucina italiana
è molto più complessa e varia
di quanto si pensi.

2. Alla moda:
non proprio tutti si vestono bene
ma in generale amiamo la moda,
infatti il Made in Italy
è molto apprezzato nel mondo.

3. I gesti:
uno degli stereotipi più comuni
e forse anche uno dei più veri.

4. Gli italiani sono mammoni:
è vero che alcuni sono attaccati
alla gonna della madre,
ma non tutti!
C’è però una grande verità:
per gli italiani la famiglia
è molto importante.

5. Il dolce far niente: falso!
Il nord est del paese in particolare
gode fin dagli anni Ottanta
di una florida economia.

6. Il caffè è uno stile di vita:
e su questo non ci piove.

7. La dolce vita:
mangiare bene,
godersi la vita
e ammirare le bellezze naturali e artistiche…
ogni tanto ci vuole.

8. Italians do it better:
è stata Madonna a dirlo…
certamente l’Italia
è piena di città romantiche.

9. Gli italiani sono rumorosi:
chi lo sa… sicuramente passionali!

10. La nutella al posto
di qualsiasi tipo di cioccolato:
vero in gran parte dei casi!

Donations help us pay our writers and editorial staff. Click here to show your support!
Donations
Click here
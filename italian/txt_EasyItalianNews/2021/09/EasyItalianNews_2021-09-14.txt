Listen online as you read:

 ITALIA
 ITALIA

Ricomincia la scuola
Il 13 Settembre
in 9 regioni italiane
è ricominciata la scuola.
Sarà necessario,
per tutto il personale scolastico,
avere il green pass.

La certificazione verde
si può ottenere
con un tampone negativo,
con la guarigione dal covid
oppure con l’avvenuta vaccinazione.

Il ministro per la Pubblica istruzione
esprime grande felicità
per il ritorno a scuola.
Spera di aver superato
la fase della didattica a distanza,
ma afferma che è necessaria
una formazione per il corretto uso
degli strumenti tecnologici.

Ieri sono tornati a scuola
quasi 4 milioni di studenti
e, entro il 16 settembre,
tutte le regioni daranno inizio
all’anno scolastico.

Non sono però mancate le proteste:
alcuni studenti hanno manifestato
davanti al ministero
chiedendo maggiore sicurezza.
I giovani inoltre chiedono
maggiori investimenti in trasporti,
edilizia e modalità di insegnamento.

 ITALIA
 ITALIA

Rimini, accoltella cinque persone in strada
A Rimini un uomo
ha accoltellato 5 persone,
tra cui un bambino.

L’aggressore,
di origini somale,
stava viaggiando su un autobus
quando, alla richiesta di esibire il biglietto,
ha estratto l’arma
e ha ferito le due addette
ai controlli dei biglietti.

I passeggeri dell’autobus
hanno quindi dato l’allarme
e allertato le forze dell’ordine.
A quel punto l’aggressore è fuggito,
inseguito dagli agenti.

Durante la sua fuga
ha accoltellato altre 3 persone,
compreso un bambino di 6 anni
che ha riportato
le ferite più gravi.

L’aggressore è stato quindi raggiunto
e arrestato
dalle forze dell’ordine.

L’uomo non ha precedenti penali
ma sembra aver agito
sotto l’effetto
di sostanze stupefacenti.
In Europa da alcuni anni,
aveva presentato la richiesta
per ottenere
lo status di rifugiato.

Il bambino,
di origini bangladesi,
è stato operato d’urgenza
e non sarebbe in pericolo di vita.

 ITALIA
 ITALIA

 New York National Guard
Vaccini Covid-19, il buco burocratico che mette a rischio i migranti
Secondo le stime
pubblicate da Quotidiano Sanità,
gli stranieri presenti in Italia
esclusi dalla campagna vaccinale nazionale
sarebbero più di 700mila.
Oltretutto, a questa cifra
vanno aggiunti
i circa 80mila individui
che ancora sono in attesa di una risposta
alla loro richiesta di asilo.

Nonostante questi gruppi
abbiano il pieno diritto
a essere vaccinati contro il Covid-19,
secondo quanto previsto
dalla Costituzione italiana,
le tempistiche deludenti
degli apparati burocratici
responsabili per il rilascio
dei documenti rilevanti
per la prenotazione del vaccino,
precludono loro l’accesso al servizio.

Per questo motivo,
molte persone dallo status di migrante non regolare
non hanno ricevuto
neanche una dose del vaccino,
presentando una minaccia sanitaria
per loro stessi,
per l’intera comunità
e per il successo
della campagna di vaccinazione.

RELIGIONE
RELIGIONE

 Alfredo Borba
Il Papa a Budapest: incontro con Orban
Papa Francesco è in viaggio
verso l’Ungheria e la Slovacchia,
in occasione del 52° Congresso
Eucaristico Internazionale.

Questo è già il 34esimo viaggio
apostolico internazionale
che Bergoglio compie
dall’inizio del suo papato.
Gli impegni nella città di Budapest
sono stati non solo di tipo religioso,
ma anche politico.

Molto atteso era, infatti,
l’incontro con il premier Orban.
Non è stato un incontro privato
poiché il primo ministro
si trovava con altre autorità;
si è svolto secondo il programma previsto
in un clima cordiale,
malgrado le divergenze di vedute
soprattutto sulla questione
migranti e accoglienza.

Tra i vari argomenti trattati
durante l’incontro:
il ruolo della Chiesa nel Paese
e la difesa della famiglia.

Nella conferenza episcopale
a cui il Papa ha partecipato
subito dopo l’incontro con Orban,
Bergoglio avrebbe lanciato l’allarme
per l’antisemitismo in Europa,
una minaccia che andrebbe spenta.

Al termine della sua visita nella capitale,
in occasione della Giornata conclusiva
del Congresso eucaristico internazionale,
il Papa continuerà il suo viaggio
in Slovacchia.

AMBIENTE
AMBIENTE

 Sigrg
In Islanda il più grande impianto al mondo di purificazione da CO2
In Islanda è stato inaugurato l’Orca,
il più grande impianto al mondo
per la sottrazione dall’atmosfera
dell’anidride carbonica (CO2),
la principale causa
del riscaldamento globale.

L’Orca, dalla parola islandese “orka”
che significa energia,
è stato costruito
dall’azienda svizzera Climeworks
e può assorbire ogni anno
4 mila tonnellate di CO2 dall’aria.

L’Orca è alimentato
con l’energia prodotta
dalla locale centrale geotermica,
nei pressi di Reykjavik.
Quattro impianti di aspirazione,
collegati a otto container,
catturano CO2 attraverso ventilatori.

La CO2 rifluisce così nel sottosuolo.
Qui può essere riutilizzata
per aumentare la pressione
nei pozzi di estrazione del petrolio.
Oppure può essere trasformata in carburante
con l’aggiunta di idrogeno, o ancora,
essere immagazzinata
e venduta a fabbriche
che producono bibite gasate.

L’obiettivo dell’azienda
è “invertire il cambiamento climatico”
per raggiungere
la cosiddetta “neutralità carbonica”,
cioè per eliminare tanta CO2
(e gli altri gas serra)
quanta quella che disperdiamo nell’atmosfera.

Christoph Gebald, fondatore di Climeworks,
ha spiegato che, per ora,
la rimozione di una tonnellata di CO2
costa dai 600 agli 800 dollari.
Ma entro il 2040 si può arrivare
a ridurre notevolmente i costi,
se le aziende inizieranno a investire
in questa tecnologia.

video.corriere.it

video.corriere.it
 CULTURA & SOCIETA’
 CULTURA & SOCIETA’

Festival di Venezia 78: i vincitori
Si è conclusa la 78esima edizione
del Festival del cinema di Venezia
con l’assegnazione dei vari premi
decretati dalla giuria
presieduta dal regista Bong Joon Ho.

Il film francese ‘L’événement’,
sul tema dell’aborto,
si è aggiudicato il Leone d’oro
per il miglior film.

Jane Campion ha vinto il premio
per la miglior regia
mentre Maggie Gyllenhall
ha vinto il premio per la sceneggiatura.

I due premi per le migliori interpretazioni
sono andati a John Arcilla
e a Penelope Cruz.
Il giovane Filippo Scotti
ha vinto il premio Mastroianni
come attore emergente.

Ottimi risultati per il cinema italiano:
oltre al premio a Scotti
sono arrivati anche
il premio speciale della giuria
a ‘Il buco’ di Frammartino
e il Leone d’argento – gran premio della giuria
a ‘È stata la mano di Dio’ di Sorrentino.

 SPORT
 SPORT

 Peter Menzel
US Open 2021, trionfa la britannica Raducanu
Emma Raducanu, tennista britannica
di soli 18 anni,
è stata coronata vincitrice
degli US Open 2021
in una prestazione fenomenale
che le ha consentito di superare
numerosi record.

La finale,
svoltasi a New York l’11 settembre,
ha visto Raducanu battersi
contro Leylah Fernandez,
tennista 19enne canadese.

Il torneo si è concluso
con la vittoria britannica,
la prima a New York
da quella di Wade nel 1968,
grazie ai risultati 6-4, 6-3
della giovane promessa,
che è diventata la prima tennista
a dominare in uno Slam
già a partire dalle qualificazioni.

Per questo motivo,
la sua posizione nel ranking
del Women’s Tennis Association
salirà da 150° a 23°,
arrivando a classificarsi
tra le migliori del pianeta.

Emma Raducanu,
nata a Toronto
da genitori di origine cinese e rumena,
è cresciuta in Inghilterra,
e gioca a tennis
da quando aveva 5 anni.

sport.sky.it
video.repubblica.it
sport.sky.it

video.repubblica.it
Donations help us pay our writers and editorial staff. Click here to show your support!
Donations
Click here
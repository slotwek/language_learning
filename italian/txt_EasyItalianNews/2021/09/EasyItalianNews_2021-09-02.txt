Listen online as you read:

ESTERI
ESTERI

Masoud Akbari
Afghanistan, festeggiamenti per la fine della presenza americana a Kabul
A distanza di quasi 20 anni
dall’inizio del conflitto,
il 31 agosto l’Afghanistan
è ufficialmente sotto il controllo dei talebani,
e l’ultimo soldato americano
ha lasciato l’Emirato islamico.

Si è trattato del Maggiore Generale Chris Donahue,
il quale è raffigurato
in una foto istantanea su Twitter
condivisa dal Dipartimento della Difesa di Washington
per commemorare la conclusione
della guerra più lunga
della storia degli Stati Uniti.

In questa occasione,
una celebrazione è stata organizzata
da alcuni uomini talebani
all’aereoporto Hamid Karzai di Kabul.

Zabihullah Mujahid,
portavoce del gruppo militante,
ha annunciato in una conferenza
che i talebani intendono
“avere buoni rapporti con gli Stati Uniti
e con il mondo intero”,
cimentandosi nello sviluppo
di estese relazioni diplomatiche.

Mujahid si è inoltre soffermato
sull’importanza della “sconfitta” americana
in quanto “lezione
per tutti gli altri invasori
e per le nostre generazioni future”.

ESTERI
ESTERI

Usa, elicottero militare precipita al largo della California
Un elicottero della Marina americana
è precipitato
a circa 60 miglia nautiche
dalla costa di San Diego.

L’elicottero,
che operava a bordo
della portaerei USS Abraham Lincoln,
stava effettuando
un volo di ricognizione.

Secondo le prime ricostruzioni,
a bordo del velivolo
si trovavano 6 persone.

Un membro dell’equipaggio
è stato ritrovato e soccorso,
mentre gli altri 5
sono ancora dispersi.

Le ricerche sono attualmente in corso
sia per via area
che per via mare.

Non sono ancora note
le cause dello schianto.

 ITALIA
 ITALIA

Kristoffer Trolle
Muore cadendo dal monopattino dell’amico
Fabio Mosca,
ragazzino di 13 anni,
è morto a Sesto San Giovanni,
nel milanese,
dopo essere caduto dal monopattino elettrico
di un suo amico.

Il ragazzo è stato portato
all’ospedale Niguarda
ma non c’è stato niente da fare.

Secondo la ricostruzione
fatta dalle forze dell’ordine
il tredicenne avrebbe chiesto all’amico
di provare il monopattino.
Poi, o per l’alta velocità
oppure per una manovra errata,
sarebbe caduto
sbattendo la faccia sul marciapiede.
Pare che il ragazzo
non indossasse il casco.

A dare l’allarme
è stata un’infermiera
che ha assistito alla scena.

ESTERI
ESTERI

Variante Covid-19 rilevata in Sud Africa preoccupa gli esperti
Una nuova variante
del virus Covid-19
è stata rilevata in Sud Africa
grazie a una ricerca,
ancora in fase di approvazione,
portata a termine
dal National Health Laboratory Service
di Johannesburg.

La variante C.1.2
sarebbe la più lontana dal virus originale
rilevato a Wuhan
per via di una serie di mutazioni
della proteina centrale del virus.

La diffusione della variante
potrebbe accentuare la trasmissibilità
del Covid-19,
e ridurre parzialmente
l’abilità degli anticorpi
di neutralizzare il virus.

Lo studio intima alla cautela
e al monitoraggio della nuova variante,
finora individuata in Sud Africa
in poche decine di occasioni,
per prevenire un contagio ad alta scala.

L’Istituto sudafricano
per le malattie infettive
ha ricordato
che la campagna vaccinale intrapresa
rimane tuttavia fondamentale
per limitare il numero dei morti
e dei ricoveri.

ESTERI
ESTERI

Giappone: la principessa Mako si sposa
La principessa Mako,
nipote dell’imperatore Naruhito,
si sposerà
entro la fine del 2021.

La notizia è stata diffusa
dall’Agenzia della Casa imperiale
del Giappone.

La principessa sposerà
il fidanzato Kei Komuro,
conosciuto all’International Christian University.

Il matrimonio si svolgerà
senza la tradizionale cerimonia imperiale.

Questo, secondo alcune fonti,
a causa dei problemi finanziari
della famiglia del fidanzato.

La principessa,
figlia del principe ereditario Akishino,
diventerà una privata cittadina
perché sposerà un uomo
che non fa parte
della casata reale.

Secondo i media giapponesi,
dopo il matrimonio
la coppia si trasferirà
negli Stati Uniti.

 CULTURA & SOCIETA’
 CULTURA & SOCIETA’

Un parroco in difesa dei matrimoni tradizionali
Un matrimonio a dir poco folkloristico
celebrato il 28 agosto
nella chiesa di Leini,
in provincia di Torino,
dal parroco Don Pierantonio Garbiglia
ha portato quest’ultimo
a un sentito sfogo su Facebook.

Il matrimonio è stato celebrato
nella chiesa dei Santi Pietro e Paolo
e il parroco racconta
di come lo sposo sia arrivato
a bordo di un carro allegorico
e la sposa su una Rolls Royce
scortata da due camion.

Ma non è stato questo il problema,
infatti Don Pierantonio Garbiglia si è lamentato
di come dopo i festeggiamenti
gli sposi e gli invitati
abbiano lasciato la piazza
in uno stato pietoso,
poiché avevano utilizzato più di 50 kg
di grano e riso
per i festeggiamenti.

Il parroco ha usato parole dure
raccontando che ormai
i matrimoni in chiesa
hanno ben poco di cristiano,
ha invitato quindi il pubblico
a rispettare gli ambienti pubblici,
i servi evangelici e i volontari.
Inoltre ha suggerito a futuri sposi
di procurarsi un’impresa di pulizie
da chiamare dopo i festeggiamenti.

 CULTURA & SOCIETA’
 CULTURA & SOCIETA’

Pietro Luca Cassarino
Inizia il festival di Venezia
La 78esima Mostra Cinematografica di Venezia
è iniziata 31 agosto
e durerà per 12 giorni,
con la premiazione finale l’11 settembre.

Presidente della giuria
è il pluripremiato regista coreano
Bong Joon Ho.

Ecco le principali tappe della rassegna:
in apertura, il documentario di Andrea Segre
“La Biennale di Venezia,
il cinema al tempo del Covid”;
la consegna del Leone d’oro alla carriera
a Roberto Benigni;
la prima di “Madres Paralelas” di Almodóvar,
che ritorna in gara
dopo il leone d’oro alla carriera
di due anni fa;
i nuovi talenti di Hollywood,
Timothée Chalamet e Zendaya,
protagonisti del remake di “Dune” di Lynch;
Kristen Stewart, nei panni di Lady Diana
in “Spencer” di Pablo Larraín;
“È stata la mano di Dio” di Paolo Sorrentino.
l’atteso ritorno di Jane Campion
con “The power of the dog”;
il debutto alla regia di Maggie Gyllenhaal,
che firma “The lost daughter”,
tratto da un romanzo di Elena Ferrante
e infine “The last duel” di Ridley Scott
con il trio di attori d’eccezione
Adam Driver, Matt Damon e Ben Affleck.

Anche quest’anno, per l’emergenza Covid,
le sale ospitano il pubblico
al 50% della loro capacità
e l’accesso è condizionato
al possesso del Green Pass.

La novità interessante
è che molti dei film premiati
nelle scorse edizioni
saranno disponibili
per la visione in streaming
su una piattaforma on line.

corrieredelveneto.corriere.it

corrieredelveneto.corriere.it

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

111 Emergency
Attacco terroristico in Nuova Zelanda
Ad Aukland, in Nuova Zelanda,
un uomo ha aggredito 6 persone
ferendole con un coltello.

L’aggressore ha estratto l’arma
all’interno di un supermercato
e si è scagliato
contro alcuni clienti
prima di essere ucciso dalla polizia.

3 dei feriti
sono in gravi condizioni.

L’attentatore era un uomo
originario dello Sri Lanka
ma residente in Nuova Zelanda
dal 2011.

Era già noto alle forze dell’ordine
poiché sottoposto
a sorveglianza costante
a causa delle sue ideologie
a sostegno dell’Isis.

La premier neozelandese,
Jacinda Ardern,
ha confermato
che si è trattato
di un attacco terroristico
commentando:
“Un estremista violento
ha compiuto un attacco terroristico
contro innocenti neozelandesi”.

ESTERI
ESTERI

David Shankbone
Usa, allarme per il tornado a New York
Il National Weather Service
ha diramato un allarme tornado
a New York.

La coda dell’uragano Ida
ha infatti colpito la città,
causando gravi danni.

Maryland, New Jersey
e New Orleans
sono state tra le zone più colpite.

Soltanto nella prima ora
sono caduti
più di 10 centimetri di pioggia.

Gli Amber Alert,
gli allarmi che arrivano
su tutti i cellulari
in caso di gravi rischi,
hanno raccomandato
a tutti gli abitanti
di chiudersi in casa
oppure di trovare riparo.

Metropolitane e aeroporti
sono rimasti inattivi
a causa del maltempo.

Il sindaco di New York
lo ha definito
“un evento meteorologico storico”.

 ITALIA
 ITALIA

140 milioni di contributi per discoteche, palestre e parchi
Il ministro dello Sviluppo economico,
Giancarlo Giorgetti,
ha approvato il decreto
che prevede un contributo totale
di 140 milioni di euro
da assegnare alle attività
di intrattenimento e sport,
colpite dalle misure anti-Covid.

Un bonus fino a 25 mila euro
viene riconosciuto
ai gestori di discoteche.
Mentre per gli enti
che gestiscono palestre,
impianti sportivi, parchi tematici,
eventi di teatro, cinema, arte,
fiere e cerimonie,
il bonus arriva fino a 12 mila euro.

Il decreto riporta l’elenco delle attività
che hanno diritto al sostegno economico,
cioè quelle che sono state chiuse
per almeno cento giorni,
a causa della pandemia.

Tra le categorie incluse nel decreto
ci sono anche gli impianti di risalita in montagna
(skilift, seggiovie, funicolari),
le aziende di catering,
le attività museali,
di gestione dei monumenti
e le sale gioco.

Il ministro ha dichiarato
che “il contributo è doveroso
per queste categorie
perché hanno pagato un prezzo più alto
a causa delle regole restrittive
contro il Covid.

quifinanza.it

quifinanza.it
 SALUTE
 SALUTE

Allarme Oms per l’Europa: rallentano le vaccinazioni
Secondo l’Organizzazione mondiale della Sanità (Oms),
in Europa si starebbe rallentando
sul fronte vaccinazioni.
Secondo i dati,
nelle ultime sei settimane
le vaccinazioni sarebbero diminuite del 14%;
le ragioni potrebbero essere
la mancanza di accesso ai vaccini
in alcuni paesi,
così come la mancanza
di un’accettazione della vaccinazione in altri.

Il problema che questo rallentamento
potrebbe provocare
è l’aumento delle vittime,
se ne stimano solo in Europa 236 mila.

Ovviamente ci sono anche altre cause
che influiscono su questi numeri:
la maggiore trasmissibilità
della variante Delta,
l’allentamento delle misure di protezione sanitaria,
e l’aumento degli spostamenti
legato all’estate.

In Italia la situazione dei contagi
è stabile al momento,
e le ospedalizzazioni sono al di sotto
delle ondate precedenti
di circa la metà.

Ciò che preoccupa di più,
è l’insorgere di nuove varianti
con l’arrivo della stagione autunnale.

 TECNOLOGIA
 TECNOLOGIA

Il computer italiano che batte Google
In Italia, più precisamente a Milano,
è stato sviluppato un computer quantistico
che supera la concorrenza di Google.
Il brevetto, sviluppato dal Cnr
(Centro nazionale di ricerca) di Milano,
supererebbe un modello simile
realizzato da Google.

In che cosa consiste questo computer?
È stato dotato di intelligenza artificiale
e di deep learning:
il team ha sviluppato un compilatore
in grado di trovare
la sequenza corretta
per giocare 5-6 carte.

Dopo una fase di addestramento,
che va da qualche ora
a un paio di giorni,
l’intelligenza artificiale impara
a costruire nuove sequenze
in pochi millisecondi.
Il deep learning consiste proprio
nel riuscire a fornire più soluzioni
con un addestramento unico,
mentre il computer Google
ha bisogno ogni volta
di un addestramento.

Da poco l’azienda Google ha inaugurato
a Santa Barbara, California,
il Quantum AI Campus
per lo sviluppo di computer quantistici,
necessari per fronteggiare
le grandi sfide globali,
che richiederanno un nuovo tipo di computing.
Adesso però,
grazie alla ricerca del Cnr di Milano,
la sfida è aperta.

 CULTURA & SOCIETA’
 CULTURA & SOCIETA’

Addio al signore del Sirtaki
È venuto a mancare
all’età di 96 anni
Mikis Theodorakis,
famoso compositore greco,
noto in tutto il mondo
per aver esportato
i suoni tradizionali della sua terra,
e aver fatto conoscere
la ormai celebre musica del sirtaki.

Il compositore si è spento
all’ospedale di Atene.
La sua vita è stata segnata
da episodi gloriosi,
ma anche da quelli più tragici
legati ai vari conflitti del secolo scorso.

Sin da ragazzo, infatti,
aveva preso parte alla Resistenza
nella sua isola natale (Chio),
contro l’occupazione nazi-fascista.
A quel tempo Mikis aveva solo 17 anni,
ed è stato arrestato e torturato.
Durante la Guerra Civile
è stato rinchiuso
in un campo di prigionia.

Liberato nel 1950,
si è diplomato al Conservatorio
e da questo momento in poi
la sua vita ha preso la svolta
verso la celebrità e il successo:
ha viaggiato in Europa e in Russia,
come direttore di un’orchestra sinfonica;
nel frattempo ha cominciato
il suo lavoro migliore,
sulla musica popolare.

Negli anni ’60 iniziano
le collaborazioni con il cinema,
firmerà infatti le colonne sonore di film
della portata di “Fedra” di Jules Dassin,
“Zorba il greco” di Michael Cacoyannis
con Anhtony Quinn.
Ha ricevuto anche riconoscimenti importanti,
come il premio Oscar
per “Z- L’orgia del potere”
e “Serpico”.

 SPORT
 SPORT

Europei femminili di pallavolo: Italia in semifinale
La nazionale italiana femminile di pallavolo
ha raggiunto le semifinali
ai campionati europei.

Le azzurre in tre set
hanno battuto ai quarti la Russia
con i punteggi
di 25-20 25-8 25-15.

La sfida è stata combattuta
solo nel primo set
dove le russe
sono state a lungo in vantaggio
salvo essere poi rimontate e superate
dalla squadra italiana.

Nel secondo e terzo set, invece,
non c’è stata storia con le azzurre
che hanno letteralmente dominato
vincendo con ampi margini.
La semifinale è contro l’Olanda.

Con questo risultato
l’Italia si è anche qualificata
per i mondiali
in programma nel 2022.

Donations help us pay our writers and editorial staff. Click here to show your support!
Donations
Click here
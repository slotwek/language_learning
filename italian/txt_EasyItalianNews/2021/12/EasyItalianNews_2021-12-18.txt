Listen online as you read:

 ITALIA
 ITALIA

 MaxPixel.net
Nuove restrizioni per i viaggi in Italia
Il governo Draghi
ha introdotto nuove regole
per i viaggiatori che entrano in Italia
oppure che tornano a casa
dopo essere stati all’estero.

I viaggiatori che sono vaccinati
potranno entrare nel paese
dopo essere risultati negativi
a un tampone molecolare
effettuato nelle 48 ore precedenti
oppure a un tampone antigenico
effettuato nelle 24 ore precedenti.

I viaggiatori che invece non sono vaccinati
oltre a presentare un tampone negativo
dovranno effettuare
anche una quarantena di 5 giorni.

La nuova ordinanza sarà in vigore
dal 16 gennaio*
fino al 31 gennaio 2022
e ha lo scopo di arginare
la variante Omicron.

Malumori sono stati espressi dall’Unione Europea
per la decisione presa dall’Italia,
ma anche altri paesi
come Portogallo e Grecia
hanno introdotto
l’obbligo di tampone negativo.

*errata corrige: le date in cui l’ordinanza sarà in vigore sono dal 16 dicembre al 31 gennaio 2022.

ESTERI
ESTERI

Reporter sans frontières, 488 i giornalisti incarcerati nel mondo
Secondo un rapporto
di Reporter Senza Frontiere,
il 2021 ha segnato un nuovo record
per il numero di reporter detenuti,
con 488 giornalisti incarcerati nel mondo.
Il numero degli omicidi invece
è sceso notevolmente
con 46 episodi registrati,
e si contano circa 65 ostaggi.

Secondo il rapporto,
l’aumento delle detenzioni
sarebbe dovuto alla politica interna
di tre paesi:
Bielorussia, Myanmar e Cina.
A causa rispettivamente
della rielezione di Lukashenko,
del governo militare,
e della legge per la sicurezza di Hong Kong,
il numero di giornalisti incarcerati
in questi paesi
sarebbe salito in modo drammatico
rispetto all’anno scorso,
con un aumento totale del 20%.

Secondo Rsf,
questo cambiamento
sarebbe provocato da governi
“indifferenti al desiderio di democrazia
dei loro cittadini”.

 ITALIA
 ITALIA

Roma, annullato concerto di Capodanno in piazza
Anche questo capodanno
subirà delle restrizioni
a causa del Covid.
Nella capitale è stato annullato
il consueto concerto
al Circo Massimo.

La comunicazione è arrivata
pochi giorni fa dal Campidoglio.
L’assessore ai Grandi Eventi,
Alessandro Onorato ha dichiarato
che i preparativi
per il concerto di capodanno
erano in corso,
e che sarebbe stata una preziosa occasione
per rilanciare la città di Roma
al centro dei grandi eventi.

Purtroppo la situazione mutevole del Covid
ha cambiato di nuovo i piani,
e la cosa più importante adesso
per la nuova amministrazione capitolina
è quella di salvaguardare
la salute dei romani,
evitando prima di tutto gli assembramenti.

Tutto questo ha portato
ad annullare il concerto.
Una decisione sicuramente poco congeniale
al periodo di festa,
del resto la situazione pandemica
che inizia di nuovo ad aggravarsi,
deve assolutamente rimanere sotto controllo.

L’assessore nel suo comunicato
ha anche ringraziato gli artisti
che avrebbero dovuto partecipare al concerto
poiché si sono dimostrati molto disponibili
di fronte ai repentini
cambi di programma.

ESTERI
ESTERI

Google licenzierà chi non si vaccina
Google mantiene
una posizione molto dura
contro chi non si vaccinerà
negli Stati Uniti.

Ha infatti affermato
che non pagherà
e successivamente licenzierà
i lavoratori che non seguiranno
le regole della vaccinazione anti Covid-19.

Secondo l’emittente Cnbc
i dipendenti hanno avuto tempo
fino al 3 dicembre
per dichiarare il proprio stato vaccinale
oppure per richiedere un’esenzione
per motivi di salute o religiosi.

Dopo tale data,
i lavoratori che non avranno caricato
la documentazione necessaria
oppure le cui esenzioni
non saranno approvate,
saranno ricontattati.

I dipendenti che non rispetteranno le regole
entro il 18 gennaio
saranno posti in congedo retribuito
per 30 giorni,
non retribuito per ulteriori 6 mesi
e successivamente licenziati.

ESTERI
ESTERI

La siccità keniana raffigurata in una fotografia
Una foto raffigurante
le carcasse emaciate
di sei giraffe morte in Kenya,
presso la riserva di fauna selvatica
di Sabuli,
è divenuta il simbolo virale
del devastante impatto della siccità
nel paese africano.

Le giraffe stavano infatti
cercando di raggiungere un corso d’acqua,
anch’esso quasi prosciugato,
quando sono rimaste intrappolate nel fango
senza le energie necessarie
per rialzarsi.

Quest’area,
che da settembre ha solo ricevuto
un terzo delle normali piogge,
non è l’unica a mostrare
chiari segni di inaridimento.
Secondo fonti locali,
l’acqua presente nei fiumi di tutta la zona
sarebbe stata dirottata verso l’agricoltura,
impedendo alla fauna di dissetarsi.

Tuttavia,
ciò ha un impatto
anche sulla popolazione locale,
con circa 2,9 milioni di keniani
necessitanti di soccorso umanitario.

SCIENZA
SCIENZA

 ESO/L. Calçada
Scoperto il pianeta Piuma
Un team di ricerca internazionale
basato all’Università di Torino
ha recentemente pubblicato un studio
sulla rivista Science,
riguardante la scoperta di un nuovo pianeta
chiamato GJ 367 b.

Quest’ultimo viene detto pianeta Piuma,
infatti la sua caratteristica principale
è di avere una massa
pari a metà di quella della terra.
Si classifica tra i più leggeri
dei i quasi 5000 esopianti
(pianeti che ruotano attorno alle stelle)
ad oggi conosciuti.

GJ 367 b impiega solo otto ore
per compiere un giro completo
attorno alla sua stella,
quindi si può affermare
che un suo anno corrisponde
a un terzo del comune giorno terrestre.

Questo pianeta è stato scoperto
grazie al il telescopio spaziale TESS della NASA.
I ricercatori stimano che la temperatura
su questo pianeta
sia sui 1500°,
per cui è probabile che la superficie
sia formata da un mare di lava.

 CULTURA & SOCIETA’
 CULTURA & SOCIETA’

 Luca Giarelli
Agli Uffizi riapre il Terrazzo delle Carte Geografiche
Il 14 dicembre ha riaperto al pubblico,
dopo oltre vent’anni,
il Terrazzo delle Carte Geografiche
alla Galleria degli Uffizi di Firenze.

La storia del Terrazzo,
grande un centinaio di metri,
ha inizio con l’architetto Giorgio Vasari
che la progettò come loggia aperta.
Fu trasformata in spazio chiuso
alla fine del Cinquecento,
quando Ferdinando de’ Medici
tornò da Roma
per diventare Granduca di Toscana,
con il nome di Ferdinando I.

Il Granduca incaricò
il cartografo Stefano Bonsignori
di ideare le mappe
dei territori del Granducato
per celebrare le conquiste della dinastia.
Il pittore Ludovico Buti le dipinse.

Oggi i visitatori possono ammirare
tre grandi “carte” murali
della Toscana cinquecentesca
affrescate sulle pareti:
una con il territorio fiorentino,
detto dominio “antico”,
una con quello senese,
detto dominio “nuovo”,
e la terza, su un’altra parete,
raffigurante l’isola d’Elba.

Il restauro è durato due anni
ed è costato 700 mila euro.
Sono stati restaurati
anche la pavimentazione e il soffitto,
con le immagini allegoriche
del tempo e delle virtù
dipinte da Jacopo Zucchi.

Nella sala è anche esposto
il piano di un tavolo in pietre dure
con la veduta del porto di Livorno,
realizzato da Cristofano Gaffurri
su disegno di Jacopo Ligozzi.

firenze.repubblica.it

firenze.repubblica.it
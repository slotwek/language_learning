Listen online as you read:

ESTERI
ESTERI

Usa, legge su diritto all’aborto a rischio
In questi giorni,
la Corte Suprema degli Stati Uniti
ha iniziato il procedimento
per valutare la legittimità
della legge sull’aborto
del Mississippi.

In questo Stato conservatore,
nella maggior parte dei casi,
l’interruzione di gravidanza è vietata
dopo le 15 settimane di gestazione.

Il ricorso alla Corte Suprema
è dovuto al caso
“Dobbs v. Jackson Women’s Health”.
Thomas Dobbs è il capo
del Dipartimento di Salute del Mississippi,
e “Jackson Women’s Health”
è l’unica clinica dello Stato
in cui si pratica ancora
l’interruzione di gravidanza.

L’Alta Corte è composta
da una maggioranza conservatrice
e potrebbe ribaltare
la storica sentenza del 1973
“Roe vs Wade”
che stabilì il diritto all’aborto
nei primi tre mesi di gravidanza
e diritti limitati
nel secondo trimestre.

Secondo questa sentenza
gli Stati non possono vietare gli aborti
prima del momento in cui il feto
può sopravvivere al di fuori dell’utero,
(tra le 22 e le 24 settimane di gravidanza),
mentre la legge del Mississippi
considera fuori legge gli aborti
dalla 15esima settimana di gravidanza.

Il presidente Joe Biden
ha confermato il suo sostegno
alla “Roe vs Wade”,
a favore del diritto all’aborto.

 ITALIA
 ITALIA

Cresce il tasso d’occupazione, ma i due terzi sono uomini
Secondo la stima mensile
pubblicata recentemente dall’Istat,
ottobre 2021
avrebbe visto una ripresa
nella crescita del tasso di occupazione
in Italia.
Infatti, ottobre ha registrato
35 mila occupati in più
rispetto a settembre,
portando il tasso di occupazione
al 58,6%.

Tuttavia, dei 390 occupati in più
su base annua,
soltanto 119 mila sarebbero donne,
mentre i restanti 271 mila,
ben due terzi del totale,
sono uomini:
un quadro preoccupante
per l’uguaglianza di genere
nel settore lavorativo.

Secondo le statistiche,
la crescita sarebbe dovuta prevalentemente
al lavoro dipendente,
che tuttavia rimane
di circa 200 mila unità inferiore
ai livelli precedenti alla pandemia.

I lavoratori indipendenti sono in calo,
così come gli inattivi
e il numero di persone
attivamente alla ricerca di un lavoro.

ESTERI
ESTERI

 Prime Minister’s Office, Government of India
Usa, shutdown evitato
E’ arrivato il via libera
dal congresso e dal senato
per rifinanziare le casse federali
fino a metà febbraio.

Il disegno di legge
è stato approvato dal congresso
con 69 voti favorevoli
e 28 contrari.

La misura serve
ad evitare lo “shutdown”,
cioè il blocco dei servizi federali
che si avrebbe in mancanza
di copertura finanziaria.

Per raggiungere l’accordo, però,
è stato necessario eliminare
la voce che prevedeva il finanziamento
di un piano di vaccinazioni
anti-covid obbligatorie
per milioni di lavoratori
del settore pubblico e privato.

Tuttavia, se la norma
non fosse stata approvata,
milioni di lavoratori pubblici
sarebbero rimasti senza stipendio
e parchi e musei sarebbero rimasti chiusi.

ESTERI
ESTERI

 Matthew Hatton
Tempesta Arwen, 61 persone rimangono bloccate in un pub dello Yorkshire
La sera di sabato 27 novembre,
61 persone nello Yorkshire
hanno sfidato
le previsioni metereologiche tempestose
recandosi al Tan Hill,
un pub che grazie alla sua posizione
a 528 metri sopra il livello del mare
si classifica come il locale più alto d’Inghilterra.

Il pubblico si era recato al pub
per gustarsi una cena
e qualche birra
ascoltando una band tributo degli Oasis,
un gruppo rock originario di Manchester
formatosi nel 1991.

Tuttavia a fine serata
una tempesta di neve
ha reso impossibile lasciare il locale,
e il pubblico e la band
si sono dovuti accampare all’interno del pub
fino al giorno seguente,
quando sono arrivati i soccorsi.

Durante l’episodio,
un membro del pubblico
ha detto alla BBC,
“abbiamo una buona scorta di birra,
siamo diventati tutti amici
come una grande famiglia
e qualcuno non vorrebbe andarsene più”.
Tant’è che alcuni di loro
hanno in programma di ritrovarsi al pub
una volta all’anno,
per festeggiare l’evento
risoltosi con un lieto fine.

video.repubblica.it

video.repubblica.it

 TECNOLOGIA
 TECNOLOGIA

 ESA/Alexander Gerst
Passeggiata nello spazio rinviata causa detriti
Una passeggiata spaziale,
che la Nasa aveva programmato
per il 30 novembre scorso,
è stata rimandata.

Possono essere tante le cause
che interromperebbero una missione
così importante e delicata –
in questo caso la sostituzione
di un’antenna difettosa
esterna alla Stazione spaziale internazionale –
ma non ci si aspetterebbe mai
che a causare un inconveniente del genere
siano stati dei detriti in orbita.

L’impossibilità di valutare
in modo appropriato
i rischi per gli astronauti
Thomas Marshburn e Kayla Barron,
ha fatto sì che la passeggiata
sia stata rimandata a data da destinarsi.

Bisogna capire se i detriti
hanno qualche relazione
con il test missilistico
eseguito due settimane fa
dalla Russia.

Nuova piccola scintilla
tra Stai Uniti e Russia,
i primi criticano infatti i test
realizzati dalla Russia,
in quanto effettuati
con apparecchiature antisatellite
che avrebbero poi provocato
la dispersione dei detriti
in prossimità della Stazione spaziale internazionale.

La paura, tra i vari danni da calcolare,
è quella di un possibile impatto
con i detriti.
Per questo motivo,
l’equipaggio a stelle e strisce
dovrà attendere ancora
per tornare operativo a tutti gli effetti.

 SPORT
 SPORT

 Robbie Mendelson
La WTA sospende i tornei in Cina
La WTA, l’associazione femminile di tennis,
ha annunciato che i tornei in Cina
sono stati sospesi.

La decisione è nata per i dubbi
sulla salute della tennista Peng Shuai
che a novembre ha accusato
l’ex vicepremier Gaoli
di violenza sessuale.

Due settimane dopo la sua accusa
il capo della WTA aveva chiesto
alla federazione cinese
delle rassicurazioni sulle condizioni della Shuai
minacciando di cancellare i tornei
in caso di risposta non soddisfacente.

Questa la nota della WTA
sulla decisione presa:
“Ai funzionari cinesi
è stata offerta l’opportunità
di dimostrare in modo verificabile
che Peng fosse libera
e in grado di parlare
senza interferenze o intimidazioni.”

Secondo la WTA ci sono seri dubbi
che lei sia libera,
da qui la decisione di sospendere i tornei.

Donations help us pay our writers and editorial staff. Click here to show your support!
Donations
Click here
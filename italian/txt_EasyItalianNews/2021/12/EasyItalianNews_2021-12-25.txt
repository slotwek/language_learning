Listen online as you read:

ESTERI
ESTERI

Nuove restrizioni in Europa
Con l’avanzare dei contagi in Europa
diversi stati hanno diramato
nuove restrizioni
per fermare l’aumento
dei contagi del virus.

Ad esempio l’Olanda ha imposto
un nuovo lockdown
in vigore fino al 14 gennaio.

In Austria si entra solo
con la terza dose o con un tampone
e i non vaccinati sono in lockdown.
I locali poi chiudono
entro le 23.

In Belgio si è deciso per la chiusura
di cinema e teatri.
Nei negozi si può entrare
non più di 2 alla volta.

In Germania dal 28 dicembre
le partite si svolgeranno
a porte chiuse
e i non vaccinati
possono andare solo al lavoro,
in farmacia o al supermercato.

La Scozia ha chiuso le discoteche
per 3 settimane.

ESTERI
ESTERI

 Damaskam
Università di Hong Kong rimuove la statua commemorativa Tiananmen
La statua che commemora
le vittime
della strage di piazza Tiananmen
è stata rimossa
dal campus dell’università
di Hong Kong.

La scultura,
il “pilastro della vergogna”,
raffigurava 50 corpi sofferenti
fusi insieme nel rame
ed era alta 8 metri.

In merito alla decisione
di rimuovere la statua
l’università ha dichiarato
in un comunicato:
“La decisione sulla vecchia statua
si è basata
su una consulenza legale esterna
e una valutazione del rischio
per il migliore interesse dell’Università”.

Hong Kong era rimasto
l’unico luogo
in cui la commemorazione
era ancora tollerata.

Dopo l’entrata in vigore
della legge sulla sicurezza
ogni commemorazione
degli avvenimenti del 1989
è infatti vietata.

La statua è stata prima coperta
e poi smontata
e rimossa durante la notte,
probabilmente per evitare
possibili proteste.

ESTERI
ESTERI

 Xnatedawgx
Polizia uccide per sbaglio una quattordicenne a Los Angeles
A Los Angeles è stata uccisa per sbaglio
dalla polizia
una ragazza di 14 anni
mentre era in un camerino
di un negozio d’abbigliamento.

L’incidente è avvenuto nel negozio
di Burlington Coat Factory
a North Hollywood.
La polizia è intervenuta
a causa di un’aggressione a mano armata.

Un agente di polizia
ha sparato all’uomo
sospettato di aver aggredito una donna
e mentre stava per aggredire un’altra persona.
L’uomo è morto sul posto
mentre la donna è stata portata in ospedale
con ferite moderate.

Successivamente però,
durante un sopralluogo del negozio,
è stata ritrovata in camerino priva di vita
una ragazza di 14 anni
colpita da un proiettile
riuscito ad attraversare la parete.
La ragazza si trovava nel negozio
per fare shopping con la madre.

Non è stata resa nota
l’identità della vittima.

ESTERI
ESTERI

Bambina abbandonata salvata da un cane e i suoi cuccioli
Nella provincia indiana di Chattisgarh,
una bambina appena nata
senza vestiti e con il cordone ombelicale
ancora attaccato
è stata abbandonata nella notte.

Il mattino seguente
gli abitanti del villaggio
hanno sentito il pianto della neonata
e l’hanno iniziata a cercare.

La bambina è stata ritrovata in un campo
attorniata da a un cane e tutti i suoi cuccioli
che la tenevano al caldo.

Un uomo del posto ha raccontato
che probabilmente è proprio grazie
a questi cani
se la neonata è ancora in vita,
senza di essi sarebbe morta di freddo
durante la notte.

La bambina è stata portata in ospedale
per gli opportuni controlli
ma sembra stare bene.

E’ stata chiamata Akanksha,
che nella lingua hindi
significa Ambizione.

 ITALIA
 ITALIA

L’Italia dice basta agli allevamenti e all’uccisione di animali da pelliccia
Con l’approvazione
della legge di bilancio,
dal primo gennaio del 2022
in Italia saranno vietati
gli allevamenti di visoni,
volpi, procioni, cincillà
e “animali di qualsiasi specie”,
tenuti in cattività e uccisi
per ricavarne pellicce.

L’approvazione è arrivata
dopo una lunga campagna
portata avanti per decenni
da vari enti e associazioni,
tra cui la LAV, la Lega Anti Vivisezione.

“L’Italia è il ventesimo Paese europeo
che introduce divieti
oppure severe restrizioni a questa attività:
meglio tardi che mai”.
Lo dichiara Vittoria Brambilla,
a capo del gruppo parlamentare
per i Diritti degli animali
e della Lega italiana per la Difesa
degli Animali e dell’Ambiente.
“Oggi inizia una nuova epoca
di civiltà, nella quale i nostri figli
avranno difficoltà a credere
che un tempo gli animali
venivano allevati e poi uccisi
per strappare loro la pelliccia”,
sono le parole di Simone Pavesi,
responsabile “Area Moda Animal Free” di Lav.

In questi allevamenti, ogni anno
venivano allevati e uccisi
circa 60 mila visoni.
Gli oltre 7 mila visoni
ancora presenti negli allevamenti
verranno trasferiti in strutture
“gestite da associazioni
animaliste riconosciute”.

SCIENZA
SCIENZA

 American Museum of Natural History
Scoperto embrione di dinosauro
E’ stato ritrovato a Ganzhou,
nella Cina meridionale,
un embrione di dinosauro
perfettamente conservato.

I ricercatori hanno constatato
che si tratta di un embrione di oviraptosauro
e ha almeno 66 milioni di anni.

L’embrione è stato chiamato
“Baby Yingliang”
dal nome del gruppo di ricercatori
che l’ha estratto
e il museo di storia naturale
in cui è ora conservato.

Il capo dei ricercatori, Fion Waisum Ma,
lavora all’Università di Birmingham
e ha commentato che gli embrioni di dinosauri
sono tra i fossili più rari da trovare,
nella maggior parte dei casi sono incompleti.

Per questo motivo è stato dichiarato
che questo è il reperto migliore
mai ritrovato nella storia.

Il fossile misura 27 cm
e nonostante sia stato scoperto nel 2000,
è stato conservato in magazzino
per oltre dieci anni.

 CULTURA & SOCIETA’
 CULTURA & SOCIETA’

 GennaroBologna
Bologna illuminata dalle canzoni di Raffaella Carrà
Ogni anno la città di Bologna dedica,
in occasione delle festività natalizie,
le luminarie della sua strada principale
via d’Azeglio,
a un personaggio celebre bolognese.

Negli anni scorsi si poteva passeggiare
per la centralissima strada
sotto le parole
di un grande cantautore bolognese,
ossia Lucio Dalla.

Quest’anno la città emiliana
ha voluto ricordare
un’altra grande protagonista
della musica e della TV italiana,
Raffaella Carrà,
deceduta lo scorso luglio.

Le canzoni della ‘Raffaella nazionale’
sono state la colonna sonora
di tante generazioni,
sono diventate simbolo
di manifestazioni molto importanti,
e hanno portato leggerezza e allegria
a molte feste degli italiani.

Le luminarie artistiche sono state accese
il 10 dicembre,
le canzoni scelte
sono le quattro più rappresentative
del repertorio della Carrà:
“Ballo Ballo” disegnata da Malika Ayane,
“A far l’amore comincia tu” disegnata da Bob Sinclar,
“Tanti Auguri” disegnata da Nina Zilli
e “Rumore” disegnata da Alexia.

Oltre alle parole delle canzoni,
anche quattro volti luminosi
realizzati da Axel Buscarini.
Istallazioni che mostrano veramente
il grande affetto della città di Bologna
per un’artista davvero unica.

Auguri di Buon Natale e Buone Feste da Easy Italian News!! A presto!
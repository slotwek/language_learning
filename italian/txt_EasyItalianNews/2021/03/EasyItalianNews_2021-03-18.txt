Listen online as you read:

ESTERI
ESTERI

 Deb Haaland

Sì alla prima ministra nativa americana
Per la prima volta negli Stati Uniti
sarà una donna nativa americana
a guidare un dipartimento.

Si tratta di Deb Haaland
che con 51 sì e 40 no
è stata confermata dal Senato
come segretaria all’Interior department.

Il dipartimento si occupa
della conservazione
delle terre federali
e dei parchi nazionali,
dello sfruttamento delle risorse naturali
e della tutela dei nativi americani.

L’esponente progressista
appartiene alla tribù Laguna Pueblo
del Nuovo Messico
e ha subito una forte opposizione
da parte dei repubblicani,
preoccupati che il suo attivismo
contro i combustibili fossili
possa danneggiare l’economia.

 ITALIA
 ITALIA

Vaccino AstraZeneca, anche l’Italia lo sospende
Dopo la decisione di alcuni paesi
della Comunità Europea
tra cui Francia, Germania,
Spagna e Lussemburgo,
di sospendere l’utilizzo
del vaccino anti Covid-19 AstraZeneca,
anche l’Italia segue l’esempio
e ne blocca la somministrazione
temporaneamente
su tutto il territorio nazionale.

La decisione dell’AIFA,
l’Agenzia Italiana del Farmaco,
è arrivata dopo che alcune persone
vaccinate con AstraZeneca
sono morte per tromboembolia.

Questa sospensione
durerà fino a che l’EMA,
l’Agenzia Europea per i Medicinali dell’UE,
stabilirà con certezza
la sicurezza del vaccino.

Il presidente dell’AIFA, Giorgio Palù,
ha dichiarato che “chi ha fatto
la prima dose di AstraZeneca
può aspettare la seconda con tranquillità”.
Gli esperti hanno infatti escluso da subito
un legame diretto tra le morti
e i 1,6 milioni di vaccini
finora effettuati.

Entro la settimana l’EMA
renderà noto l’esito delle analisi
e solo allora la campagna vaccinale
potrà andare avanti
secondo l’impegno firmato tra AstraZeneca
e “l’esecutivo europeo,
che prevede la fornitura ai Paesi Ue
di 400 milioni di dosi”.

ESTERI
ESTERI

 Myrthe Minnaert

Sylvana Simons, dj nera contro il razzismo
In passato era una dj
e una conduttrice televisiva,
adesso vanta di essere
la prima donna nera
ad aver fondato un partito in Olanda.

Sylvana Simons,
attraverso le sue idee antirazziste,
femministe e radicali,
vuole cambiare le cose
e far scomparire il razzismo e il sessismo
che ancora regnano
nella società olandese.

Dal 2016 la sua già interessante carriera
si arricchisce
dell’esperienza in politica.
Fonda un piccolo partito attivista,
Arkitel 1,
successivamente ribattezzato Bij1
(che in olandese corrisponde
a bijeen: insieme).
La sua mossa politica
ha subito scatenato
critiche razziste e sessiste,
soprattutto su Facebook.

Molti sono ancora i segnali
che la popolazione olandese deve mandare
per far capire che la società sta cambiando,
e questo è proprio un obiettivo di Bij1:
unire le persone le cui vite
sono in pericolo
a causa di una visione troppo estrema
dei movimenti di destra,
in modo da formare
una forza per contrastarli.

Tra le proposte nel programma del partito
c’è l’introduzione del Ministero dell’uguaglianza
e una Corte Costituzionale.
Simons spera con le prossime elezioni
di entrare in parlamento
per fronteggiare e combattere dall’interno
il razzismo istituzionale.

dilei.it

dilei.it
 ITALIA
 ITALIA

Medici e infermieri italiani candidati al premio Nobel per la pace
Il corpo sanitario italiano
è stato candidato
al premio Nobel per la Pace 2021.
La notizia è arrivata
dalla Fondazione Gorbachev,
organizzatrice dei Summit Mondiali
dei premi Nobel per la Pace.

Il riconoscimento è dato dal fatto
che i medici e gli infermieri italiani
sono stati i primi in occidente
a dover affrontare l’emergenza sanitaria,
quando ancora si sapeva poco o niente
del virus Covid-19.

La proposta è stata ufficialmente sottoscritta
da Lisa Clark,
la quale ha ricevuto
la stessa onorificenza nel 2017
per il suo impegno
nel disarmo atomico.

Lisa Clark è l’americana
co-presidente dell’International Peace Bureau
che da molti anni vive in Italia
e che l’anno scorso si è offerta volontaria
per prestare soccorso
durante l’inizio della pandemia.

Proprio durante questo periodo
ha avuto modo di osservare
il duro lavoro
eseguito dal personale sanitario italiano,
che spesso ha messo a rischio
la propria salute
per quella della popolazione.

ECONOMIA
ECONOMIA

 JD Lasica

Musk incoronato re del tech
Per Elon Musk
è stato creato un nuovo titolo
per indicare la sua posizione
all’interno di Tesla:
“technoking”.

Zach Kirkhorn,
chief financial officer,
diventerà invece “master of coin”.

I nuovi titoli
saranno ufficiali
a tutti gli effetti.
Sono infatti stati depositati
alla Sec (Securities and Exchange Commission),
la Consob americana.

Musk, che si contende il titolo
di uomo più ricco del mondo
con Jeff Bezos,
ha recentemente incrementato
il suo patrimonio
proprio grazie a Tesla,
e ha anche investito
1,5 miliardi di dollari
in Bitcoin.

Per gli analisti
non sono chiare le motivazioni
che hanno portato la compagnia
ad assegnare i nuovi titoli
ai due dirigenti.

Nella nota di Tesla
si legge però
che entrambi manterranno
le loro attuali cariche.

 CULTURA & SOCIETA’
 CULTURA & SOCIETA’

Oscar 2021: le nomination
Sono state annunciate le nomination
ai prossimi premi Oscar
la cui cerimonia
si svolgerà a Los Angeles
il prossimo 25 aprile.

“Mank” è il film che ha ottenuto
più candidature, ben dieci,
tra cui miglior film, miglior regia
e miglior attore protagonista
per Gary Oldman.

Sei film hanno ottenuto sei nomination
tra cui quella di miglior film.
Netflix ha dominato le candidature
con ben 35 nomination.

Per la prima volta nella storia
ci sono due donne candidate
per la miglior regia:
Chloè Zhao per “Nomadland”
ed Emerald Fennel
per “Una donna promettente”.

Soddisfazioni anche per l’Italia
che ha ottenuto tre candidature:
“Io sì (seen)” di Laura Pausini
per la miglior canzone originale
e “Pinocchio” per i migliori costumi
e per il make-up.

 CULTURA & SOCIETA’
 CULTURA & SOCIETA’

La storia della nutella
La nascita della nutella
ha permesso a moltissime famiglie nel mondo
di iniziare la giornata con entusiasmo.

Pochi sanno che la nutella
è stata creata per rimediare
alla scarsità di cacao
dopo la Seconda Guerra Mondiale.

Pietro Ferrero,
un pasticcere piemontese,
crea una pasta dolce con nocciole,
zucchero e il poco cacao
disponibile a quel tempo.
Le dà la forma di un panetto
per poterla tagliare e gustare
su una fetta di pane
e la chiama “Giandujot”
(maschera torinese).

Nel 1946 viene fondata la ditta Ferrero
e la pasta “Giandujot”
viene trasformata in una crema spalmabile,
chiamata SuperCrema.

Michele Ferrero segue le orme del padre
e inventa il primo vasetto
di una nuova crema di cacao e nocciole
che però non ha ancora un nome.
Nel 1964 la battezza “nutella”.

Nel 1965 nutella arriva in Germania
dove riscuote subito successo
anche grazie al design dei nuovi vasetti.

Nutella continua
a farsi conoscere in Europa
fino a raggiungere l’Australia,
dove viene inaugurato
il primo stabilimento di produzione
fuori dall’Europa.

Nel 2017, a Chicago,
apre il primo ristorante di Ferrero:
il nutella Café!
Chi non ama nutella?

Donations help us pay our writers and editorial staff. Click here to show your support!
Donations
Click here
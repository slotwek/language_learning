Listen online as you read:

ESTERI
ESTERI

 Maryland GovPics

Israele, Naftali Bennett è il nuovo premier
Israele ha un nuovo governo,
il primo da oltre 12 anni
senza Netanyahu.

Il nuovo premier
è Naftali Bennet
che ha ottenuto la fiducia
per un soffio.

La fiducia, infatti,
è arrivata con 60 voti a favore,
59 contrari e un’astensione.

Domenica sera
migliaia di persone
si sono riunite in piazza
per festeggiare,
mentre altre sono andate
di fronte alla residenza di Netanyahu
e hanno intonato “Bibi ciao”
sulle note di “Bella ciao”.

Il nuovo premier
ha ricevuto le congratulazioni
dei leader mondiali.
Non è servito a nulla, invece,
l’omaggio che il nuovo premier
ha fatto al presidente uscente,
il quale ha espresso numerose critiche
verso il suo successore.

 ITALIA
 ITALIA

 Jonathan McIntosh
Lazio, assassino uccide due bambini e un uomo per strada
Sono 4 le vittime,
compreso il colpevole,
di una sparatoria avvenuta
la mattina di domenica 13 giugno
ad Ardea,
una cittadina a 35 chilometri da Roma.

Secondo le prime ricostruzioni,
Andrea Pignani,
un uomo di 35 anni
con un passato di violenze
nei confronti della madre,
sarebbe uscito dalla sua abitazione
alle 11 del mattino
e avrebbe sparato a Daniel e David,
due fratelli di 5 e 10 anni
che giocavano per strada.

Subito dopo,
l’assassino avrebbe sparato un altro colpo
uccidendo Salvatore Ranieri,
un pensionato
in vacanza con la moglie
che stava passando per strada in bicicletta.
Una quarta persona,
uscita di casa per buttare la spazzatura,
è riuscita a evitare il proiettile.

In seguito agli omicidi,
Pignani si sarebbe barricato in casa,
dove, dopo ore di negoziazioni,
è stato trovato morto suicida
dai carabinieri.
Non sono ancora chiare
le motivazioni dietro ai delitti,
ma numerose testimonianze
raccontano di frequenti minacce
e attacchi d’ira
da parte del killer.

ESTERI
ESTERI

Pescatore inghiottito e risputato da una balena
Un pescatore-sub di aragoste
è stato inghiottito
e poi sputato fuori
da una balena.

Michael Packard, di 56 anni,
si trovava al largo di Cape Cod,
in Massachusetts,
immerso a circa 10 metri di profondità
quando è stato ingoiato
dalla balena.

E’ stato lo stesso pescatore
a raccontare la disavventura:
“All’improvviso ho sentito
questo enorme botto
e tutto è diventato buio.
Ho realizzato di essere
nella bocca della balena”.

Per fortuna Packard
è stato risputato fuori
dopo una quarantina di secondi,
durante i quali
è riuscito a respirare,
all’interno della bocca della balena,
grazie all’attrezzatura da sub.

L’uomo è miracolosamente
rimasto illeso;
ha riportato soltanto
lividi ed escoriazioni.

Secondo alcuni esperti
la balena potrebbe averlo inghiottito
mentre spalancava la bocca
per ingoiare alcuni pesci.

ESTERI
ESTERI

Referendum svizzero, no al divieto dei pesticidi sintetici
Domenica 13 giugno
ha visto lo svolgimento
di un referendum nazionale
in Svizzera,
dove tutti i cittadini
sono stati chiamati alle urne
a esprimersi su alcuni temi
considerati controversi.

Tra questi vi sono
le misure di sicurezza anti-terrorismo,
le regole di prevenzione Covid-19,
e il divieto dei pesticidi sintetici.
Riguardo a quest’ultimo,
secondo le prime proiezioni,
il 61% dei votanti sarebbe contrario
alle iniziative proposte
per limitare l’utilizzo
di pesticidi agricoli.

Queste avrebbero imposto
un divieto totale entro 10 anni,
e messo fine all’importazione estera di prodotti
che utilizzano componenti artificiali.
Secondo alcuni sondaggi,
i risultati avrebbero visto
la popolazione residente in campagna,
favorevole all’utilizzo dei pesticidi,
opporsi alla popolazione urbana,
che invece ha votato contro.

AMBIENTE
AMBIENTE

L’Antartico è il quinto Oceano
Da qualche giorno abbiamo celebrato
la Giornata Mondiale degli Oceani,
e la notizia sull’esistenza
del quinto oceano
non poteva arrivare
in un momento più opportuno.
Si tratta, in realtà,
del riconoscimento ufficiale
dell’esistenza di un quinto oceano
nel mondo.

L’oceano in questione è l’Antartico
(detto anche Australe o Meridionale),
si estende intorno alla regione antartica,
fino a raggiungere il 60° parallelo Sud.
La notizia è apparsa
sul National Geographic.

L’oceano Antartico presenta
delle caratteristiche molto particolari:
aria più fredda,
colorazione bluastra dei ghiacciai,
confina con altri tre oceani,
ed è l’unico che abbraccia completamente
un continente.
Il suo limite è una corrente
chiamata “circumpolare antartica”,
che attira le acque del Pacifico,
Atlantico e Indiano
e ridistribuisce così calore al pianeta.

L’oceano Antartico è riconosciuto
da tempo dagli scienziati,
ma finora mancava
un vero e proprio accordo internazionale.
Il riconoscimento ufficiale è avvenuto
perché il bacino ospita
ecosistemi marini molto fragili e unici.
Forse considerarlo un oceano singolo
potrebbe aiutare
a sensibilizzare le coscienze
per la sua salvaguardia.

 CULTURA & SOCIETA’
 CULTURA & SOCIETA’

 Gianmaria Zanotti

Margherita Hack, Google la ricorda con un doodle
Il 12 giugno,
in occasione della nascita
dell’astrofisica Margherita Hack,
morta nel 2013,
Google le ha dedicato un doodle:
la Hack è disegnata
in compagnia di un gattino,
di un telescopio e del “8558 Hack”,
l’asteroide chiamato così
in suo onore nel 1955.

In tutto il mondo era conosciuta
come la “Signora delle Stelle”.
Astrofisica, accademica,
divulgatrice scientifica,
ma anche grande attivista
impegnata nella difesa
dell’uguaglianza di diritti
tra uomo e donna
e nella protezione degli animali.

Era nata a Firenze nel 1922.
Nel 1964 fu la prima donna
a ottenere una cattedra universitaria
all’ateneo di Trieste.
È stata poi la prima donna
a dirigere l’Osservatorio triestino
facendolo diventare, in 20 anni,
un punto di riferimento internazionale.

La spettroscopia stellare
era il suo principale campo di ricerca:
il trattato “Stellar Spectroscopy”,
scritto insieme all’astronomo
russo-statunitense Otto Struve,
è considerato un testo fondamentale.
Ha lavorato per la Nasa
e per l’Agenzia spaziale.

La sua capacità di spiegare
cose difficili in modo semplice,
l’ha avvicinata sempre
al grande pubblico.
A 90 anni il governo italiano
l’ha nominata “Cavaliere di Gran Croce”.

 SPORT
 SPORT

 Дмитрий Неймырок/Dmitriy Neymyrok/Dmitrij Nejmyrok, Football.ua

Europei di calcio: malore per Eriksen
Paura agli Europei di calcio
dopo che il calciatore della Danimarca
Christian Eriksen
si è accasciato per un malore
durante la sfida con la Finlandia.

Tempestivi i soccorsi:
il compagno di squadra Kjaer
riesce a togliergli la lingua dalla bocca
e i sanitari rianimano Eriksen
per 12 minuti
praticandogli un massaggio cardiaco.

Il giocatore è stato poi
trasportato in ospedale
per accertamenti
dopo che fortunatamente
le sue condizioni si sono stabilizzate
e ha ripreso conoscenza.

La partita è stata sospesa
per poi riprendere poche ore dopo:
la federazione danese ha dichiarato
che è stato lo stesso Eriksen
a chiedere ai compagni
di riprendere a giocare.

Numerosi i messaggi
del mondo del calcio
a sostegno del giocatore.

Donations help us pay our writers and editorial staff. Click here to show your support!
Donations
Click here
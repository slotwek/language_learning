Listen online as you read:

ESTERI
ESTERI

Israele, riprendono incendi e raid aerei
Ricominciano i raid aerei
tra Israele e Gaza
a meno di un mese dalla tregua
stabilita lo scorso 21 maggio,
in seguito a 11 giorni di conflitto
e quasi 300 vittime
tra israeliani e palestinesi.

Secondo le forze di difesa israeliane,
una serie di raid aerei
sarebbero stati autorizzati
in risposta a un lancio di palloni incendiari
in territorio palestinese.
Sempre secondo Israele,
i raid avrebbero avuto l’obiettivo
di colpire “strutture e luoghi di incontro
per agenti del terrorismo”.

Vari incendi sono divampati
nel sud di Israele,
ma non è ancora certo
il numero delle vittime.

Si tratta della prima aggressione
da quando Isaac Herzog
ha sostituito Benjamin Netanyahu
al potere.

ESTERI
ESTERI

Colombia, autobomba contro base militare
Nella città di Cucuta,
in Colombia,
è stata fatta esplodere un’autobomba
all’interno di una base militare.

36 persone,
tra militari e civili,
sono rimaste ferite;
alcune in modo grave.

L’attacco è stato attribuito
ai guerriglieri
dell’Esercito di Liberazione nazionale (Eln).

Le dinamiche
non sono ancora chiare
ma sembra che 2 persone
siano riuscite a infiltrarsi nella base
con un furgone
con a bordo 2 ordigni.

I 2 uomini avrebbero poi
fatto esplodere le bombe.

Il presidente colombiano,
Ivan Duque,
si è recato sul posto di persona
“per vigilare direttamente
sulla situazione”.

Il ministero della difesa
ha invece definito l’accaduto
un “atto terroristico
contro i soldati colombiani”.

gazzettadelsud.it

gazzettadelsud.it
 ITALIA
 ITALIA

Italia, più di 2 milioni di famiglie in povertà assoluta
Un recente sondaggio dell’Istat,
l’Istituto Nazionale di Statistica,
ha rivelato che nel 2020
la povertà assoluta in Italia
ha raggiunto livelli mai visti
dall’inizio della rilevazione,
risalente al 2005.

Oltre due milioni di famiglie
e 5,6 milioni di individui
vivono in condizioni di povertà assoluta.
Si tratta rispettivamente
del 7,7% e 9,4% del totale,
dati in netta crescita
rispetto al 2019.

Secondo i dati rilevati,
la povertà sarebbe più marcata
nel Sud Italia,
mentre sono i giovani
la fascia d’età più colpita
in tutta la penisola.
In difficoltà anche le famiglie con minori,
delle quali l’11,9%
si trova in una condizione di povertà
di intensità più grave
rispetto alle altre categorie.

Secondo l’Istat,
il netto contrasto
tra i dati del 2019 e quelli del 2020
è indice della gravità
dell’effetto della pandemia.

ESTERI
ESTERI

In Gb le riaperture slittano di un mese
In Gran Bretagna le riaperture
previste per il 21 giugno
sono state rimandate di un mese:
la nuova data è il 19 luglio.

La decisione è stata comunicata
dal premier Johnson
ed è stata presa
per via dell’aumento dei contagi
causati dalla variante Delta.

Il 21 avrebbero dovuto cadere
le ultime limitazioni,
come il numero delle persone
agli eventi sportivi,
e avrebbero anche riaperto le discoteche.

Il premier ha dichiarato
che “serve un ultimo sforzo”.
Il rinvio della riapertura totale
permetterà di vaccinare più persone,
in particolare chi ne ha bisogno.

Dopo due settimane
il governo farà il punto della situazione
per vedere se è possibile
anticipare la riapertura.

ESTERI
ESTERI

Ikea multata per spionaggio
La filiale francese di Ikea
e uno dei suoi presidenti
sono stati condannati
al pagamento di una multa
da 1 milione di euro
per aver fatto spiare
alcuni dipendenti
tra il 2009 e il 2012.

Il colosso svedese,
che ha ammesso
pratiche aziendali improprie,
è inoltre accusato
di aver violato la privacy
dei propri dipendenti
accedendo ai loro conti bancari,
e di aver utilizzato impiegati fittizi
per la stesura dei rapporti
sul personale.

I dati venivano poi utilizzati
per avvantaggiarsi
durante le vertenze sindacali.

Ikea ha chiesto scusa
e assicurato che si impegnerà
per impedire il ripetersi
di episodi simili.

 CULTURA & SOCIETA’
 CULTURA & SOCIETA’

Premio Pulitzer alla ragazza che ha filmato la morte di Floyd
Darnella Frazier è la testimone oculare
della tragica vicenda di George Floyd.
Grazie al suo coraggio,
nel riprendere la scena dell’arresto
con il suo smartphone
e per averlo postato sui social,
abbiamo saputo subito la verità.

Forse le cose sarebbero andate diversamente
se lei non lo avesse fatto.
Bisogna ricordare che Darnella
aveva solo 17 anni,
ma è stata in grado
di mostrare al mondo
una scomoda verità,
per questo motivo ha ricevuto
una menzione speciale
dal Consiglio di amministrazione
del Premio Pulitzer.

Il coraggio di filmare l’omicidio di un uomo
da parte della polizia,
spronando i cittadini
e soprattutto i giornalisti
alla ricerca della verità e della giustizia.

Il Premio è un riconoscimento speciale
per una giovane ragazza
che ha vissuto un’esperienza orribile:
aver assistito e testimoniato a un assassinio
ha provocato un trauma in Darnella,
la cui vita è profondamente cambiata.
Ha dovuto cambiare casa
per la paura di rappresaglie,
ha iniziato a soffrire di ansia
e attacchi di panico.

Ma questo non l’ha fermata,
perché nell’ultimo anno
ha continuato a chiedere
giustizia per George Floyd
e a rivendicare attenzione
sul tema del razzismo.

 CULTURA & SOCIETA’
 CULTURA & SOCIETA’

Monica Lewinsky firma una serie tv sullo “scandalo Clinton”
Monica Lewinsky,
la stagista alla Casa Bianca
che ebbe una relazione extraconiugale
alla fine degli anni Novanta
con l’allora presidente Bill Clinton,
ha firmato un accordo
con la 20th Television
per produrre l’ultimo episodio
della serie tv “American Crime Story”,
che racconterà lo scandalo sessuale
di cui fu protagonista.

In questi giorni
si stanno concludendo
le riprese televisive.
Lo riferisce “The Hollywood Reporter”.

La serie uscirà sugli schermi
il 7 settembre negli Stati Uniti
sul canale FX.
L’episodio firmato dalla Lewinsky,
“Impeachment”,
si basa sul libro di Jeffrey Tobin
“A Vast Conspiracy:
The Real Story of the Sex Scandal
That Nearly Brought Down a President”.

L’episodio ricostruisce
la relazione sessuale
durata due anni,
tra il ’95 e il ’97,
tra Clinton, che allora aveva 49 anni,
e Lewinsky, che ne aveva 22.

L’attrice e cantante Beanie Feldstein,
interpreterà Lewinsky,
mentre Clive Owen vestirà i panni
dell’ex presidente Clinton.

Dopo gli scandali,
Monica Lewinsky è diventata attivista
e testimonial di campagne
per combattere il fenomeno del cyberbullismo
e delle molestie online,
ed è impegnata nel movimento #MeToo,
nato nel 2018.

tv.fanpage.it

tv.fanpage.it
Donations help us pay our writers and editorial staff. Click here to show your support!
Donations
Click here
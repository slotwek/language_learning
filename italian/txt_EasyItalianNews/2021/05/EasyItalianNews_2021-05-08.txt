Listen online as you read:

 ITALIA
 ITALIA

Ergastolo per Elder e Hjorth
Dopo 12 ore di camera di consiglio
della Corte d’Assise,
è stata pronunciata la sentenza
per l’omicidio del brigadiere
Mario Cerciello Rega.

L’omicidio risale al luglio 2019.
Due giovani americani,
Finnegan Lee Elder e Gabriel Natale Hjorth,
avevano tentato
di comprare della droga
e, a un successivo incontro,
si erano imbattuti in Cerciello
e nel collega Varriale.

L’incontro per vari motivi
era degenerato:
i due ragazzi avevano reagito violentemente
ed Elder ha accoltellato il brigadiere
per 11 volte,
secondo il suo avvocato
per legittima difesa.

I due imputati americani
sono stati giudicati colpevoli
e sono stati condannati all’ergastolo
con isolamento diurno
per 2 mesi.

stream24.ilsole24ore.com

stream24.ilsole24ore.com
ESTERI
ESTERI

 Marino Azevedo

Brasile, 25 morti durante raid di gang criminali
Nonostante la Corte suprema brasiliana
abbia ordinato
alle forze di polizia
di sospendere
la maggior parte delle operazioni
durante la pandemia,
limitandosi solo a quelle eccezionali,
una di queste,
incentrata sul traffico di droga,
si è conclusa in una sparatoria
avvenuta il 6 maggio
che ha portato alla morte
di 25 persone.

L’evento si è svolto
all’interno di una delle favelas
più popolate di Rio de Janeiro:
Jacarezinho.

Secondo le autorità,
che si sono recate sul luogo
pesantemente armate
e con l’aiuto di elicotteri,
le gang del posto
recluterebbero bambini e adolescenti
per commettere vari crimini,
dal dirottamento dei treni ai furti,
e sono solitamente armate
e gestite come organizzazioni militari.

Secondo alcune fonti,
si tratterebbe dell’operazione di polizia
con più vittime
degli ultimi anni.

 ITALIA
 ITALIA

Viaggi in Italia, arriva il pass
Durante il vertice G20 dei ministri del turismo,
Mario Draghi ha annunciato
che l’Italia avrà il “green pass”
un mese prima dell’Europa.

Dal 15 maggio gli stranieri
potranno tornare in Italia
senza l’obbligo di quarantena preventiva
se in possesso del lasciapassare.

Il pass dovrà dimostrare
“l’avvenuta vaccinazione,
con entrambe le dosi
e solo con i vaccini autorizzati dall’Ema,
il certificato di guarigione o un tampone
con esito negativo,
fatto nelle 48 ore precedenti”.

Il governo italiano continua così
la politica delle riaperture,
perché il turismo è fondamentale
per far rinascere l’economia:
nel 2020, secondo Bankitalia e Coldiretti,
“le spese dei viaggiatori stranieri in Italia
sono crollate di quasi il 60% rispetto al 2019,
a causa dell’emergenza Covid.”

“È arrivato il momento di prenotare
le vostre vacanze in Italia,
non vediamo l’ora di accogliervi di nuovo”:
questo è l’invito che Draghi
ha lanciato ai ministri del G20.
E ha aggiunto: “il turismo si riprenderà
e sarà più forte di prima”.

Ai turisti stranieri promette
“regole chiare e semplici
e soggiorni in sicurezza”.

Un’altra novità riguarda il coprifuoco,
che potrebbe essere cancellato o spostato
dalle 22 alle 23.
Intanto la campagna italiana di vaccinazione
è arrivata a 500 mila dosi al giorno.

ESTERI
ESTERI

Agricoltore sposta confine Francia-Belgio per sbaglio
Potrebbero portare
a conseguenze legali
le azioni di un agricoltore belga
che, i primi di maggio,
ha spostato la pietra miliare
indicante il confine tra Francia e Belgio.
Un esperto di storia locale
durante una passeggiata
si è accorto
della nuova posizione della pietra,
a 2,29 metri dall’originale,
e ha riportato i fatti
alle autorità.

L’agricoltore ha affermato
di aver spostato la pietra,
risalente al 1819,
poiché essa intralciava
il percorso del suo trattore.

La questione ha suscitato ilarità
tra i sindaci
delle località francesi e belghe coinvolte:
infatti, le azioni dell’agricoltore
avrebbero ingrandito il Belgio
e rimpicciolito la Francia.

Il Belgio ora dovrà assicurarsi
che l’agricoltore rimedi al suo errore,
per evitare la convocazione
dell’antica commissione di frontiera franco-belga.

ESTERI
ESTERI

Marocco, parto record: nove gemelli
Nella clinica Ain Borja di Casablanca
una donna del Mali
ha partorito 9 gemelli.

La donna, di 25 anni,
è stata ricoverata
alla 25esima settimana
nella clinica di Casablanca,
dove i medici
hanno dovuto prolungare la gravidanza
fino alla 30esima settimana.

L’incredibile parto
ha richiesto la partecipazione
di 10 medici
e 25 infermieri.

Si tratta di un nuovo record,
che va a superare
il parto di 8 gemelli
di una donna californiana
nel 2009.

I neonati dovranno rimanere
nelle incubatrici
per 2 o 3 mesi,
per continuare la loro crescita.

Antonio Ragusa,
direttore del reparto di ostetricia e ginecologia
dell’ospedale Fatebenefratelli
di Roma, ha commentato:
“Mi viene difficile credere
siano frutto
di una gravidanza spontanea
e che la madre
non abbia fatto ricorso
ad alcun trattamento di fertilità.
Se così fosse
sarebbe un miracolo”.

 SALUTE
 SALUTE

 U.S. Secretary of Defense
Vaccini anche per i più piccoli: Pfizer già pronta
La campagna vaccinale
più massiccia di sempre
sta per allargarsi e coinvolgere
anche fasce di età più basse:
il farmaco realizzato da Pfizer
potrebbe arrivare a giugno,
destinato appunto alla vaccinazione
dei più giovani.

Si accelerano quindi i tempi,
per permettere sempre a più persone
di tornare a una vita normale.

L’Ema, l’agenzia europea del farmaco,
starebbe già esaminando
i dati relativi al farmaco di Pfizer e Biontech.
Molto probabilmente ne concederà l’uso
entro la fine del prossimo mese.

Anche Moderna starebbe portando avanti dei test
per produrre un vaccino
per i più piccoli.
Il vaccino Rna di Moderna, però,
è già stato approvato per gli adulti.

La vaccinazione dei ragazzi
starebbe diventando necessaria
in vista dell’inizio del prossimo anno scolastico,
ma per iniziare
bisogna prima aspettare
le autorizzazioni dell’Ema
e, in un secondo momento,
quelle nazionali.

Il vaccino Rna in una prima fase
sarà destinato ai ragazzi
che hanno dai 16 anni in su,
ma l’intento è quello
di abbassare la fascia di età.

rep.repubblica.it

rep.repubblica.it

 SPORT
 SPORT

Champions League: Chelsea in finale
Il Chelsea di Tuchel si è qualificato
per la finale di Champions League
dopo aver eliminato in semifinale
il Real Madrid.

Gli inglesi, dopo l’1-1
della partita d’andata,
hanno vinto la gara di ritorno
con il punteggio di 2-0.

I Blues sono andati in vantaggio
nel primo tempo
grazie alla rete di Werner
e hanno trovato il raddoppio
nel finale di partita con Mount.

Il Chelsea raggiunge così
la terza finale della sua storia:
curiosamente tutte le volte
con un allenatore subentrato
nel corso della stagione.

La finale verrà disputata
il 29 maggio a Istanbul
e il Chelsea affronterà
il Manchester City.

 CULTURA & SOCIETA’
 CULTURA & SOCIETA’

Il pane italiano
Come la pasta,
il pane è un elemento base
dell’alimentazione degli italiani.

Esistono molti tipi di pane:
il pane casereccio,
che si presenta in pagnotte
grosse e tondeggianti,
con una crosta spessa;
il pane all’olio;
il pane insipido, cioè senza sale;
il pane integrale o ai cereali,
fatti con la farina di determinati cereali
impastata con quella di frumento.

Il pane ha molte forme,
nate nelle diverse regioni italiane.
Per esempio,
nell’Italia settentrionale e centrale
un tipo di panino tondo
si chiama rosetta o michetta;
il pane tipico di Ferrara
è la coppia o crocetta;
il pane tipico della Toscana
è il toscano insipido;
il pane sardo è una sfoglia tonda sottile
e si chiama pane carasau.

Il pane di forma allungata si chiama,
a secondo del tipo e della regione,
sfilatino, filoncino,
frusta o filone.

Molto diffusi anche la ciabatta del Veneto,
il pane di Altamura
e il francesino
(figlio della baguette francese).

Donations help us pay our writers and editorial staff. Click here to show your support!
Donations
Click here
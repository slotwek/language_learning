Listen online as you read:

ESTERI
ESTERI

 Fabio Rodrigues Pozzebom / ABr

Siria: Assad rieletto con il 95,1% dei voti
Bashar al-Assad è stato rieletto
come presidente della Siria
con il 95,1% dei voti.

Un risultato “scontato”
secondo Stati Uniti,
Unione Europea e Gran Bretagna,
che hanno criticato aspramente
lo svolgimento e la regolarità
delle elezioni.

Gli altri candidati, infatti,
non godevano
di alcun tipo di sostegno
né di visibilità mediatica.

Abdallah Abdallah e Mahmud Marei,
hanno infatti ottenuto
rispettivamente l’1,5%
e il 3,3% dei voti.

Inoltre, secondo alcune testimonianze,
il partito Baath,
che sostiene al-Assad,
avrebbe utilizzato
pressioni e minacce
per influenzare le elezioni.

Per il presidente,
che ottiene il quarto mandato,
queste accuse sono
“prive di valore”.

al-Assad è in carica dal 2000,
da quando ha preso il posto
del padre Hafez.

 ITALIA
 ITALIA

 Angelo T. La Spina

Etna, esplosioni con forti boati
Quest’anno il vulcano italiano
più famoso del mondo
ci ha regalato spettacoli
di lava e di luce.
Abbiamo visto foto
davvero meravigliose:
del resto,
è il grande spettacolo della natura.

L’ultima attività dell’Etna però
sembra un po’ più preoccupante
delle precedenti;
nel cratere di Sud Est
sarebbe in atto un’attività esplosiva
con forti boati,
udibili addirittura dalla regione Calabria.

La nube vulcanica avrebbe raggiunto
un’altezza di 3.500 metri
sul livello del mare,
e si starebbe allontanando
verso Est.
Le informazioni
sulle ultime attività del vulcano
arrivano direttamente
dall’Istituto nazionale di geofisica e vulcanologia-
Osservatorio Etneo (Ingv-Oe)
di Catania.

L’Istituto avrebbe anche emesso
un avviso per l’aviazione
di colore rosso,
che sta a indicare
il massimo livello di allerta.

Per il momento, fortunatamente,
la fase eruttiva dell’Etna
non ha nessun impatto
con il funzionamento dell’aeroporto
della città di Catania
(aeroporto internazionale Vincenzo Bellini).

palermo.repubblica.it

palermo.repubblica.it

 ITALIA
 ITALIA

Via alle vaccinazioni tra gli italiani più giovani
E’ cominciata in Sicilia
il 26 maggio
la campagna vaccinale
dedicata ai più giovani,
che finora in Italia
non hanno avuto accesso al vaccino.

Mentre alcune regioni
hanno deciso di offrire
l’opportunità di immunizzarsi
a tutti i ragazzi dai 16 ai 18 anni,
altre hanno riservato l’accesso
esclusivamente ai maturandi.
Questi,
studenti del quinto anno
delle scuole superiori,
dovranno superare l’esame di maturità
durante il mese di giugno
per completare gli studi,
e in questo modo
potranno farlo in sicurezza.

In Lazio,
è stato scelto
di accompagnare ogni vaccino
con una copia gratis della Costituzione.

Intanto si aspetta l’approvazione
dell’Agenzia Europea dei Medicinali
del vaccino per bambini e ragazzi
dai 12 anni in su,
che potrebbe permettere ai più giovani
di tornare alla normalità
quest’estate.

genova.repubblica.it

genova.repubblica.it
ESTERI
ESTERI

Il Centro Pompidou chiude dal 2023 al 2027
Parigi è un centro artistico
tra i più famosi al mondo.
La varietà di musei e di esposizioni
che la caratterizzano,
fanno perdere il viaggiatore per giorni
tra sculture e quadri
provenienti da ogni parte del mondo.

Uno dei musei più emblematici della città
sta per subire un “restyling”.
Il Centro Pompidou,
noto museo di arte moderna
e contemporanea,
con l’architettura più originale
tra i luoghi artistici di Parigi,
verrà chiuso dal 2023
fino al 2027.
Durante questo periodo
verrà completamente ristrutturato,
non solo nell’estetica,
ma anche nelle proposte artistiche.

Purtroppo si tratta di una scelta
derivante dalle cattive condizioni dell’edificio,
che mostra ormai
gli inesorabili segni del tempo.
La fine dei lavori
è prevista per il 2026,
e la riapertura ufficiale
avverrà nel 2027
in occasione del suo cinquantesimo anniversario.

Il Centro fu progettato
da Renzo Piano e Richard Rogers
su richiesta del presidente Georges Pompidou
all’inizio degli anni ‘70,
e venne inaugurato nel 1977
come Centre National d’Art et de Culture Georges Pompidou.

viaggi.corriere.it

viaggi.corriere.it

 ITALIA
 ITALIA

Rito unico per separazioni e divorzi, la proposta di riforma del diritto civile
Il ministro della Giustizia,
Marta Cartabia,
sta preparando una riforma del diritto civile
che prevede, tra le altre cose,
un rito unico per separazioni, divorzi,
affidamento dei figli
per le coppie di fatto
e nuove norme
sulla responsabilità dei genitori.

In Italia, infatti, separazione,
divorzio e affidamento dei figli
sono ancora procedimenti distinti,
dai tempi giudiziari molto lunghi.

La riforma prevede invece
un unico procedimento
per ottenere l’autorizzazione
per tutte e tre le richieste
e soprattutto un unico giudice
che si occupi di tutto.

Tale figura giudiziaria
inviterà i coniugi
a trovare un accordo,
se necessario anche attraverso
un percorso di mediazione familiare,
ma soltanto se la crisi familiare
non sia dovuta a episodi di violenza.

La novità sta inoltre nel fatto
che il procedimento breve
è previsto anche per le coppie di fatto
e per l’affidamento dei figli
nati fuori dal matrimonio,
perché attualmente la legge
li ritiene ancora “illegittimi”
e quindi non gli riconosce gli stessi diritti
che invece hanno i figli
delle coppie unite in matrimonio.

newsicilia.it

newsicilia.it
 CULTURA & SOCIETA’
 CULTURA & SOCIETA’

 Misia22442

Morta Carla Fracci
La ballerina Carla Fracci
è morta di cancro
all’età di 84 anni.

La Fracci e il suo staff
avevano mantenuto segrete
le sue condizioni di salute
che, purtroppo,
si sono aggravate
nei giorni scorsi.

Nata a Milano nel 1936,
ha studiato alla scuola di ballo
della Scala
per poi diventarne
la prima ballerina
nel 1958.

Famosa in tutto il mondo,
tanto che il New York Times
la definirà
“una ballerina assoluta”,
la Fracci ha interpretato
i ruoli più importanti
al fianco dei migliori artisti,
non solo ballerini,
del suo campo.

Anche dopo il suo ritiro
è rimasta legata alla Scala,
dove teneva
corsi e masterclass
per formare le nuove generazioni
di ballerine.

Dopo la notizia della sua morte
sono stati moltissimi
i messaggi di addio
da parte di personaggi dello spettacolo
e politici.

 SPORT
 SPORT

Finale di Europa League: vince il Villarreal
Il Villarreal ha vinto
la finale di Europa League
battendo il Manchester United.

Gli spagnoli si sono portati in vantaggio
con Moreno
mentre gli inglesi hanno pareggiato
nella ripresa con Cavani.

La partita è rimasta 1-1
fino allo scadere dei tempi regolamentari
obbligando le due squadre
ad andare ai supplementari.

Nella mezz’ora di gioco in più
il risultato non è cambiato
e la partita è stata decisa
dai calci di rigore.

Per trovare un vincitore
è stato necessario
tirare 11 rigori a testa
dato che nessun giocatore ha sbagliato.

Gli ultimi rigori sono stati tirati
dai due portieri
e quello del Manchester
si è fatto parare il tiro
dal collega spagnolo.

Per il Villarreal si tratta
della prima vittoria in Europa League.

sport.sky.it

sport.sky.it
Donations help us pay our writers and editorial staff. Click here to show your support!
Donations
Click here
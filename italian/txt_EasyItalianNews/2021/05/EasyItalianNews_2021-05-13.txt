Listen online as you read:

ESTERI
ESTERI
Bombardamenti e razzi tra Israele e Hamas
E’ guerra tra Israele e Hamas.
Oltre mille razzi
sono stati lanciati da Gaza,
molti dei quali intercettati,
e l’esercito ha risposto
con decine e decine di attacchi
contro obiettivi di Hamas
e della Jihad islamica.

Nelle ultime ore Hamas
ha cercato di colpire anche
l’aeroporto Ben Gurion
di Tel Aviv.
Le scuole sono chiuse,
il traffico ferroviario
verso il sud di Israele
è interrotto.

Da lunedì sera tra Israele e Hamas
sono stati lanciati
dalla Striscia di Gaza
in direzione di Israele
oltre 1.050 razzi e colpi di mortaio,
200 dei quali sono caduti
all’interno dell’enclave palestinese.

Negli attacchi condotti a Gaza
dalla aviazione israeliana
negli ultimi due giorni
sono rimasti uccisi 43 palestinesi,
di cui 13 bambini,
e quasi 300 sono rimasti feriti.

In Israele le vittime
al momento sono 6,
ma suonano le sirene d’allarme,
le sinagoghe e i negozi sono in fiamme.

Il premier Netanyahu commenta:
“La pagheranno cara”,
una possibile tregua, quindi,
sembra sempre più remota.

ESTERI
ESTERI

 St. Louis Circuit Attorney’s Office

Russia, sparatoria in una scuola con morti e feriti
Un giovane di 19 anni
ha sparato contro studenti e professori
in una scuola di Kazan,
nella Russia centrale,
a circa 700 chilometri
a est di Mosca.

L’attentato ha provocato la morte
di nove persone,
due delle quali si sarebbero gettate
dal terzo piano dell’edificio
per sfuggire agli spari.

Il giovane è stato identificato
come Ilnaz Galyaviev,
ex studente dell’istituto scolastico:
aveva un’arma regolarmente registrata
a suo nome.
Poco prima del colpo,
Ilnaz aveva scritto su Telegram:
“Io odio tutti e sono dio”.

Dopo l’arresto, l’attentatore
è stato interrogato dagli investigatori,
e ha confessato che “un mostro
ha preso corpo in lui”.

Le autorità hanno dichiarato il 12 maggio
giornata di lutto.
Il presidente russo Vladimir Putin
ha espresso “profonde condoglianze” per le vittime
e ha chiesto di rivedere le norme
sulle armi concesse ai civili.
Anche il Patriarca Kirill
si è espresso contro l’uso delle armi
da parte dei civili,
in una lettera indirizzata al presidente
della Repubblica del Tatarstan,
dove si trova Kazan.

Le sparatorie nelle scuole
sono rare in Russia.
Uno dei pochi episodi risale al 2018
quando uno studente 18enne,
in Crimea,
uccise 19 persone,
prima di togliersi la vita.

 ITALIA
 ITALIA

 Senat RP/Polish Senate

Offese social a Mattarella, perquisizioni in tutta Italia
I carabinieri stanno effettuando
numerose perquisizioni,
in diverse città,
nei confronti di 11 indagati
che hanno offeso
il presidente della repubblica Mattarella.

Le offese fanno riferimento
al periodo tra Aprile 2020
e Febbraio 2021,
e riguardano soprattutto le scelte
relative al contenimento
del Covid-19,
e hanno chiari intenti
di istigazione a delinquere.

Dalle indagini è risultato
che alcuni di loro sono legati
ad ambienti di estrema destra.

Tra gli indagati
ci sono anche
un professore universitario
e due giornalisti di testate online.

 SALUTE
 SALUTE

Vaccini e brevetti, la svolta è vicina
La netta posizione
del nuovo presidente degli Stati Uniti
riguardo la sospensione
dei brevetti per i vaccini,
sta provocando
una serie di reazioni a catena
senza pari.

Questa decisione
ha generato una duplice reazione:
da una parte Oms (Organizzazione Mondiale Sanità)
e i governanti dei Paesi occidentali
(la maggioranza),
sono assolutamente favorevoli
alla proposta di Biden;
dall’altra, ci sono le aziende farmaceutiche
produttrici del vaccino
contro il Covid-19,
proprietarie dei brevetti.

In effetti, liberare il vaccino
dalla proprietà intellettuale,
darebbe la possibilità
a molte altre aziende farmaceutiche
di produrre e commercializzare dei vaccini
che sono stati già approvati,
in modo da rendere tutto
più fluido e veloce.

Se pensiamo poi
che la decisione di Biden
è arrivata proprio
mentre in India esplodeva
un’altra ondata feroce del virus,
la “liberalizzazione” dei vaccini
sembrerebbe una soluzione
logica e democratica.

La presidente della Commissione Europea,
Ursula von der Leyen
ha annunciato di essere pronta
a qualsiasi proposta
che garantisca di uscire
da questa crisi sanitaria (e non solo)
in modo efficace.

ESTERI
ESTERI

Spagna, la settimana lavorativa diventa di quattro giorni
Il Governo spagnolo sta mettendo
al centro della sua agenda politica
la salute della popolazione,
con la proposta di ridurre
la settimana lavorativa a 32 ore.

Da dicembre 2020,
in Spagna si sta discutendo
sulla riduzione della settimana lavorativa
a 4 giorni
con pari stipendio,
e a breve potrebbe concretizzarsi.

Sono stati fatti già passi in avanti,
con riforme lavorative
come quella riguardante
il congedo di paternità.

L’intenzione questa volta
è di razionalizzare gli orari di lavoro,
che data anche la situazione attuale
della pandemia,
aiuterebbe le aziende
nella gestione dello smart working.

Il governo spagnolo
sta valutando al momento
un piano di sperimentazione triennale
che riguarderà un numero ridotto di imprese,
disposte a provare
questo nuovo modello.
Dopo i tre anni l’impresa
valuterà l’effettivo aumento della produttività
in base al proprio bilancio.

Con la riduzione della settimana a 32 ore
i benefici sarebbero:
riduzione dell’inquinamento,
riqualificazione della forza lavoro,
migliore qualità della vita.
I benefici riguarderebbero anche
le casse dello stato
perché, lavorando meno ore
si avrà più tempo per i consumi,
con l’aumento del Pil (Prodotto interno lordo)
e del fatturato degli imprenditori.

AMBIENTE
AMBIENTE

 philiTizzani

Assegnate le bandiere blu
Sono state assegnate
le bandiere blu 2021
alle migliori spiagge d’Italia.

Sono 416 le spiagge italiane
e 81 i porti turistici
ad aver ricevuto il riconoscimento
che tiene conto
della qualità dell’acqua
ma anche della raccolta differenziata,
della presenza di piste ciclabili
e di vari altri fattori.

Importante anche la presenza
di strutture alberghiere
e l’attenzione all’ambiente.

Sono 15 le nuove località
ad aver ottenuto la bandiera blu.
La Liguria è la regione
con più riconoscimenti:
ben 32,
con la Campania al secondo posto
e la Toscana al terzo posto.

Nel totale ci sono anche
16 località di lago
che hanno ottenuto
un riconoscimento.

 CULTURA & SOCIETA’
 CULTURA & SOCIETA’

Scoperte in Egitto 250 nuove tombe
In Egitto centrale
sono state scoperte
circa 250 tombe rupestri
risalenti a 4.200 anni fa.

Lo ha annunciato
il ministero delle antichità egiziano
sulla sua pagina Facebook.

All’interno delle tombe
sono stati ritrovati
oggetti dell’epoca
come vasi, specchi,
resti di ceramiche
e ossa umane e animali.

In una, in particolare,
sono state rinvenute
scritte geroglifiche
e scene dipinte
della vita del defunto.

L’Egitto sta condividendo
le nuove scoperte
con l’intenzione
di rilanciare il turismo,
che rappresenta
il 15% del PIL (prodotto interno lordo) nazionale.

Donations help us pay our writers and editorial staff. Click here to show your support!
Donations
Click here
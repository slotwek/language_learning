Listen online as you read:

ESTERI
ESTERI

 Nir Hirshman Communication

Gerusalemme, ancora scontri
Continuano gli scontri
tra manifestanti palestinesi
e polizia israeliana.

Nella città vecchia
di Gerusalemme,
la folla di manifestanti
ha bersagliato la polizia
lanciando pietre
e altri oggetti.

Gli agenti hanno risposto
con le granate stordenti
e caricando la folla,
che è stata dispersa
con i cannoni ad acqua.

Anche il vicino quartiere arabo
è stato teatro di scontri;
La polizia ha infatti tentato
di sfrattare
decine di palestinesi
dalle loro case.

I feriti,
tra civili e forze dell’ordine,
sono almeno 100.

Re Abdallah di Giordania
ha dichiarato:
“Devono cessare immediatamente
le pericolose provocazioni
contro gli abitanti
di Gerusalemme”.

video.corriere.it

video.corriere.it

ESTERI
ESTERI

New York offre il vaccino Johnson&Johnson ai turisti
La voglia di tornare alla normalità
ormai è indiscutibile:
tutti vorremmo prendere di nuovo
un aereo per visitare posti lontani
che finora abbiamo solo visto
attraverso uno schermo o in foto.

Con l’avvicinarsi della bella stagione,
il desiderio di andare da qualche parte
si fa sempre più forte.
D’altro canto,
anche le città turistiche
non vedono l’ora
di poter accogliere i turisti.
E lo stanno facendo
cercando di garantire
la massima sicurezza.

Nella città di New York
si parla di una nuova proposta:
offrire ai propri turisti
il vaccino monodose Johnson&Johnson.

La città che vanta fino ad oggi
la somministrazione di ben 6 milioni
di dosi di vaccini,
è pronta anche a somministrarli
ai turisti.

Lo ha annunciato
il sindaco della Grande Mela,
Bill de Blasio.
Per farlo servirà
l’autorizzazione dello Stato.
I siti per la vaccinazione
verranno installati
nei punti più frequentati dai turisti,
per esempio Times Square
e il ponte di Brooklyn.

 ITALIA
 ITALIA

Riammesse le visite nelle RSA
Il ministro della salute Speranza
ha firmato un’ordinanza
che consentirà alle persone
di tornare a visitare gli anziani
residenti nelle RSA
(Residenze Sanitarie Assistenziali) .

“È ancora necessario
mantenere la massima attenzione
e rispettare le regole
e i protocolli previsti,
ma condividiamo la gioia
di chi potrà finalmente
rivedere i propri cari
dopo la distanza indispensabile
per proteggerli”,
queste le parole del ministro.

Le persone che saranno in possesso
di un green pass
potranno quindi visitare i loro cari:
ovvero persone che siano state vaccinate,
oppure abbiano fatto un tampone negativo
nelle 48 precedenti la visita,
oppure abbiamo gli anticorpi della malattia.

L’ordinanza prevede inoltre
che i direttori sanitari delle strutture
abbiano la facoltà di inserire
norme più restrittive
se la situazione dovesse richiederlo.
L’ordinanza sarà in vigore
fino al 30 luglio.

ESTERI
ESTERI

UE propone riduzione alcol, infuriati i viticoltori
Una nuova proposta
avanzata dalla Commissione Europea
ha suscitato l’ira
dei viticoltori europei.
Questo è stato il caso
soprattutto in Italia,
dove la proposta di ridurre
la gradazione alcolica di alcuni vini
è stata accolta
come un assalto
alla tradizione dell’intero paese.

La proposta, infatti,
porrebbe un limite
sul tasso alcolico permesso,
e potrebbe introdurre etichette alimentari
per indicare i rischi dell’alcol
per la salute.

Nonostante la riduzione del consumo di alcol
sia fondamentale
per migliorare la salute degli europei,
come previsto dalla proposta,
l’Italia dipende fortemente
dall’export di vini e bevande alcoliche,
un settore che vale circa
11 miliardi di euro.

Tuttavia,
è importante notare
che nulla è ancora stato deciso,
e che una futura direttiva
sarà implementata personalmente
da ogni località europea,
senza alcun obbligo.

ESTERI
ESTERI

 Dobre Cezar

Comincia campagna vaccini nel castello di Dracula
Così la cultura promuove la salute:
le autorità rumene
hanno deciso di seguire
un trend ormai mondiale
nel dare il via a una campagna vaccini
per la prevenzione del virus Covid-19
svolta all’interno di attrazioni turistiche.

In questo caso,
si tratta del castello di Bran,
un edificio risalente al 1300
collocato nella Romania centrale.
Esso è noto per aver ispirato
la leggenda di Dracula
e la celebre narrazione gotica
di Bram Stoker,
la quale sarebbe per lo più ambientata
entro le mura del castello.

Il centro vaccinazioni
all’interno del castello
opererà nei fine settimana,
e non è necessario
prenotare appuntamenti.
In seguito al vaccino,
ogni partecipante riceverà un certificato
e l’opportunità di visitare gratuitamente
una mostra
sugli strumenti di tortura medievali.

 CULTURA & SOCIETA’
 CULTURA & SOCIETA’

 Nilfanion

Scoperti al Circeo resti di uomini di Neanderthal
Sono stati ritrovati,
tra Frosinone e Latina,
i resti di 9 ominidi di Neanderthal,
insieme a un ampio numero
di fossili animali e vegetali.

La scoperta è importantissima
e ci offre importanti informazioni
sulla storia dell’uomo.

I resti sono databili
tra 125mila e 50mila anni fa
e Mario Rodolfo,
docente di archeologia preistorica,
afferma che lo studio
dei fossili animali e dei pollini
farà luce sui cambiamenti climatici
avvenuti in quel periodo.

La grotta Guattari,
in cui sono stati ritrovati i resti,
fu scoperta casualmente nel 1939
e “sigillata” da un crollo
60 anni fa.
Questo ha permesso
la perfetta conservazione
dei resti ritrovati.

 SPORT
 SPORT

 David.78

Giro d’Italia 2021
È partito l’8 maggio da Torino
il 104esimo Giro d’Italia.
Si concluderà
domenica 30 maggio
a Milano.

In totale 3.479,9 km di percorso
e 47.000 metri di dislivello
per le 23 squadre in gara,
per un totale di 184 ciclisti
e 21 tappe.

Al termine della tappa torinese
Filippo Ganna si è aggiudicato
la prima maglia rosa del Giro,
dopo averla vinta un anno fa in Sicilia.
Ma il grande favorito del Giro
è Egan Bernal,
della Ineos-Grenadiers.

La squadra britannica
nel 2020 ha vinto con il londinese
Tao Geoghegan Hart.
Bernal invece vinse
il Tour de France 2019,
ma è al debutto nella corsa rosa.

La tradizionale maglia rosa
ha compiuto quest’anno 90 anni.
Fu ideata nel 1931
dal giornalista Armando Cougnet
de “La Gazzetta dello Sport”,
il quotidiano sportivo
che lanciò il Giro d’Italia
nel lontano 1909.

Il colore rosa serve a rendere
più facilmente visibile
il corridore al comando della classifica,
così che gli spettatori
lo riconoscano tra tutti gli altri.

Ancora oggi il Giro d’Italia
è la gara ciclistica
più importante al mondo.

Donations help us pay our writers and editorial staff. Click here to show your support!
Donations
Click here
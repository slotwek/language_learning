ITALIA
 ITALIA
Bari: Aggressione al corteo antifascista
Venerdì a Bari
c’è stato un corteo
antifascista, “Mai con Salvini”.

Dopo il corteo,
un gruppo di 5 persone
che stava tornando a casa
è stato aggredito da
alcuni militanti
di Casapound.

Tra gli aggrediti
anche l’europarlamentare
Eleonora Forenza. Il gruppo
ha dichiarato di “aver subito
un attacco squadrista, finendo
con la testa spaccata.”

I membri di Casapound
fermati dalla polizia
invece dichiarano di
essere stati provocati
e di avere solo reagito.

bari.repubblica.it

bari.repubblica.it
ESTERI
ESTERI

Corte Suprema: nuove accuse di molestie per il giudice Kavanaugh
Le nuove accuse
per Brett Kavanaugh
arrivano dagli anni
che ha passato a Yale.

Il giudice
che Donald Trump
ha scelto
per la Corte Suprema,
è stato accusato
di molestie
da una sua ex compagna
di università.

Il racconto
potrebbe essere vero,
visti tutti i dettagli
che Deborah Ramirez
ha raccontato
a chi sta indagando.

Il giudice
continua a
professarsi innocente
e non vede l’ora
di potersi difendere
in tribunale
per riabilitare
il suo nome.

Le accuse
vengono portate avanti
dal partito democratico,
ma per la Casa Bianca
sono solo calunnie
inventate per screditare
il giudice nominato da Trump.

Visto quanti anni
sono passati,
molti si chiedono
come mai le due donne
non lo abbiamo denunciato
all’epoca dei fatti.

 ITALIA
 ITALIA
Due italiani tra gli undici migliori ricercatori
‘Nature’, la prestigiosa
rivista scientifica britannica,
ha selezionato 11 ricercatori
tra ben 500 candidati
che «stanno lasciando il segno»
per l’efficacia
delle loro ricerche
nel tentativo di migliorare
le condizioni dell’ambiente
e la salute delle persone
a livello mondiale.

Silvia Marchesan,
sesta classificata,
è del Dipartimento di Chimica organica
all’Università di Trieste.
La sua ricerca ha scoperto
una sostanza (idrogel)
utile per riparare
i tessuti del corpo.

Giorgio Vacchiano,
undicesimo classificato,
è ricercatore al
Dipartimento di Scienze agrarie e ambientali
dell’Università Statale di Milano.

A lui va il merito
di aver scoperto
un sistema matematico
per la gestione forestale.
La sua ricerca offre
un importante contributo
per gestire e ridurre
gli effetti
dei cambiamenti climatici.

milano.repubblica.it

milano.repubblica.it
ESTERI
ESTERI

 Chris66ftw
Nicaragua: corteo finisce nel sangue
E’ finita nel sangue
la marcia di protesta
“Siamo la voce
di prigionieri politici”
svoltasi ieri a Managua
nel quartiere di Larreynaga.

La polizia ha attaccato
i dimostranti
con proiettili di gomma
e lacrimogeni.

Il quotidiano
El Nuevo Diario
riferisce che molti manifestanti
affermano di essere
stati attaccati
anche da proiettili veri
sia dalla polizia
che da affiliati pro governativi.

La gente si è rifugiata
in chiesa
ma purtroppo Matt Andrés Romero
di 16 anni,
non ha fatto in tempo,
ed è stato colpito
durante la sparatoria
tra la polizia e i dimostranti.

I fatti avvenuti
hanno destato
molta preoccupazione e sconcerto
all’Alto Commissariato
delle Nazioni Unite per i Diritti Umani,
soprattutto per l’utilizzo
di armi da fuoco
per fermare una manifestazione.

 SPORT
 SPORT

 Shaka
Mondiali di pallavolo: Italia battuta dalla Russia
È ufficiale:
la nazionale italiana maschile di pallavolo
si è qualificata
alla Final Six di Torino.

Pur avendo subito,
sabato 22 settembre,
la prima sconfitta
del torneo,
gli azzurri rimangono
primi del girone
e vanno dritti in Final Six.

La lunga partita
di sabato sera
contro i campioni d’Europa,
la Russia,
si è conclusa
con la sconfitta
della squadra italiana
per 3 – 2.

Tuttavia, la nazionale azzurra
era già certa
del proprio posto
nella Final Six
grazie alla vittoria
degli Stati Uniti sulla Bulgaria.

AMBIENTE
AMBIENTE

 Virginia State Parks
Ragnatela di 300m in Grecia
Lungo la costa
di Aitoliko, in Grecia,
i ragni della specie Tetragnatha
hanno tessuto una ragnatela
di 300m.

La ragnatela ha avvolto
la vegetazione del luogo.
Gli studiosi però
assicurano che si tratta
di un fenomeno tipico
di questa stagione.

La biologa Maria Chatzaki
ha dichiarato che
“i ragni non sono pericolosi
per l’uomo e
non causano alcun danno”.

Il caldo ha aumentato
il numero delle zanzare
di cui si nutrono
questi ragni.
Da qui
la loro proliferazione.

theworldnews.net

theworldnews.net

 SPORT
 SPORT

 Tatiana
Tennis: Osaka KO, Vince Pliskova
Giocata a Tokyo
la finale
del Pan Pacific Open.
Naomi Osaka
perde in casa
contro Karolina Pliskova.

La ceca Pliskova
porta a casa
un premio
di 799.000 dollari.
Vince con
il punteggio di 6-4 6-4.

In semifinale
Naomi Osaka
aveva eliminato
l’italiana
Camila Giorgi.

L’8 settembre scorso
la giapponese
aveva vinto l’Us Open
contro Serena Williams,
in una finale
con molte polemiche.

La Pliskova elogia Naomi:
“Ha giocato così bene
tutto il torneo,
il suo futuro è brillante,
è una buona giocatrice.”

sport.periodicodaily.com

sport.periodicodaily.com

ESTERI
ESTERI
Attentato durante parata militare in Iran
Durante una parata militare
che si stava svolgendo
nella città di Ahvaz in Iran,
alcuni uomini armati
hanno aperto il fuoco.

La parata era stata organizzata
in occasione della giornata nazionale
delle Forze Armate.

Tra le numerose vittime,
oltre a militari
e alcuni attentatori,
anche molti civili,
tra cui donne e bambini.

L’attacco è stato rivendicato
sia da un gruppo
di separatisti arabi
che combatte per
i diritti delle minoranze,
sia dai miliziani dell’Isis.

Il ministro degli esteri iraniano
ha dichiarato che
l’Iran risponderà
in maniera rapida e decisiva
all’attacco,
in difesa del proprio popolo.

 SALUTE
 SALUTE
Riuscito il primo trapianto di faccia in Italia
Il primo trapianto di faccia
effettuato in Italia
è stato eseguito
con successo
all’ospedale
Sant’Andrea di Roma.

L’intervento,
eseguito su una donna
di 49 anni affetta
da una grave
malattia genetica,
è stato possibile
grazie alla donazione
degli organi
di una ragazza di 21 anni,
vittima di un incidente stradale.

Dopo 27 ore, l’operazione
è stata dichiarata
tecnicamente riuscita,
mentre la paziente
si trova in terapia intensiva,
con prognosi riservata.

Per conoscere
l’esito dell’intervento
sarà necessario
attendere lo scioglimento
della prognosi.

In tutto il mondo
al momento
sono stati effettuati
circa 50 interventi
di trapianto della faccia.

www.repubblica.it
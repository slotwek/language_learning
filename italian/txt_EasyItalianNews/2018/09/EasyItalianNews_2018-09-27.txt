ITALIA
 ITALIA

 Luca Aless
Rapina a Lanciano, 3 arrestati
Mercoledì notte
sono state arrestate
3 delle 4 persone
responsabili di rapina
e aggressione
in una villa
di Lanciano.

I 4 erano pronti
a scappare
usando l’auto
nella sera della rapina.

Avevano con sé
i giubbini indossati
durante il furto.

I 3 fermati
sono romeni,
si cerca il 4° uomo,
anch’egli romeno.

Si ipotizza che
il capo della banda
sia italiano.
È ricercato anche lui.

Le indagini proseguono
per capire
se ci siano
altre persone coinvolte.

ESTERI
ESTERI

USA: bloccata la caccia al grizzly
Nel giugno scorso
l’amministrazione Trump
aveva eliminato
l’orso bruno americano
dalle specie protette.

Era considerato
specie protetta dal 1991.

Wyoming e Idaho
stavano per permettere
l’uccisione di 23 orsi.

Il 24 settembre,
il giudice federale
Dana Christensen
ha bloccato
la caccia al grizzly
prevista sulle
Montagne Rocciose.

É la terza volta
che il giudice
dispone il rinvio.

Il giudice spiega
che la decisione
non riguarda
l’etica della caccia,
ma è dovuta
alla necessità
di proteggere
la specie animale.

In passato
gli orsi
nella regione
erano 50.000.

 ITALIA
 ITALIA
Il consiglio dei ministri approva il decreto sicurezza
E’ stato approvato
all’unanimità
il decreto sulla sicurezza
voluto da Matteo Salvini.
E’ una riforma storica,
perché tocca
molti temi attuali,
soprattutto quelli
su migranti e Rom.

Un primo punto
riguarda il sistema SPRAR,
la rete di accoglienza
di migranti e rifugiati
che l’Europa ritiene
un modello positivo.

“Ora riguarderà solo
chi chiede protezione internazionale
e i minorenni”
dice Salvini.

La protezione umanitaria,
prevista dall’Italia
ma non dall’Europa,
sarà invece
del tutto abolita.

Altre misure
riguardano la cittadinanza:
potrà essere tolta
a chi l’ha ottenuta
nel caso di
gravi condanne penali.

 ITALIA
 ITALIA

 paz.ca
Berlusconi si candida alle Europee
L’Ex premier Berlusconi
scende in campo
e dichiara
che si candiderà
alle elezioni europee
“Per salvare il Paese
che ama”.

La notizia sorprende
perché lo stesso giorno
i 3 partiti di centro-destra
si erano incontrati
a Palazzo Grazioli
e avevano detto
di essere molto uniti.

Berlusconi ora critica
l’alleanza tra Lega e M5S
i quali secondo lui
sono “nemici della libertà”.

Anche Salvini
è fonte di preoccupazioni:
“Poco gradevole”
ha commentato Berlusconi,
ricordando poi
che il programma leghista
è stato scritto
per la maggior parte
da politici di Forza Italia.

Queste critiche
si spiegano
perché alcuni elettori
di Berlusconi
non vogliono più
appoggiare la Lega
dopo quanto accaduto
con i migranti
della nave Diciotti.

ESTERI
ESTERI

 Allen McGregor
Chicago: 27enne cinese arrestato per spionaggio
A Chicago
è stato trovato
un 27enne
di origini cinesi
che reclutava
vari profili professionali
per conto dei
servizi segreti
di Pechino.

Ji Chaoqun avrebbe cercato
ingegneri, personale da inserire
nella Difesa
e scienziati.

Inoltre,
era alla ricerca
di altri nuovi agenti
da inserire
nell’intelligence cinese.

Le accuse
arrivano direttamente
dalla Procura federale
degli Stati Uniti
che accusa il giovane
di essere una spia
di un governo straniero
non autorizzato
sul territorio americano.

 ITALIA
 ITALIA
Aquarius 2: Francia, Spagna, Portogallo e Germania si spartiranno i migranti
La storia si ripete.
la nave Aquarius 2
gestita dalle O.N.G. Sos Méditerranée
e Medici senza frontiere
trasporta 58 migranti dalla Libia,
di cui 17 donne e 18 minorenni.

Come quest’estate
ha subìto dall’Italia il divieto
di attraccare.

È l’effetto del decreto
“Porti chiusi” del
Ministro degli Esteri leghista
Matteo Salvini.

Secondo il ministro italiano
il lavoro delle ong
va ostacolato
perché sono complici
degli scafisti
e favoriscono
il traffico illecito
di vite umane.

La nave ha quindi
puntato la rotta
verso il porto di Marsiglia.

La Francia, dapprima contraria,
ha trovato un accordo
con Spagna, Portogallo e Germania
per spartirsi l’accoglienza
dei migranti.

Tra Macron e Salvini c’è polemica.
I due leader
si accusano reciprocamente
di impedire una soluzione
al problema dei migranti in mare
che sia concordata
dall’intera Unione Europea.

ESTERI
ESTERI

 Taichi
Elezioni Maldive: risultato storico, vince l’opposizione
Con il 58% dei voti
Ibrahim Mohamed Solih
ha vinto le elezioni
nelle Maldive
battendo il suo avversario,
il presidente uscente,
Abdulla Yameen.

Yameen era salito al governo
nel 2012
con un colpo di stato
che destituì Mohamed Nasheed,
eletto a sua volta
nel 2008
con le prime elezioni libere
dopo la dittatura
di Maumoon Abdul Gayoom.

Yameen, fratellastro di Gayoom,
è stato accusato
di condizionare
i risultati elettorali
boicottando la campagna elettorale
del suo avversario Solih.

Anche durante le votazioni,
avvenute domenica 23 settembre,
si sono verificati
tentativi
da parte delle forze dell’ordine
di impedire all’opposizione
di raccogliere i voti.

Ciò non ha impedito
al partito di opposizione
di Solih
di ottenere una vittoria indiscussa
con il 16% di voti in più
rispetto a Yameen.

 ITALIA
 ITALIA
Incendio nel Pisano: un centinaio di persone già evacuate
Non si è ancora spento
il grande incendio,
sviluppatosi sul Monte Serra,
nel Pisano.

Al momento sono più di cento
le persone che hanno dovuto
lasciare la propria casa
minacciata dalle fiamme.

Il comune di Calci,
la città più colpita,
ha messo a disposizione
punti di ritrovo
per i cittadini
costretti a evacuare.

Il forte vento
sta facendo espandere
l’incendio
e anche in altre città limitrofe
la popolazione dovrà
lasciare le proprie case.

Sul posto
sono intervenute
squadre di
vigili del fuoco
provenienti da
molte zone della Toscana.

Non si esclude
la pista dolosa
poiché nelle ultime settimane,
sempre in queste zone,
era già stato spento
un altro rogo.

 SALUTE
 SALUTE
Migliorano le condizioni di salute degli italiani, ma è allarme giovani e adolescenti
Secondo l’Oms,
Organizzazione Mondiale della Sanità,
le attuali condizioni di salute
degli italiani adulti
sono molto buone,
e l’Italia è
uno dei Paesi europei
in cui la popolazione
vive più a lungo.

Sono invece preoccupanti
le condizioni di salute
dei più giovani.

Una delle cause principali
è la sigaretta:
gli adolescenti italiani, infatti,
fumano troppo.

Preoccupano anche
i dati che riguardano
l’obesità:
il 26% dei quindicenni maschi
è sovrappeso o obeso.

lascansione.net

lascansione.net

 CULTURA
 CULTURA
Ritrovata a Londra una lettera di Galileo creduta perduta
Il ricercato Salvatore Ricciardo
ad agosto
ha scoperto
presso la biblioteca
della Royal Society
una lettera di Galileo Galilei
che gli studiosi
credevano perduta.

Si tratta
della lettera originale
in cui Galileo
afferma che
è la Terra a girare
attorno al Sole.

Il documento
si trovava
nella biblioteca
da 250 anni
ma aveva
una datazione errata.

È un documento importante
anche perché
mostra come Galilei
agli inizi, nel 1613,
avesse cercato
di spiegarsi
e placare i toni.

www.rainews.it
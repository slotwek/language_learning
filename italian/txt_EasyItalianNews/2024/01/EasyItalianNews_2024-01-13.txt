ESTERI
ESTERI

 Selbymay

Gabriel Attal è il nuovo premier francese
Gabriel Attal, a soli 34 anni,
è il nuovo primo ministro della Francia,
e risulta essere il più giovane
a ricoprire questo incarico
dall’inizio della Quinta Repubblica.
Il presidente Macron lo ha scelto
in seguito alle dimissioni
di Elisabeth Borne.

Macron ha così iniziato
un rimpasto di governo
che tende a rafforzare la sua maggioranza,
in previsione delle prossime elezioni europee
di giugno 2024,
e Attal è considerato
uno dei suoi fedelissimi.

Attal negli ultimi cinque mesi ha ricoperto
il ruolo di ministro dell’Educazione:
la sua decisione delle scorse settimane
di vietare nelle scuole l’abaya,
abito islamico tradizionale,
lo ha fatto diventare uno dei ministri
più noti e apprezzati
dalla popolazione francese.

Nel 2018 Attal attaccò
le politiche migratorie del governo italiano,
definendo vomitevole
la politica di Salvini sui migranti,
allora ministro dell’Interno.
Questa dichiarazione all’epoca
generò un incidente diplomatico
con il governo italiano.

Attal adesso avrà la responsabilità
di formare un nuovo governo,
sfidando un altro partito
primo nei sondaggi di voto:
Rassemblement National,
il partito di Marine Le Pen.

 ITALIA
 ITALIA

Trento, auto investe una donna con due bambini
Una donna è stata investita
da un’automobile che ha sbandato
ed è finita sul marciapiede.
Con lei sono stati feriti
il figlio di 8 anni
e un piccolo di 4 mesi,
figlio di un’altra mamma
che era in zona,
ma che è rimasta illesa.

Le due mamme camminavano
lungo il marciapiede
quando un’auto ha iniziato
una svolta a sinistra
e, per cause da accertare,
ha invaso il marciapiede.

I passanti hanno chiamato i soccorsi.
Sono poi intervenute le forze dell’ordine
per bloccare il traffico,
e i vigili del fuoco per rimuovere l’auto,
che dopo l’impatto
è finita contro un cancello.

Le ambulanze hanno trasportato d’urgenza
una delle due mamme, di 31 anni,
con il figlio di 8;
quest’ultimo è il più grave,
ed è stato ricoverato in terapia intensiva.
Anche il piccolo di 4 mesi
è stato portato al pronto soccorso,
ma le sue condizioni sono meno gravi.

corrieredeltrentino.corriere.it

corrieredeltrentino.corriere.it

 ITALIA
 ITALIA

Genova, pallanuotisti indagati per stupro di gruppo e revenge porn
Due universitari genovesi,
pallanuotisti semiprofessionisti,
poco più che ventenni,
sono indagati dalla Procura di Genova
con l’accusa di stupro di gruppo
e revenge porn.

Secondo il quotidiano “Il Secolo XIX”,
nell’aprile del 2022,
una giovane ventenne e i due indagati
si incontrano a una festa in discoteca.
Dopo qualche effusione,
i due studenti fanno bere la giovane
più del dovuto.
La ventenne viene quindi invitata
a casa di uno dei due ragazzi,
dove i due giovani cominciano
ad abusare di lei
approfittando “delle sue condizioni
di inferiorità fisica e psichica”.

I due studenti sono inoltre accusati
di revenge porn,
per essersi scambiati
i filmati delle violenze
inflitte alla ragazza,
e di altri rapporti sessuali
avuti con loro coetanee.

AMBIENTE
AMBIENTE

Nel 2023 nuovo record per la temperatura dell’oceano
Nel 2023,
le temperature dell’oceano
hanno raggiunto un nuovo record
nel riscaldamento delle acque.
La temperatura è aumentata
tra gli 8 e i 15 ZettaJoule
rispetto al 2022
nello strato compreso
tra 0 e 2000 metri di profondità.
Il Mediterraneo ha raggiunto
il valore termico più elevato
dall’inizio delle rilevazioni moderne.

Il riscaldamento delle acque oceaniche
può avere effetti negativi
sull’ecosistema marino:
le specie marine dipendono
dalle temperature dell’acqua
per la loro sopravvivenza,
e il cambiamento climatico
può alterare gli equilibri ecologici.

L’aumento della temperatura dell’oceano
può modificare infatti la distribuzione
delle specie marine,
causare lo sbiancamento dei coralli
e influire sulla disponibilità di cibo
per gli organismi marini.

Inoltre, può influenzare
i modelli climatici,
portando a eventi meteorologici estremi,
come uragani più intensi
e piogge torrenziali.

 CULTURA & SOCIETA’
 CULTURA & SOCIETA’

Maledizione di Pompei: turista si ammala
E’ la maledizione di Pompei
quella che porta “sfortuna”
a chiunque sottragga reperti
dagli scavi della città antica.

Una giovane turista,
tra tanti altri,
ha restituito delle rocce prese
durante un viaggio alla città.

Scrive nella nota:
“Non sapevo della maledizione.
Non sapevo che non avrei dovuto
prendere delle pietre.
Nel giro di un anno
mi sono accorta del cancro al seno.
Sono giovane e in salute,
e i medici dicono
che si è solo trattato di ‘sfortuna’.
Per favore accettate
le mie scuse e questi pezzi”.

Messaggi come quello della giovane turista
arrivano frequentemente
alla direzione del Parco.
Ne sa qualcosa Sophie Hay,
archeologa che lavora da anni a Pompei,
e che spesso li pubblica
sui suoi profili social.

 CULTURA & SOCIETA’
 CULTURA & SOCIETA’

Lingue e Dialetti Italiani
Nel vasto panorama linguistico italiano,
si possono distinguere
diverse lingue e dialetti
che riflettono la ricchezza
e la diversità culturale
del paese.

Questi idiomi sono il risultato
di una storia millenaria
e di influenze linguistiche
provenienti da varie fonti.

La lingua italiana ha radici antiche
che risalgono all’epoca
dell’Impero Romano.
Verso la fine del II millennio a.C.,
una delle popolazioni indoeuropee,
che parlava il dialetto
destinato a diventare la lingua latina,
si è insediata nella penisola italiana.

Nel corso dei secoli,
il latino si è sviluppato
e trasformato
in diverse varianti regionali,
dando origine ai dialetti italiani.

L’italiano moderno
ha iniziato a prendere forma
grazie all’influenza
dei grandi scrittori e poeti
come Dante Alighieri, Francesco Petrarca
e Giovanni Boccaccio.

La lingua italiana standard
si è basata principalmente
sul dialetto toscano,
che era considerato
il più elegante e raffinato.

Tuttavia ci sono numerosi dialetti regionali
che vengono utilizzati ancora oggi.
Nel Nord Italia si parlano dialetti
come il veneto, il piemontese,
il lombardo e il friulano.

Nel Centro Italia,
oltre al dialetto toscano,
sono inclusi l’umbro,
il romano e il marchigiano.

Nel sud dell’Italia si trovano dialetti
come il napoletano, il siciliano,
il calabrese e il pugliese.
Questi dialetti sono caratterizzati
da una forte influenza
delle lingue romanze meridionali
e delle lingue greche antiche.
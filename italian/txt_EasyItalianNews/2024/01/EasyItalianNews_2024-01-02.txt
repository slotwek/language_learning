ESTERI
ESTERI

 Linh Vien Thai

Terremoto al largo del Giappone
Lunedì 1° gennaio
è stata avvertita in Giappone
una serie di violente scosse di terremoto,
la più forte delle quali
ha raggiunto una magnitudo di 7.5.

Al momento si ha notizia
di almeno 6 vittime,
dopo un crollo nella città di Wajima,
nella prefettura di Ishikawa.
Almeno 33mila abitazioni
sono rimaste senza energia elettrica.

E’ stato rilasciato un allarme tsunami
per le regioni costiere
delle prefetture di Ishikawa,
Niigata e Toyama.
E’ stata ordinata l’evacuazione
di oltre 51mila persone.

“Siamo consapevoli che le vostre case
e i vostri beni vi sono cari,
ma le vostre vite sono più importanti
di qualsiasi altra cosa.
Correte nelle zone più alte possibili”.
Questo l’annuncio
dell’emittente nazionale Nhk
poco dopo le 16 ora locale.

Pur essendoci problemi
per i servizi di internet e telefonia,
che si sono interrotti dopo la scossa,
il primo ministro giapponese Hayashi Yoshimasa
riporta che non si rilevano
danni o irregolarità
nelle centrali nucleari del paese.

ESTERI
ESTERI

 Alexei Nikolsky, Kremlin.ru

Kim: “La guerra con Seul può scoppiare in qualsiasi momento”
Il leader nordcoreano Kim Jong-un
ha recentemente espresso nuove minacce
nei confronti della Corea del Sud.
Secondo le sue dichiarazioni,
la guerra con Seul
potrebbe scoppiare
in qualsiasi momento.

Queste parole hanno sollevato
preoccupazioni e tensioni
nella regione,
richiamando l’attenzione
della comunità internazionale.

Kim Jong-un ha parlato apertamente
di un possibile attacco nucleare
contro Seul
e ha ordinato di potenziare
l’arsenale militare del suo paese.

La situazione nella penisola nordcoreana
è estremamente delicata;
le tensioni tra la Corea del Nord
e la Corea del Sud
sono sempre state alte,
ma le recenti minacce di Kim Jong-un
hanno aumentato ulteriormente la preoccupazione
per un possibile conflitto armato.

La comunità internazionale
sta monitorando da vicino
gli sviluppi della situazione
e sta cercando di promuovere
il dialogo e la diplomazia
per evitare una catastrofe.

 ITALIA
 ITALIA

 Maurizio Moro5153

Blitz in Galleria a Milano, imbrattato l’albero di Natale di Gucci
Gli attivisti per il clima
di ‘Ultima Generazione’
nella mattinata del 29 dicembre,
hanno colorato di arancione
l’Albero di Natale di Gucci
nella Galleria Vittorio Emanuele a Milano.

Durante il blitz i dimostranti
si sono anche “incollati” le mani a terra,
giustificando così la loro azione:
“Protestiamo contro un’azienda
che fattura 10 miliardi l’anno,
dà un milione in beneficenza,
ma alimenta un sistema
di lusso e di consumo
totalmente insostenibile,
di fronte al divario economico in Italia:
invece di concedere a Gucci
il prezioso spazio
della Galleria Vittorio Emmanuele,
il Comune di Milano dovrebbe utilizzarla
a favore di iniziative sociali o istruttive
per tutta la popolazione”.

Ultima Generazione è consapevole
delle conseguenze del gesto,
ma nessuna protesta convenzionale
ha mai avuto successo,
per questo ha scelto
la disobbedienza civile non violenta.

Due ragazze di 24 e 26 anni,
un ragazzo di 21 e un uomo di 44
sono stati portati in Questura
con l’ipotesi di reato
di imbrattamento o danneggiamento.

ESTERI
ESTERI

 Alan Light

Paula Abdul accusa l’ex produttore di “American Idol” di violenza sessuale
Paula Abdul,
cantante e star televisiva,
ha citato in giudizio Nigel Lythgoe,
ex produttore del talent show
“American Idol”.

Nella sua denuncia,
la cantante afferma
di essere stata molestata più volte
da Lythgoe
e da altri manager della trasmissione
tra il 2002 e il 2009.

Lythgoe si è detto deluso
dalle dichiarazioni della ex collega,
definendo le accuse false e offensive,
e affermando di aver interagito con lei
sempre e solo
come come colleghi e amici.

Le accuse di Abdul
sono le ultime di una serie di cause
avviate in California
dopo l’entrata in vigore della legge
che dà ai querelanti
un anno di tempo
per presentare denunce
per reati a sfondo sessuale
che altrimenti cadrebbero in prescrizione.

 ITALIA
 ITALIA

 Presidency of the Italian Republic

Discorso di fine anno di Mattarella
Il presidente della Repubblica Mattarella
il 31 dicembre alle 8 di sera,
ha tenuto il suo tradizionale
discorso di fine anno,
trasmesso a reti unificate.

Il discorso,
durato circa un quarto d’ora,
è inevitabilmente partito
dalla difficile situazione internazionale:
il presidente ha infatti ricordato
sia il conflitto in corso nella striscia di Gaza
che quello in corso in Ucraina.

“Il rischio concreto
è quello di abituarsi a questo orrore.
Alle morti di civili, donne, bambini”
ha affermato Mattarella.
Ha poi rivolto un invito
a perseguire la pace.

Il discorso è proseguito ricordando
le troppe vittime di femminicidio
e ha ricordato che “l’amore non è egoismo,
possesso, dominio, malinteso orgoglio”.

Il presidente ha poi posto l’accento
su problemi del paese
come le lunghe attese nella Sanità
e i costi degli alloggi
per gli studenti universitari
nelle grandi città.

Ha però anche citato comportamenti virtuosi
di tanti cittadini
come quelli che hanno aiutato
a spalare il fango
in occasione delle alluvioni.

 CULTURA & SOCIETA’
 CULTURA & SOCIETA’

 Festival della Mente

Arriva il 9 gennaio il libro postumo di Michela Murgia
Il prossimo 9 gennaio
esce l’ultima opera letteraria
della scrittrice Michela Murgia,
scomparsa lo scorso agosto
dopo una lunga malattia.
“Dare la vita” è il titolo
che tutti i suoi lettori
stanno aspettando.

Nonostante le sue precarie condizioni di salute,
la Murgia ha scritto fino all’ultimo
giorno della sua vita
e ha lasciato a tutti i suoi fan
un regalo dopo la sua prematura morte.

Michela Murgia è sempre stata un’attivista
nell’ambito dei diritti delle famiglie
e della comunità Lbgtq+.
Quest’opera postuma
è una riflessione sulla famiglia,
sulla genitorialità e sulla parentela,
in cui la scrittrice credeva profondamente.

A presentare il libro
e le intenzioni di Michela
sarà Alessandro Giammei,
curatore dell’opera
e membro della sua famiglia allargata.

A cinque mesi dalla scomparsa,
“Dare la vita”, edito da Rizzoli,
è considerato tra i titoli più attesi del 2024.
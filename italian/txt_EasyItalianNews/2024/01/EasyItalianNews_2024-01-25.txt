ESTERI
ESTERI

 Alexey Reznichenko

Precipita aereo russo nel Belgorod
Il Ministero della Difesa di Mosca
ha confermato
che un aereo militare da trasporto
è precipitato la mattina del 24 gennaio
nella regione di Belgorod,
al confine con l’Ucraina.
A bordo si trovavano
65 prigionieri di guerra ucraini
che dovevano essere liberati
in uno scambio.

Il presidente della camera bassa
del Parlamento russo (Duma),
Vyacheslav Volodin,
ha accusato l’Ucraina
di aver abbattuto il velivolo
utilizzando missili
di origine americana o tedesca.

Lo stato maggiore di Kiev
ammette di aver abbattuto l’aereo,
ma sostiene che trasportasse
missili di rifornimento
per basi russe.

Il ministero della Difesa ucraino
ha rifiutato di commentare l’incidente:
“Stiamo ancora chiarendo le informazioni”.

ESTERI
ESTERI

 Linh Vien Thai

Terremoto in Cina
Un terremoto di magnitudo 7.1
ha colpito la contea cinese di Wushi,
una zona remota dello Xinjiang,
al confine con il Kirghizistan.

Questo evento sismico
ha causato almeno 50 feriti,
con un bilancio purtroppo
destinato ad aumentare.

Il terremoto ha causato il crollo
di almeno 58 edifici
e ha reso inagibili alcune strade;
inoltre, ha interrotto
la circolazione ferroviaria.

A causa dei danni alle strutture
sono state sfollate
oltre 12mila persone.

Le autorità locali e provinciali
hanno inviato squadre di soccorso
nell’area dell’epicentro.

Il ministero cinese
per la gestione delle Emergenze
ha inviato soccorsi,
tra cui tende, cappotti,
trapunte, materassi,
letti pieghevoli e stufe.

ESTERI
ESTERI

Parlamento turco approva adesione della Svezia alla Nato
Dopo 20 mesi di negoziati
tra Ankara e Stoccolma,
il Parlamento turco ha ratificato
l’adesione della Svezia alla Nato.

L’adesione è stata approvata
dalla grande maggioranza dei paesi,
per terminare gli accordi
ora manca solo
l’approvazione dell’Ungheria.

La Turchia avrebbe ritardato la ratifica
per tutti questi mesi
a causa del presunto sostegno della Svezia
al Partito dei Lavoratori del Kurdistan,
che in Turchia è considerato
un’organizzazione terroristica.

Il ministro degli esteri svedese
Tobias Billström ha ricevuto
un invito da Budapest
per “discutere” dell’ingresso della Svezia
nell’alleanza.

Lo stesso ministro ha dichiarato
che se la situazione è rimasta
com’era al vertice di Madrid dell’anno scorso,
in cui l’Ungheria ha concesso alla Svezia
lo status di ospite,
non dovrebbero esserci altri motivi
per negoziare.

ESTERI
ESTERI

 Anna Zvereva

Rissa su volo Ryanair per le Canarie
Su un volo Ryanair partito da Londra
e diretto a Lanzarote nelle Canarie,
il pilota è stato costretto
ad atterrare in Portogallo
a causa di una rissa
che si sarebbe scatenata a bordo.

Alcuni passeggeri
avrebbero iniziato a litigare
quando l’aereo era già in volo.
L’atterraggio di emergenza
è avvenuto nell’aeroporto di Algarve.

Secondo la ricostruzione di un passeggero,
pubblicata successivamente sul “Sun”,
un gruppo di uomini
all’apparenza ubriachi
ha iniziato a molestare alcuni passeggeri.
Quando la situazione è degenerata,
è intervenuto uno steward,
ma purtroppo anche lui
è stato travolto dalla lite.

Il capitano del volo ha subito avvertito
che se la rissa non si fosse placata,
sarebbe stato costretto
a dirottare l’aereo in Portogallo.
L’avvertimento è stato totalmente ignorato,
e quindi il capitano si è visto costretto
ad effettuare un atterraggio di emergenza.

Una volta a terra,
il responsabile della lite
è stato arrestato,
e le autorità hanno provveduto
a portare fuori dall’aereo
altri sette passeggeri,
tutti britannici.

 SALUTE
 SALUTE

Incidenza dei tumori in aumento tra gli under 50
Secondo i medici oncologi
nell’ultimo ventennio
c’è stato un boom di tumori
nella fascia under 50.

Non esiste ancora uno studio preciso,
in quanto i dati
sono in via di definizione
ma secondo gli esperti
il trend riguarderebbe
un po’ tutte le patologie oncologiche.

Le patologie che destano maggiore preoccupazione
sono il tumore del testicolo negli uomini giovani
e della mammella nelle donne giovani.

Negli Stati Uniti i dati federali
segnalano un aumento nelle diagnosi di cancro
del 12,8% dal 2000 al 2019.
Secondo quanto riportato
l’anno scorso da “Bmj Oncology”
l’incidenza sta aumentando soprattutto
in Nord America, Australia
ed Europa occidentale.

La localizzazione del problema
porta a pensare
che possa essere legato
al cambiamento dello stile di vita:
minore attività fisica,
cibo ultra-processato,
nuove tossine.

SCIENZA
SCIENZA

 Oliver Griebl

Oggetto misterioso avvistato nella Via Lattea
È stato scoperto nella Via Lattea
un oggetto misterioso,
a metà tra una stella di neutroni
e un buco nero.

I ricercatori non sono riusciti a identificarlo,
ma potrebbe trattarsi
di una stella di neutroni
incredibilmente massiccia
oppure di un buco nero
straordinariamente piccolo.

Lo studio è stato pubblicato
sulla rivista “Science”
dall’Istituto tedesco Max Planck
per la Radioastronomia di Bonn,
l’Università di Bologna
e l’Istituto Nazionale di Astrofisica
di Bologna e di Cagliari.

Lo studio ha “implicazioni affascinanti”,
perché potrebbe aiutare a spiegare
la materia nucleare estremamente densa,
le esplosioni di supernovae
e altri fenomeni,
come le fusioni di stelle di neutroni.

I ricercatori hanno utilizzato i dati raccolti
dal radiotelescopio MeerKAT,
un insieme di 64 antenne
posizionate in Sud Africa,
che entreranno a far parte
del progetto Square Kilometre Array,
il grande telescopio
in costruzione in Australia
e in Sudafrica
per sondare lo spazio profondo.

Cerchiamo sostenitori di Easy Italian News!
Il nostro lavoro per pubblicare 3 notiziari ogni settimana ha bisogno del tuo sostegno: invia un contributo, non importa se grande o piccolo, per aiutarci a scrivere EasyItalianNews.com.
Per farlo visita la pagina donazioni e scegli la valuta che preferisci e la cifra che puoi donare.
Te ne saremo grati!
EasyItalianNews.com

pagina donazioni

Easy Italian News is looking for supporters!
Our work publishing 3 news bulletins each week needs your support: send a contribution, no matter whether large or small, to help us to write EasyItalianNews.com.
EasyItalianNews.com
To do that visit the donations page and choose the currency that you prefer and the sum you can donate.
donations page
We’ll be grateful!
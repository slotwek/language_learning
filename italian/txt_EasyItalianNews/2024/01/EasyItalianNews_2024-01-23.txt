ESTERI
ESTERI

 Gage Skidmore

Ron DeSantis si ritira dalle primarie repubblicane
Il governatore della Florida
Ron DeSantis
si è ritirato dalla corsa
alle primarie repubblicane.

Tramite un video
pubblicato sulla piattaforma X,
DeSantis ha espresso il suo appoggio
all’ex presidente Donald Trump.
Il governatore ha infatti affermato
che appoggerà chiunque
verrà nominato dalla corsa repubblicana,
ritenendolo comunque superiore
all’attuale presidente Joe Biden.

La decisione presa da DeSantis
e dal suo team
deriva dalla recente sconfitta
ai caucus in Iowa.
Il suo mandato
come governatore della Florida
terminerà nel 2027,
il suo futuro politico è incerto.

Ora la corsa repubblicana
alla presidenza degli Stati Uniti
è diventata una sfida a due,
rimangono Donald Trump
e Nikki Haley.

Sia Ron DeSantis che Nikki Haley
hanno basato la loro campagna
sull’essere anti-Trump,
per questo nonostante l’appoggio
di DeSantis all’ex presidente,
non è chiaro su chi verteranno
i suoi elettori.

ESTERI
ESTERI

 Im Fokus

Frana in Cina, 47 persone disperse
Si è verificata in Cina,
nella provincia di sudovest dello Yunnan,
una grossa frana
che ha seppellito almeno 47 persone.

La frana è avvenuta alle 5:51 locali,
corrispondenti alle 22:51
di domenica sera in orario italiano.

Tutto il villaggio di Liangshui
è stato distrutto:
dai video pubblicati sui media
si vedono numerose case
completamente sepolte dalla frana.
I media statali hanno riportato
che le 47 persone
rimaste intrappolate
appartengono a 18 famiglie diverse.

L’agenzia Xinhua ha dichiarato
che centinaia di soccorritori
sono impegnati
su tutto il territorio colpito
in condizioni di gelo
con temperature sotto lo zero,
per trovare i sopravvissuti
tra le macerie.

Il presidente cinese Xi Jinping
ha sollecitato le squadre di soccorso
a fare tutto il possibile
per salvare eventuali superstiti.

 ITALIA
 ITALIA

 Camera dei deputati

Approvata la legge contro gli eco-attivisti, previste maxi multe
L’Aula della Camera ha approvato
il cosiddetto “ddl eco-vandali”,
il disegno di legge
contro le eco-proteste per il clima.

Il provvedimento ora è legge
e prevede sanzioni
per chi rovina beni culturali o paesaggistici.
La sanzione amministrativa
va da 20.000 a 60.000 euro.

I proventi delle sanzioni
verranno riassegnati al Ministero della Cultura
e saranno impiegati
per il risanamento dei beni.

Il ddl infine introduce sanzioni
per chi deturpa o imbratta
cose mobili o immobili altrui
in occasione di manifestazioni
che si svolgono
in luogo pubblico o aperto al pubblico.

Il ministro della Cultura Gennaro Sangiuliano
ringrazia il Parlamento:
“D’ora in poi,
chi arrecherà danni
al patrimonio culturale e paesaggistico
sarà costretto a pagare di tasca propria
il costo delle spese
per il ripristino integrale delle opere”.

lavialibera.it

lavialibera.it
SCIENZA
SCIENZA

Anche il Giappone sbarca sulla Luna
Il Giappone ha fatto
un passo avanti significativo
nell’esplorazione spaziale
inviando un suo modulo di esplorazione.

Il lander giapponese Slim
è atterrato sulla Luna,
segnando un momento storico
per il paese.

Questo evento ha reso il Giappone
la quinta potenza mondiale
a raggiungere la luna,
un primato che apparteneva soltanto
a Stati Uniti, Unione Sovietica,
Cina e India.

La missione Slim,
gestita dall’Agenzia Spaziale Giapponese (JAXA),
ha avuto come obiettivo
un cratere lunare
dove si ritiene che il mantello della luna,
lo strato che si trova
al di sotto della crosta,
sia accessibile dalla superficie.

La missione Slim
rappresenta un passo importante
per il Giappone,
che mira ad avere un ruolo più significativo
nella corsa allo spazio.

 CULTURA & SOCIETA’
 CULTURA & SOCIETA’

 Ciro

Arriva dalla Zecca la moneta “Albachiara”
Nel corso del 2024
arriverà una nuova moneta
che omaggia la carriera,
e una canzone in particolare,
di uno degli artisti più “rock” d’Italia:
la moneta “Albachiara”.

La Zecca di Stato italiana
dedicherà all’amatissimo brano di Vasco Rossi
una moneta d’argento.
La moneta è stata ideata da Silvia Petrassi,
avrà un valore di 5 euro
e sarà in argento rodiato.
Il cantautore in persona
ne ha dato la notizia
qualche giorno fa
sul suo profilo Instagram.

Sulla moneta ci sarà sul lato diritto
un disco in vinile
che riporta, al centro,
il testo della canzone “Albachiara”,
composta dal cantautore Vasco Rossi
e pubblicata nel 1979.
Sul rovescio in primo piano,
una giovane ragazza ritratta
con in mano dei libri
mentre mangia una mela.

Questa moneta dedicata ad “Albachiara”
sarà la prima della serie “Canzoni italiane”,
una serie limitata per collezionisti.

 CULTURA & SOCIETA’
 CULTURA & SOCIETA’

Baglioni annuncia il ritiro
Il cantante italiano Claudio Baglioni
ha annunciato il suo ritiro
dopo 60 anni di carriera:
il cantante,
attualmente impegnato in un tour,
ha dichiarato che al termine
dei prossimi 1000 giorni
porrà fine alla sua lunga carriera.

“Chiamo il mio giro d’onore,
vorrei cantare e suonare
per mille giorni ancora
e concedermi quello che fanno gli sportivi.
Terminerò la mia attività entro il 2026,
facendo una serie di progetti
e mettendoli in atto,
ma saranno tutti ultimi giri”.
Queste le parole di Baglioni
alla conferenza stampa
per i suoi 60 anni di carriera.

Tra gli ultimi progetti
che il cantante vuole realizzare
in questi 1000 giorni
c’è sicuramente un nuovo album.

Sony ha poi annunciato l’acquisto
dell’intero catalogo del cantante.
Questo l’annuncio del CEO di Sony:
“È per noi motivo di grande orgoglio
e di grande responsabilità
gestire e promuovere oggi e in futuro
l’intera discografia di Claudio Baglioni.”

Ti chiediamo il tuo aiuto!
Se EasyItalianNews.com ti è stato utile nel migliorare il tuo italiano, ti chiediamo di aiutarci con una donazione.
Visita la pagina donazioni per scegliere la valuta che preferisci e la cifra che puoi donare.
Hai problemi con la tecnologia? Vai in fondo alla pagina donazioni e troverai istruzioni semplici e con foto!
EasyItalianNews.com

Visita la pagina donazioni

pagina donazioni
We need your help!
If EasyItalianNews.com has helped you improve your Italian, please support us with a donation.
Visit the donate page to select your preferred currency and the amount you can afford to give.
Problems with technology? Scroll down to the bottom of the donate page to find simple-to-follow instructions with pictures!
EasyItalianNews.com

Visit the donate page

the donate page
ESTERI
ESTERI

Trump minaccia il caos in vista della sua possibile esclusione dalle primarie
Lo scorso dicembre
la Corte Suprema del Colorado
ha dichiarato “ineleggibile”
alle primarie Repubblicane dello stato
l’ex-presidente Donald Trump.

Il provvedimento era stato preso
in base alla presunta violazione
del 14esimo Emendamento della Costituzione,
per il ruolo svolto da Trump
nell’insurrezione del 6 gennaio 2021,
dopo la sconfitta del 2020.
La decisione definitiva
è ora a carico della Corte Suprema.

Secondo quanto emerge ora
dalle discussioni presentate
dagli avvocati alla Corte Suprema,
Trump avrebbe dichiarato
che la decisione di escluderlo
dalle elezioni presidenziali
sarebbe un danno
per i diritti civili
di milioni di cittadini.

Non solo, Trump avrebbe anche avvertito
che se ciò si avverasse,
si scatenerà il caos
in tutta la nazione.

Le argomentazioni orali alla Corte Suprema
sono fissate per l’8 febbraio,
i giudici dovranno decidere
se respingere o meno
la decisione della corte statale.

ESTERI
ESTERI

 BunBn

Thailandia: 50 anni per lesa maestà
In Thailandia un uomo
è stato condannato
a 50 anni di reclusione
per aver insultato la famiglia reale:
si tratta della pena
più lunga mai pronunciata
per il reato di lesa maestà.

La sentenza è stata resa nota
da “Thai lawyers for human rights”,
un gruppo di avvocati
che da anni si batte
per i diritti umani nel paese.

Il condannato è un uomo di 30 anni
titolare di un negozio di abbigliamento online,
ed è stato processato
per 27 post diffamatori
nei confronti del re e della famiglia reale
pubblicati sul suo profilo Facebook.

Il giovane è stato trovato colpevole
di altri 11 reati durante il processo,
ha già espresso la volontà
di fare ricorso in Cassazione.

Sempre per lo stesso crimine,
a gennaio 2021
una donna era stata condannata
a 43 anni.

ESTERI
ESTERI

 Steve Jurvetson

Arnold Schwarzenegger fermato in aeroporto
L’attore Arnold Schwarzenegger
è stato fermato
all’aeroporto di Monaco di Baviera
per un orologio di lusso
non dichiarato alla dogana.

L’orologio, che Schwarzenegger
aveva intenzione di mettere all’asta
per beneficenza,
non era stato dichiarato all’arrivo,
cosa che ha portato all’avvio
di un procedimento fiscale
nei suoi confronti.

Schwarzenegger ha risposto alla situazione
con una certa ironia,
commentando al quotidiano Bild:
“Questo è il problema
di cui soffre la Germania.
Si vedono tanti alberi,
ma non si coglie la foresta”,
in riferimento alla presunta
incapacità dei funzionari
di comprendere il contesto del caso.

L’orologio in questione
è stato realizzato
su misura per Schwarzenegger
dal produttore svizzero Audemars Piguet:
è uno dei soli 20 esistenti
e include un’immagine di Arnold
nella sua posa iconica da bodybuilder.

Le aste di beneficenza di Schwarzenegger
raccolgono milioni di dollari ogni anno
per programmi extrascolastici
e lavori ambientali in tutto il mondo.

 ITALIA
 ITALIA

 Iamprovishal

Insegnante porta cucciolo di cane a scuola
Un’insegnante dell’Istituto tecnico
Marco Polo di Firenze,
non avendo nessuno
a cui lasciare il proprio cagnolino,
ha ottenuto il permesso dal preside
di portarlo a scuola.
Così il cucciolo è diventato
la mascotte dell’intero istituto,
suscitando un clamore mediatico.

“Non ci vedo niente di straordinario”
ha raccontato Ludovico Arte,
preside del Marco Polo alla stampa.
“La nostra insegnante
ha preso questo cucciolo
da un paio di mesi
e non sapeva dove sistemarlo
per quella determinata giornata.
Quindi le ho detto
che poteva tranquillamente
portarlo a scuola.
In altre scuole sarebbe stato uno scandalo,
ma sinceramente la vedo
come una cosa naturale.”

Il preside inoltre insiste
che la presenza di animali
nell’ambiente scolastico
può portare solo dei benefici
allo sviluppo dei ragazzi.

 ITALIA
 ITALIA

Proposta di legge per la doggy bag obbligatoria
Arriva anche in Italia la proposta di legge
per combattere il problema
dello spreco alimentare.
Forza Italia ha lanciato
una proposta di legge
per rendere la doggy bag
obbligatoria nei ristoranti.

L’iniziativa è stata annunciata
da un deputato di Forza Italia,
Giandiego Gatta,
responsabile nazionale Dipartimento pesca e acquacoltura,
insieme al deputato di Forza Italia,
Paolo Barelli.

La doggy bag è un’usanza
di paesi come gli Stati Uniti,
già in uso da diversi anni:
i ristoranti alla fine della cena
pagata dai clienti ma non consumata,
la ripongono in un contenitore
in modo che i clienti
poi possono portarla a casa
e consumarla in un altro momento.

Anche in Europa la doggy bag
sta trovando il suo consenso:
in Francia e in Spagna, ad esempio,
è obbligatoria da alcuni anni.

 CULTURA & SOCIETA’
 CULTURA & SOCIETA’

Il “Financial Times” pubblica un articolo sul film di Paola Cortellesi
“Il film ‘C’è ancora domani’
tocca un nervo scoperto
della cultura macho in Italia”.
Così il “Financial Times”
titola un lungo articolo
sul film d’esordio alla regia
dell’attrice e sceneggiatrice Paola Cortellesi,
prendendo di mira
la rivoluzione di genere
ancora incompiuta in Italia.

La pellicola è stata
campione di incassi nel 2023
ai botteghini italiani.
“C’è ancora domani”,
si legge sul “Financial Times”,
“è ambientato a Roma
subito dopo la Seconda guerra mondiale
e si apre con un uomo
che schiaffeggia la moglie appena sveglia.
È un ritratto di una famiglia
del proletariato alle prese
con la violenza domestica quotidiana,
in un’epoca in cui le donne italiane
erano considerate proprietà della famiglia,
anche dalla legge”.

Ho girato “un film contemporaneo
ambientato nel passato”,
spiega Cortellesi,
che voleva aiutare la figlia
a capire la battaglia delle donne italiane
per i diritti e la dignità.

Per il suo film,
Cortellesi ha ricevuto il premio
“la Lupa capitolina”,
assegnato dal Comune di Roma
a personaggi illustri meritevoli.
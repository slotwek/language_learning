ESTERI
ESTERI

 Nicor

Kim Jong-un: “Seul diventi il nemico numero 1 nella Costituzione”
Kim Jong-un ha dichiarato
di voler modificare
la Costituzione del suo paese
per definire la Corea del Sud
come il “nemico numero uno”.

Durante un discorso
all’Assemblea Suprema del Popolo,
Kim Jong-un ha affermato
che l’unificazione con la Corea del Sud
non è più possibile.

Ha accusato il Sud
di tentare di fomentare
un cambio di regime,
e ha descritto i leader del Sud
come “fantocci di prima classe”
di potenze esterne.

Kim Jong-un ha anche detto
di voler rafforzare
i piani educativi
per indurre i cittadini
a vedere il Sud come un nemico.

Il leader nordcoreano
ha inoltre chiesto
di tagliare le tratte ferroviarie
tra le due Coree.

In risposta,
il presidente sudcoreano Yoon Suk-yeol
ha affermato che il Sud
sta mantenendo una ferma prontezza di difesa
e punirà il Nord “più volte”
se necessario.

 ITALIA
 ITALIA

Bologna città 30: le prime multe
Bologna è la prima città italiana
a sperimentare il limite dei 30 km all’ora
sulle sue strade.

Il nuovo provvedimento del sindaco
è entrato in vigore sei mesi fa,
ma solamente da questa settimana
è diventato attivo.

Nel corso della prima giornata
sono state effettuate sette multe
per aver superato i 30 km/h
e cinque per aver superato i 50 km/h.

Sergio Baldazzi, cittadino bolognese
titolare di un negozio di gioielleria,
è diventato noto
per essere stato il primo tra i multati.
Ha dichiarato che non farà ricorso,
ma che nessuno ha mai ricevuto sanzioni
per una velocità di 39 km/h.

Gli abitanti della città si dividono
tra chi pensa che la riforma
fosse necessaria da tempo,
e chi pensa non servirà a risolvere
il problema del traffico in città.

 ITALIA
 ITALIA

Il made in Italy, specialità ed eccellenze
Il “Made in Italy”
è riconosciuto a livello mondiale
per la sua qualità,
stile e innovazione.
Secondo uno studio di mercato
realizzato nel 2017,
il Made in Italy è al settimo posto
in termini di reputazione
tra i consumatori di tutto il mondo.

L’Italia è famosa
per le sue eccellenze in vari settori,
tra cui l’arredo, l’arte, le automobili,
la gioielleria, la ceramica,
l’abbigliamento
e, soprattutto, l’enogastronomia.
Sono infatti conosciuti in tutto il mondo
la sua cucina
e i suoi prodotti alimentari.

Alcuni dei prodotti più imitati all’estero
sono il Chianti,
le conserve di pomodoro,
il Parmigiano Reggiano
e la Mozzarella di Bufala.

Il Made in Italy inoltre
è anche uno dei marchi più falsificati:
secondo Coldiretti,
il falso Made in Italy
vale 100 miliardi
in tutto il mondo.

italiaindati.com

italiaindati.com
ECONOMIA
ECONOMIA

 Luis Pérez

“Disuguaglianza: il potere al servizio di pochi”
Dal 2020 i cinque uomini più ricchi al mondo,
Elon Musk, Bernard Arnault,
Jeff Bezos, Larry Ellison
e Warren Buffett,
hanno più che raddoppiato
le proprie fortune
a un ritmo di 14 milioni di dollari all’ora.

Intanto la condizione economica
dei 5 miliardi di persone più povere
non è cambiata per nulla.

Se i ritmi attuali rimarranno tali,
nel giro di un decennio
ci sarà il primo trilionario
della storia dell’umanità,
mentre ci vorranno oltre due secoli
per porre fine alla povertà.
È quanto emerge da
“Disuguaglianza: il potere al servizio di pochi”,
il nuovo rapporto di Oxfam.

In Europa il patrimonio
dei primi cinque “Paperoni”
Bernard Arnault, Amancio Ortega,
Francoise Bettencourt Meyers,
Dieter Schwarz e l’italiano Giovanni Ferrero,
è cresciuto al ritmo
di 5,7 milioni l’ora dal 2020.

Spiega Oxfam che oggi i miliardari
sono più ricchi di 3.300 miliardi di dollari
rispetto al 2020,
e i loro patrimoni sono cresciuti
tre volte più velocemente
del tasso di inflazione.

 CULTURA & SOCIETA’
 CULTURA & SOCIETA’

 José Luiz Bernardes Ribeiro

Scoperti due nuovi templi a Paestum
Nel parco archeologico di Paestum
sono stati rinvenuti i resti
di due templi greci in stile dorico.
Gli scavi sono stati effettuati
nella zona occidentale
dell’antica città di Poseidonia.

Questa scoperta avrebbe rivelato
delle novità sulle origini
e lo sviluppo urbanistico della polis
della Magna Grecia.
Sotto il primo tempio infatti
ci sarebbe un altro ritrovamento,
che svelerebbe l’antichità del tempio originario.
Secondo il ministero della Cultura
si tratta di eccezionali rinvenimenti,
che si possono datare al VI secolo a.C.
Il motivo della sostituzione del tempio
non è ancora chiaro,
si pensa a un probabile crollo.

Oltre al tempio è stato anche individuato
il tracciato di una strada battuta,
parallela al tempio
con un orientamento diverso
rispetto alle mura dell’antica città;
quindi si pensa che quando fu eretto
il tempio più antico,
la città di Poseidonia non aveva ancora
le mura difensive.

artemagazine.it

artemagazine.it

 CULTURA & SOCIETA’
 CULTURA & SOCIETA’

World Pizza Day
Il 17 gennaio è il World Pizza Day,
giorno in cui tutto il mondo
celebra il piatto italiano per eccellenza.

La pizza è da sempre conosciuta
come un piatto povero,
proveniente dalle strade di Napoli.
Ora invece viene mangiata
in tutto il mondo
e si sta facendo strada
anche nella ristorazione pregiata.
A Roma la pizza è entrata nel menù
di alberghi e ristoranti stellati.

La rivolta ‘gourmet’
porta con sé anche dei lati negativi:
se prima per una pizza margherita
bastavano cinque euro,
oggi in città come Roma o Milano
non ne bastano neanche dieci.

Il giorno mondiale della pizza
cade proprio il 17 gennaio
perché è il giorno di Sant’Antonio Abate,
eremita del terzo secolo
ricordato per aver dedicato
la sua vita agli altri,
ma anche per essere il protettore
di pizzaioli e fornai.
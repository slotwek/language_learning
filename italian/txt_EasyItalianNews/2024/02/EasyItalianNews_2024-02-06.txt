ESTERI
ESTERI

Il Cile è devastato dagli incendi
Il Cile è attualmente devastato
da una serie di incendi boschivi
che stanno causando danni significativi
e perdite di vite umane:
il bilancio delle vittime
è salito a 51.

Gli incendi possono essere causati
da vari fattori,
tra cui condizioni meteorologiche estreme,
attività umane e vegetazione secca.

L’organismo forestale del Cile
ha rilevato che il 41% degli incendi
è stato causato intenzionalmente.

Gli incendi stanno avanzando rapidamente
e le condizioni climatiche
li hanno resi difficili da controllare.
Ci sono temperature elevate,
venti forti e bassa umidità.

Gli incendi più letali
si sono verificati
nella regione di Valparaíso,
dove le autorità
hanno invitato migliaia di persone
a evacuare le loro case.

Il presidente Gabriel Boric
ha comunicato
un bilancio provvisorio delle vittime,
e i danni causati dal fuoco
comprendono almeno 1.100 case
e 46.000 ettari di vegetazione e bosco.

Le autorità cilene
hanno anche implementato un coprifuoco
per agevolare l’operato dei soccorritori.

 ITALIA
 ITALIA

 首相官邸ホームページ

Meloni in Giappone: “Collaborazione a 360°”
“La collaborazione
tra le nostre nazioni
è significativamente cresciuta”,
queste le parole di Giorgia Meloni
durante la sua visita
nella capitale del Giappone.

La premier ha annunciato,
durante le dichiarazioni congiunte alla stampa
con il primo ministro giapponese
Fumio Kishida,
future esercitazioni militari unite
tra le forze armate dei due paesi,
dato che “l’Italia intende avere
una presenza sempre più significativa
nell’Indo-Pacifico”.

“L’amicizia storica
che unisce le nostre due nazioni
è stata ulteriormente rafforzata lo scorso anno,
quando Kishida ha visitato l’Italia
il 10 gennaio
e abbiamo lanciato il nostro
‘Partenariato strategico’.”
La collaborazione tra l’Italia e il Giappone,
afferma la premier,
“si traduce in un interscambio commerciale
cresciuto del 10%,
che ha raggiunto oltre i 15 miliardi di euro.”

 ITALIA
 ITALIA

Arrivata a La Spezia nave con 14 bambini palestinesi feriti
E’ arrivata al molo Fornelli
del porto di La Spezia
la nave Vulcano,
proprietà della Marina Militare,
con a bordo 62 palestinesi.

Tra questi ci sono 14 bambini feriti
che necessitano
di attenzioni mediche specialistiche,
i quali verranno smistati
nei vari centri ospedalieri italiani.

Al posto dell’attracco
erano presenti ambulanze,
automediche, pullman
e anche una task force
della croce rossa
con 45 volontari.

Nessuno dei bambini
è in pericolo di vita,
ma alcuni sono feriti gravemente.

Gli ospedali che prenderanno in carico
questi pazienti sono:
l’ospedale Bambin Gesù di Roma,
Gaslini di Genova,
Meyer di Firenze,
Rizzoli di Bologna,
Pediatrico Buzzi
e Ortopedico Pini di Milano.

telenord.it

telenord.it
 ITALIA
 ITALIA

 Prof.lumacorno

Sindaco di Torino a favore della legalizzazione di uno storico centro sociale
Il sindaco PD di Torino
Stefano Lo Russo
ha ufficialmente avviato un percorso
per rendere un “bene comune”
l’edificio occupato da trent’anni
dallo storico centro sociale Askatasuna.

La proposta di legalizzare il centro
giunge da un comitato cittadino
di cui fanno parte gli attivisti occupanti,
esponenti dello spettacolo
e docenti universitari.
L’amministrazione di Lo Russo
ha accolto la richiesta del comitato
la scorsa settimana.

Nella lingua dei Paesi baschi
“Askatasuna” significa “libertà”.
L’Askatasuna è uno dei centri sociali
più noti e frequentati di Torino
e da anni è considerato
un punto di riferimento
di militanza politica e culturale.

Il “percorso di coprogettazione”
tra il Comune di Torino
e i militanti dell’Askatasuna
partirà con la liberazione spontanea dell’edificio
da parte degli occupanti
per la messa in sicurezza dell’immobile.

Lo spazio finora occupato
dovrà essere “aperto a tutti,
partecipato e condiviso con la città”.

A nulla sono valse le critiche
da parte dell’opposizione
di destra e centrodestra
contraria all’iniziativa,
che reputa gli attivisti dell’“Aska”
pericolosi per la sicurezza pubblica,
vista la loro partecipazione attiva
al Movimento No Tav
e a molte manifestazioni di sinistra.

ilmanifesto.it

ilmanifesto.it
 ITALIA
 ITALIA

Peluche smarrito da bambino autistico viene ritrovato dai carabinieri
A Catania una madre di 39 anni
ha chiamato i carabinieri
per ritrovare il peluche smarrito
del figlio autistico.

Il peluche era andato perso
nel quartiere di Nesima
durante il tragitto
per andare a scuola.

Alcuni carabinieri
al momento della chiamata
erano già sul posto
e privi di impegni urgenti,
per cui hanno ripercorso
il tratto fatto dal bambino.

La madre durante la chiamata
ha spiegato
che pur sembrando una richiesta strana,
il figlio era disperato
e lei non sapeva a chi altro rivolgersi.

Il peluche è stato ritrovato
e portato direttamente a scuola,
dove l’espressione
sul viso del bambino
è cambiata in un secondo.

 SPORT
 SPORT

 Jen Ross

Hamilton lascia la Mercedes per correre con la Ferrari
Un passaggio a dir poco clamoroso
quello di Lewis Hamilton in Ferrari.
L’accordo tra il pilota campione del mondo
e la scuderia di Maranello è arrivato,
e dal 2025 Hamilton
sarà un nuovo pilota Ferrari.

Prenderà il posto di Carlos Sainz,
in scadenza nel 2024,
e correrà al fianco di Leclerc
dal Mondiale di Formula 1 2025.
Ci sarebbe una clausola segreta
nel contratto di Hamilton
che sarebbe stata decisiva
per il cambio di macchina.

Dall’anno prossimo la Ferrari
disporrà così della coppia in pista
migliore in assoluto,
forse una delle migliori di sempre.
Hamilton lascia la Mercedes
dopo ben 11 anni,
quindi si suppone che la decisione
non sia stata presa a cuor leggero.
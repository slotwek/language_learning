ESTERI
ESTERI

 Magnus Fröderberg/norden.org

Finlandia, leader di centrodestra eletto nuovo presidente
Alexander Stubb ha vinto il ballottaggio
delle elezioni presidenziali in Finlandia
e succederà a Sauli Niinistro.

Stubb, secondo gli ultimi dati,
ha infatti ottenuto il 51,7% dei consensi,
mentre il verde ed ex ministro degli esteri
Pekka Haavisto,
si è fermato al 48,3%.

Il candidato perdente
si è complimentato con Stubb
ancora prima che lo spoglio fosse terminato.

E’ il 13esimo presidente della Finlandia
e ha un mandato di 6 anni,
durante il quale agirà
come massimo diplomatico del paese
e capo delle forze di difesa,
come espressamente previsto nella costituzione.

Il voto rappresenta un cambiamento
per la Finlandia.
Per diversi anni il paese
è stato guidato da presidenti
che promuovevano la diplomazia,
in particolare con la Russia,
e avevano scelto di non aderire
ad alleanze militari.

Dopo l’invasione dell’Ucraina però,
i finlandesi hanno cambiato idea
e hanno aderito alla NATO
lo scorso aprile.

ESTERI
ESTERI

 Duch.gege

Francia, incendio nell’impianto nucleare di Chinon: spenti 2 reattori
Un incendio è scoppiato
nell’impianto nucleare di Chinon,
in Francia,
costringendo l’azienda energetica Edf
a spegnere due dei suoi reattori.

L’incendio è iniziato
in un settore non nucleare dell’impianto,
ma poi ha interessato
il trasformatore principale
dell’unità di produzione.
L’unità è stata quindi spenta
come misura di precauzione.

L’incendio è stato successivamente estinto
e l’istituto francese per la protezione
dalle radiazioni e la sicurezza nucleare,
ha assicurato
che non ci sono stati impatti
sulla popolazione o sull’ambiente.

L’incendio è scoppiato
nella notte tra venerdì e sabato,
e le squadre di intervento dell’impianto
sono intervenute immediatamente.

 ITALIA
 ITALIA

Reggio Calabria, cinquemila tonnellate di rifiuti speciali gettate in un torrente
A Reggio Calabria
5000 tonnellate di rifiuti speciali
sono state riversate in un torrente,
creando un disastro ambientale
e pericolose potenziali esondazioni.

L’inchiesta dei carabinieri
e della Direzione distrettuale antimafia (Dda)
del capoluogo calabrese
riguarda un’organizzazione criminale
a capo di un traffico illecito di rifiuti.

Il torrente è il Valanidi,
uno dei corsi d’acqua
che attraversano la città.
Gli indagati sono titolari e dipendenti
di un’azienda specializzata
in attività di demolizione e movimento terra,
probabilmente legata alla ’ndrangheta.

L’azienda indagata
ha scaricato periodicamente
nel corso d’acqua
scarti da cantieri edili.
Ad aggravare la situazione
è il fatto che il torrente
è sottoposto a tutela paesaggistica.
Il torrente Valanidi è infatti
un corridoio ecologico
tra due habitat naturali protetti.

Dal fondo del torrente inoltre
è stato prelevato periodicamente pietrisco
per impiegarlo nei cantieri edilizi.
Questo, insieme all’accumulo di materiali di risulta
nel bacino del corso d’acqua,
aumenta il pericolo di esondazione
in un territorio già a rischio idrogeologico,
con potenziali effetti devastanti.

 ITALIA
 ITALIA

In Lombardia arriva lo psicologo di base
Nella regione Lombardia
verrà introdotta una figura
per il sostegno psicologico di base
ai servizi per la salute:
è stata approvata la legge regionale
che introduce questo importante servizio
nelle cure primarie
all’interno della rete territoriale
del servizio sanitario,
comprese le Case di comunità.

Il sostegno psicologico,
specie dopo il periodo del Covid,
è diventato fondamentale come medicina di base,
con prezzi abbordabili
per il numero sempre più crescente dei richiedenti.

Lo psicologo di base lavorerà
insieme ai medici generali, pediatri
e con l’area già attiva di psicologia
delle Aziende Sanitarie Territoriali.

Finora in Italia il servizio
di assistenza alla salute mentale
non era esteso su tutto il territorio,
basti pensare che la Lombardia
è solo l’ottava regione in Italia
a introdurre lo psicologo di base;
le altre regioni sono:
Sicilia, Campania, Lazio, Piemonte,
Umbria, Puglia e Veneto.

quifinanza.it

quifinanza.it

 ITALIA
 ITALIA

 Dickelbers

Polizia e forze dell’ordine in Italia
In Italia le forze dell’ordine
sono costituite da diverse entità,
ognuna con compiti e responsabilità specifici.

Le principali forze dell’ordine
sono la Polizia di Stato,
l’Arma dei Carabinieri,
la Guardia di Finanza
e la Polizia Penitenziaria.

La Polizia di Stato risponde direttamente
al Ministero dell’Interno;
ha la responsabilità
di mantenere l’ordine pubblico,
prevenire e impedire i crimini,
e svolgere funzioni di polizia giudiziaria.

Si concentra principalmente
nelle città e nelle aree urbane,
dove si occupa
del controllo del traffico
e della sicurezza dei cittadini.

L’Arma dei Carabinieri, invece,
è una forza armata che riferisce
al Ministero della Difesa.

Oltre ai compiti di ordine pubblico
e prevenzione del crimine,
ha il potere di svolgere indagini,
raccogliere prove
e collaborare con il sistema giudiziario.

La Guardia di Finanza
ha competenze specifiche
in materia economica e finanziaria.
Ha il compito di prevenire,
ricercare e reprimere le violazioni
come l’evasione fiscale e la frode.

La Polizia Penitenziaria, invece,
è responsabile
della gestione e della sicurezza
delle strutture penitenziarie italiane.

Tutte queste forze dell’ordine
lavorano insieme
per mantenere l’ordine
e la sicurezza in Italia,
pur mantenendo il proprio ruolo specifico.

 CULTURA & SOCIETA’
 CULTURA & SOCIETA’

Playlist di Sanremo 2024 la più ascoltata su Spotify
Non era mai successo prima d’ora
che la playlist del Festival della canzone italiana
fosse la più ascoltata al mondo
su Spotify.
Se il Festival di Sanremo
è sempre il festival degli eccessi
e delle provocazioni,
per il 2024 sarà il festival
del guinness dei primati di ascolti nel mondo.

A comunicare la notizia del boom di ascolti
è stata la stessa piattaforma Spotify
dal profilo Instagram di Spotify Italia:
“Per la prima volta Sanremo 2024
è la playlist più ascoltata al mondo”.
Il lavoro di marketing di Spotify Italia del resto
è stato davvero incredibile:
una settimana prima del Festival, infatti,
sulla piattaforma era possibile
partecipare al gioco quiz:
“Che canzone di Sanremo sei?”.

Inoltre negli ultimi anni,
sono sempre di più gli artisti molto giovani
che gareggiano per il titolo
di canzone italiana dell’anno,
e questo ha fatto sì che molti ragazzi
si avvicinassero a una manifestazione
che aveva ormai il sapore di naftalina.
Merito anche di Amadeus,
conduttore e direttore artistico
delle ultime cinque edizioni.
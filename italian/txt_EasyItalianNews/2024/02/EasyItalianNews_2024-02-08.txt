ESTERI
ESTERI

 The White House

Primarie democratiche in Nevada: Biden vince con il 90%
Si sono tenute in Nevada
le primarie democratiche,
che hanno riportato
una facile vittoria per Biden,
il quale ha ottenuto
il 90% delle preferenze.

Il presidente statunitense
ha ringraziato gli elettori
per averlo votato quattro anni fa
e per il supporto dimostrato nuovamente
in questa occasione.

Secondo i media
la scrittrice Marianne Williamson
avrebbe ottenuto il 2,5%.

Per Biden è la seconda vittoria
dopo quella in South Carolina.

Le primarie repubblicane
vedono in testa in questo stato
Nikki Haley,
che ha ottenuto il 32,4% delle preferenze.
Bisogna considerare tuttavia
che il 60,4% degli elettori
ha votato per l’opzione
“nessuno dei candidati proposti”.

Donald Trump infatti non ha partecipato
a queste elezioni,
ma si presenterà solo ai caucus
che si terranno tra due giorni.

ESTERI
ESTERI

 TJDarmstadt

Sciopero Lufthansa: 90% dei voli cancellati
Alle quattro di notte del 7 febbraio
è iniziato uno sciopero
del personale di terra di Lufthansa
della durata di 27 ore.

Secondo il comunicato
della compagnia tedesca
il 90% dei voli è stato cancellato
in via preventiva,
coinvolgendo così
più di centomila passeggeri.

Gli aeroporti più colpiti
sono quelli di Monaco di Baviera
e Francoforte,
ma alcuni disagi si sono avvertiti
anche a Berlino.

Con questo sciopero i lavoratori
chiedono un aumento della retribuzione
pari al 12,5%.

Lufthansa ha avvertito i passeggeri
di recarsi in aeroporto
soltanto nel caso in cui il volo
non fosse già stato cancellato.
Il volo potrà essere riprogrammato
con molta pazienza,
in quanto anche gli sportelli per la modifica
non sono al momento dotati di personale.

ESTERI
ESTERI

 House of Lords 2022, Annabel Moeller

Uk, a re Carlo è stato diagnosticato un cancro
Buckingham Palace ha annunciato
che a re Carlo III del Regno Unito
è stato diagnosticato un cancro.

La notizia è stata diffusa
dopo che il sovrano ha affrontato
un intervento chirurgico alla prostata,
durante il quale
è stata scoperta la malattia.

Nonostante la diagnosi,
il tipo di cancro
non è stato reso noto al pubblico.
Tuttavia, è stato comunicato
che il cancro
è considerato trattabile
e che re Carlo
ha già iniziato un ciclo di cure.

Il principe Harry,
che vive in California,
è stato informato della situazione dal padre
e ha deciso di tornare nel Regno Unito
per essere al suo fianco.

La famiglia reale
e i politici del Regno Unito
hanno espresso il loro sostegno
a re Carlo.
Il primo ministro britannico Rishi Sunak
ha augurato al sovrano
una pronta guarigione
e ha sottolineato l’unità del Paese
attorno alla sua figura.

Re Carlo,
nonostante la malattia,
ha intenzione di continuare a svolgere
i suoi doveri costituzionali
e a seguire gli affari di Stato.

 ITALIA
 ITALIA

Novità sul congedo parentale
Si allunga il congedo parentale in Italia,
cioè l’astensione facoltativa dal lavoro
che può essere richiesta
dai genitori lavoratori
dopo il congedo di maternità/paternità obbligatorio,
e che ora è di dieci mesi complessivi
per entrambi i genitori
da utilizzare entro i 12 anni di vita del bambino.

La nuova direttiva
potrà essere applicata ai lavoratori
che hanno terminato
il periodo di congedo obbligatorio
di maternità o di paternità
successivamente al 31 dicembre 2023.

Secondo la legge di Bilancio,
la novità inoltre consisterebbe
nella retribuzione del congedo
dal secondo mese
al 60% (o all’80% per il 2024).

Secondo i dati del 2022
in Italia il congedo parentale
è stato utilizzato da 348.864 lavoratori,
per il 78% donne.

fiscomania.com

fiscomania.com
ESTERI
ESTERI

Piccione spia cinese scagionato dopo 8 mesi
Catturato a Mumbai nel 2023
con un messaggio in mandarino,
un piccione sospettato di essere una “spia”
è rimasto imprigionato per 8 mesi
dalla polizia nazionale indiana.

“Non riuscivo a capirlo o leggerlo
perché era in una lingua straniera
e l’ho segnalato alle autorità”
ha raccontato uno dei pescatori
che lo ha trovato.
Da qui il sospetto
che fosse una spia cinese.

E’ stato rilasciato martedì scorso,
secondo quanto riferito
dall’agenzia di stampa Press Trust of India,
dopo che le autorità hanno stabilito
si trattasse di un malinteso.

Alla fine era un piccione
da “corsa in acque libere”
proveniente da Taiwan,
fuggito e direttosi in India.

Il piccione è poi stato trasferito
alla Bombay Society for the Prevention
of Cruelty to Animals,
i cui medici l’hanno finalmente liberato.

 CULTURA & SOCIETA’
 CULTURA & SOCIETA’

Al via la 74esima edizione del Festival della canzone di Sanremo
Martedì 6 febbraio è cominciata
la 74esima edizione
del Festival della canzone di Sanremo.
A condurlo dal Teatro Ariston
per il quinto anno successivo
è Amadeus.

Il Festival è trasmesso
in diretta su Rai1,
Radio2 e RaiPlay.

30 artisti si esibiscono
per tre serate
con canzoni inedite.
Nella quarta serata invece
i concorrenti cantano una cover.

Sul numero eccessivo dei cantanti
è già polemica:
il festival nella prima serata
è durato fino a notte fonda.

Gli ospiti non mancano,
a partire da Marco Mengoni,
vincitore di Sanremo 2023,
Giovanni Allevi, Giorgia,
che festeggia i 30 anni
del suo celebre brano “E poi”.
E poi John Travolta,
che ballerà sul palco dell’Ariston,
Russell Crowe con la sua band
ed Eros Ramazzotti
che festeggia i 40 anni
della sua canzone “Terra promessa”.

Infine Roberto Bolle
e Gigliola Cinquetti,
che festeggia i 60 anni
di “Non ho l’età”.

Alle tre consuete giurie,
Televoto del pubblico,
giuria della Sala stampa,
Tv e Web,
quest’anno si aggiunge
la giuria delle radio.
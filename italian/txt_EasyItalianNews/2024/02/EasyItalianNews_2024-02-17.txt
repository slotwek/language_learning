ESTERI
ESTERI

Allarme Dengue in Brasile
Il governo del Brasile
ha stanziato 283 milioni di euro
per sostenere le spese degli enti locali
nella lotta contro l’epidemia di Dengue
che ha colpito il Paese
all’inizio dell’anno.

E’ stata anche lanciata
una campagna di sensibilizzazione,
“Il Brasile contro la Dengue”,
per istruire il popolo alla prevenzione.
Essa consiste nell’utilizzo di repellente
per evitare punture
e l’eliminazione di luoghi ideali
per la riproduzione delle zanzare.

I più colpiti dalla malattia
sono i bambini tra i 10 e 11 anni,
perciò saranno i primi
ad essere vaccinati.

Già dall’anno scorso
il governo brasiliano
ha approvato un vaccino contro la malattia,
ma la sua efficacia è lenta
dato che offre copertura completa
solo dopo due dosi
ricevute a tre mesi di distanza.

A seguito dell’allarme
sono iniziati controlli anche in Italia,
principalmente sotto forma di disinfezione
di aerei e aeroporti.
Questo succede perché nel 2023
il numero di turisti italiani in Brasile
è salito del 50%.

ESTERI
ESTERI

Secondo gli 007 americani Mosca lavora a un’arma spaziale
Secondo quanto riportato
da fonti americane,
la Russia sarebbe al lavoro
su un’arma spaziale nucleare,
capace di rappresentare
una seria minaccia
per la sicurezza internazionale.

L’arma, avrebbe come obiettivo
la vasta rete
di satelliti statunitensi,
fondamentale per le comunicazioni civili,
il sistema di sorveglianza dallo spazio
e la rete di comando e controllo
delle operazioni militari
degli Stati Uniti e dei suoi alleati.

Di fronte a queste accuse,
il Cremlino ha prontamente negato,
descrivendo le voci
come un ulteriore stratagemma
della Casa Bianca.

Secondo il portavoce del Cremlino, Dmitri Peskov,
queste affermazioni sarebbero un tentativo
di spingere il Congresso americano
ad approvare nuovi finanziamenti
per l’Ucraina,
in un momento in cui gli aiuti a Kiev
sono al centro di accesi dibattiti politici.

Nonostante le smentite,
la questione ha sollevato preoccupazione
a livello internazionale.

Gli Stati Uniti hanno condiviso
le nuove informazioni di intelligence
con il Congresso e i loro alleati in Europa,
evidenziando i tentativi di Mosca
di sviluppare un’arma nucleare
antisatellite nello spazio.

 ITALIA
 ITALIA

 Alessandro

Crollo in un cantiere a Firenze
La mattina di venerdì 16 febbraio
si è verificato un crollo
in un cantiere a Firenze,
nella periferia della città,
dove è in corso la costruzione
di un supermercato:
avrebbe ceduto un muro di contenimento.

Sarebbero 8 le persone coinvolte,
secondo quanto fa sapere
il presidente della Regione Toscana,
Eugenio Giani,
sui social.

Fortunatamente sono stati estratti vivi
dalle macerie tre operai,
mentre sempre 3 sono le vittime
di questo incidente.
Rimangono da estrarre dalle macerie
altri due operai.

“Difficile trovare parole”
si esprime Giani dal luogo dell’incidente,
“è veramente una cosa drammatica.”

E’ stato riportato
che al momento del crollo
nelle vicinanze si trovava un pulmino
che trasportava molti bambini,
i quali sono stati però
subito allontanati dal pericolo.

ESTERI
ESTERI

Francia, un comune vieta i cellulari in molti luoghi pubblici
Il 54% degli abitanti
del piccolo comune francese di Seine-Port
ha votato in un referendum
promosso dal Comune
a favore del divieto dell’uso degli smartphone
negli spazi pubblici.

Pur se il divieto non è compatibile
con la legislazione nazionale,
la campagna di sensibilizzazione
va avanti e punta a evitare
l’utilizzo degli smartphone
da parte di adulti e bambini
in luoghi pubblici
come strade, panchine,
ristoranti e negozi.

Il sindaco ha già annunciato
che inviterà gli esercizi commerciali
a esporre un adesivo
con il divieto di utilizzo dei telefoni cellulari
e a non servire i clienti
che sono al telefono
all’interno dei loro negozi.

L’obiettivo principale
è combattere la dipendenza dagli smartphone,
come ha spiegato il sindaco di Seine-Port.

 ITALIA
 ITALIA

Flop del liceo del Made in Italy voluto dal governo
Il liceo del Made in Italy
non riscuote il successo sperato.
Annunciato ad aprile 2023
direttamente dal presidente del consiglio Giorgia Meloni,
per il momento ha solo 375 iscritti
in tutta Italia.
Praticamente lo 0,08% sul totale
degli iscritti alle scuole superiori.

Solo 375 le iscrizioni
su un totale di 92 licei
a indirizzo Made in Italy
approvati sul territorio nazionale:
17 in Sicilia, 12 in Lombardia e nel Lazio,
9 in Puglia, 8 nelle Marche e in Calabria,
6 in Abruzzo, 5 in Toscana,
3 in Liguria, Piemonte e Veneto,
2 in Molise e 1 in Basilicata,
Emilia–Romagna, Sardegna e Umbria.

Secondo Adolfo Urso,
Ministro delle Imprese e del Made in Italy,
questo liceo avrebbe un nuovo approccio
che integrerà discipline umanistiche
e materie Stem (scienza, tecnologia,
ingegneria, matematica),
per promuovere la crescita sostenibile
e il talento italiano.

Tutta questa innovazione però
non è stata vista né dagli studenti,
né tanto meno dalle loro famiglie.
E i numeri al momento parlano chiaro.

 CULTURA & SOCIETA’
 CULTURA & SOCIETA’

 SMP Entertainment

Lady Gaga interessata al film “C’è ancora domani”
Si parla in questo periodo
di un possibile remake hollywoodiano
di “C’è ancora domani”,
il film di Paola Cortellesi
che in Italia ha riscosso un successo
senza precedenti.
Lady Gaga sarebbe interessata
all’acquisto dei diritti del film
per farne una versione americana.

Le indiscrezioni sarebbero trapelate da Hollywood,
ma per il momento non ci sarebbero certezze,
né smentite,
sulle intenzioni della pop star americana.

Il film di Paola Cortellesi
è diventato un caso cinematografico:
con più di 5 milioni di spettatori in sala
e un incasso di oltre 35 milioni di euro dall’uscita,
ha vinto anche 3 premi
alla Festa del Cinema di Roma.
Adesso la regista e protagonista del film
è pronta a portare la sua opera
fuori dai confini italiani.
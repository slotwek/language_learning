ITALIA
 ITALIA

Napoli, tragedia sfiorata al Vomero
All’alba del 21 febbraio
si è aperta una voragine
di grandi dimensioni
a Napoli, in via Morghen
ad angolo con via Bonito,
nel quartiere Vomero.
Il buco nella strada
ha inghiottito due auto e un albero.

Gli individui coinvolti,
dopo essere usciti dai veicoli,
hanno fortunatamente riportato
soltanto ferite lievi.

A quel punto le autorità
si sono concentrate
sul rischio di ulteriori cedimenti,
facendo evacuare 20 famiglie
residenti in zona.
Sono anche state chiuse
3 scuole vicine all’accaduto.

Dalle prime ricostruzioni
sembrerebbe collassata la fogna
e risulta spezzata
la condotta idrica di carico.
Le fuoriuscite di acqua conseguenti
hanno interessato
anche altre strade nella zona.

ESTERI
ESTERI

 Krokodyl

Pilota russo ucciso in Spagna
Il pilota russo Maxim Kuzminov
è stato trovato morto
in Spagna.

Nell’agosto del 2023
l’uomo aveva disertato
ed era atterrato con il suo elicottero
in una base aerea ucraina.

La notizia della sua scomparsa
era stata inizialmente diffusa
solo da alcuni media russi,
ma successivamente era stata confermata
dal portavoce
dei servizi di intelligence militare ucraina,
Andriy Yusov.

Secondo le notizie diffuse
da alcuni media esteri,
Kuzminov sarebbe morto
lo scorso 13 febbraio
dopo essere stato colpito
da almeno 5 colpi di arma da fuoco.

Il cadavere è stato trovato
in un posteggio sotterraneo
nel comune di Villajoyosa,
in provincia di Alicante.

Le autorità ucraine,
che dopo la sua fuga
lo avevano messo in sicurezza
con la famiglia,
nuovi documenti e 500.000 dollari,
hanno confermato che il giovane è morto.

La notizia è stata commentata
da Serghei Naryshkin,
capo dell’intelligence esterna russa,
che ha definito Kuzminov
“un traditore e criminale
che è diventato un cadavere morale
già nel momento in cui pianificava
il suo delitto sporco e terribile”.
In Russia,
era stato aperto nei suoi confronti
un procedimento penale
per “tradimento dello Stato”.

 ITALIA
 ITALIA

 Emibuzz

Nel comune più piccolo d’Italia arriva una bambina
Festa grande nel comune di Morterone,
paese in provincia di Lecco.
Il piccolo paese
è il più piccolo in assoluto
ora con i suoi 33 abitanti,
grazie alla piccola Marta Priscilla,
che ha permesso al paesino
di crescere un po’.

Ovviamente festa grande
in onore della nuova arrivata.
La bimba è nata a dicembre,
ma i genitori hanno aspettato
prima di divulgare la notizia,
data la rarità di questo evento.
Infatti l’ultima nascita risale al 2020,
e prima di questa al 2012.

Come tanti comuni italiani,
la maggior parte dei morteronesi
risiede in altri posti,
sfavorendo così la popolazione locale.
Nel paese ci sono tante case vuote
di proprietari che vivono altrove,
una realtà purtroppo molto comune
nei piccoli paesini
in giro per tutta l’Italia.

milano.corriere.it

milano.corriere.it

ECONOMIA
ECONOMIA

Venduta la villa di Berlusconi a Lampedusa
Tra le mete estive predilette
da Silvio Berlusconi,
oltre all’amata Sardegna,
c’era anche la Sicilia.

Nel 2011, il Cavaliere aveva acquistato
una villa a Lampedusa
da 250 metri quadrati
con un ampio giardino,
per un milione e mezzo di euro.

Questa lussuosa residenza,
Villa Due Palme,
è stata venduta per il doppio della cifra
all’economista siciliano Gianni Profita,
di 63 anni.

Sembra infatti che gli eredi di Berlusconi
vogliano “alleggerire”
l’ingombrante patrimonio immobiliare
ricevuto in successione.
Avrebbero messo in vendita
anche la più celebre villa Certosa
in Costa Smeralda.

L’acquirente della villa siciliana Gianni Profita
ha una prestigiosa carriera accademica alle spalle:
professore alla Facoltà di Scienze Umanistiche
dell’Università La Sapienza,
e alla Facoltà di Scienze Politiche
della Luiss Guido Carli
e all’Università degli Studi di Udine.
Ha inoltre guidato la Direzione generale cinema
del Ministero dei beni e attività culturali.
È stato anche direttore generale
della Società italiana
degli autori ed editori (Siae).

 TECNOLOGIA
 TECNOLOGIA

 Steve Jurvetson

Il primo paziente umano di Neuralink riesce a muovere un mouse
Elon Musk ha recentemente annunciato
un traguardo importante
raggiunto dalla sua azienda Neuralink.

Dopo aver impiantato un chip
nel cervello di un paziente umano,
i risultati sono stati sorprendenti:
il paziente infatti è ora in grado
di muovere il cursore di un mouse
su uno schermo
semplicemente con il pensiero.

Il chip di Neuralink,
chiamato N1,
è un dispositivo piccolo e biocompatibile
che viene inserito nel cervello.

L’obiettivo di Neuralink
è ambizioso:
non solo aiutare
le persone con gravi disabilità motorie
a recuperare l’autonomia,
ma anche, in futuro,
trattare malattie come l’obesità,
l’autismo, la depressione
e la schizofrenia.

Inoltre, Musk ha parlato
di una possibile simbiosi
tra il cervello umano
e l’intelligenza artificiale.

 SPORT
 SPORT

Il calcio in Italia: sport nazionale e passione
Il calcio in Italia
è molto più di uno sport:
è una passione, una tradizione,
un elemento fondamentale
della cultura nazionale.

Con oltre 1,1 milioni di tesserati,
il calcio è lo sport più praticato in Italia
e il più amato da bambini
e adulti di ogni età.

Alcuni storici affermano
che ci fossero giochi simili al calcio
già nel Medioevo,
ma il calcio moderno è incominciato in Italia
alla fine del XIX secolo
grazie agli intensi traffici commerciali
con l’Inghilterra.
Furono infatti le città portuali
che videro nascere i primi «Football Club»,
società prevalentemente calcistiche
e formate in gran parte da soci britannici.

La squadra più antica
che conserva ancora
il proprio atto di fondazione
è il Genoa,
fondato il 7 settembre 1893.

Le squadre di calcio
non sono solo seguite,
ma amate con passione;
in città con più squadre sportive,
come Torino, Milano o Genova,
la scelta della squadra del cuore
va ben oltre lo sport.

Le partite di calcio sono eventi
che uniscono le persone,
creando un senso di comunità:
le vittorie sono celebrate insieme,
mentre le sconfitte
sono vissute come tragedie collettive.
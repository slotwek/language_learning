ESTERI
ESTERI

Via al primo processo a Trump
Il primo processo penale
contro l’ex presidente degli Stati Uniti
Donald Trump
riguardante un presunto pagamento
fatto illecitamente nel 2016
all’attrice porno Stormy Daniels,
è iniziato il 15 aprile 2024
in una New York blindatissima.

Trump è accusato
di aver falsificato dei documenti
per nascondere i pagamenti.

Il processo è un evento storico,
poiché Trump è il primo ex presidente
a essere incriminato
e a dover affrontare un processo penale.

Secondo gli esperti, tuttavia,
Trump potrebbe continuare
la sua campagna presidenziale
anche se fosse incarcerato.

Sebbene ciò sia legalmente possibile,
alcuni esperti sottolineano
che la Costituzione degli Stati Uniti
stabilisce le qualifiche presidenziali,
e non è chiaro se si possano aggiungere
ulteriori requisiti,
ad esempio vietando
a chi è stato condannato penalmente
di candidarsi per la carica.

ESTERI
ESTERI

Sidney, vescovo accoltellato
A Sidney, un ragazzo di 15 anni
ha accoltellato un vescovo ortodosso
in una chiesa alla periferia di Sidney.
L’attentatore ha ferito
anche altre persone
durante la messa.

La polizia australiana
ha parlato di un “atto terroristico”
individuando un movente
di matrice religiosa.

Online è presente un video
che mostra il vescovo
mentre pronuncia il suo sermone
e un uomo gli si avvicina,
apparentemente calmo,
prima di aggredirlo
e accoltellarlo a viso e collo.

Il soggetto era già noto alla polizia,
ma non inserito
in nessuna lista di terroristi.

Gli agenti che sono arrivati in soccorso
sono però stati aggrediti dalla folla
con lancio di mattoni,
palizzate e vari oggetti.

La commissaria di polizia
del nuovo Galles del Sud, Karen Webb,
ha affermato che i responsabili
saranno individuati.

 ITALIA
 ITALIA

 Wyatt Fisher

Generazione “childfree”, le coppie che non vogliono avere figli
Nel 2023 sono nati in Italia
soltanto 379 mila bebè.
Tra le cause della scarsissima natalità
si possono individuare
il welfare inefficiente,
l’insufficienza dei nidi
e la mancanza di un lavoro sicuro.

Ma esiste anche un dato esistenziale:
è il movimento “childfree”,
che si muove tra i cinque milioni
di coppie senza figli in Italia,
soprattutto tra le donne e le ragazze,
ma anche, e sempre più,
tra i maschi, che dichiarano:
“Bambini? No grazie,
non fa parte del nostro progetto di vita”.

Le donne “childfree” hanno un’età media
tra i 30 e i 45 anni:
sono le ultime Millennials
e le prime Zoomers (Generazione Zeta),
che finalmente hanno il coraggio
di dire che hanno scelto
di non essere madri
senza risultare egoiste.

Su 7000 donne senza figli
tra i 18 e i 34 anni,
il 21% non li vuole,
mentre il 29%
è “debolmente interessata” alla maternità.

La rivoluzione antropologica e sociale
ha “liberato” le donne dallo stereotipo
secondo cui non essere madre
significa essere imperfette e incomplete.
Il demografo Alessandro Rosina spiega:
“I giovani non sentono la procreazione
come un imperativo biologico e sociale,
vogliono pensare liberamente
al proprio destino”.

SCIENZA
SCIENZA

Lo sviluppo dei vaccini contro il cancro
Lo sviluppo dei vaccini contro il cancro
rappresenta una delle frontiere
più promettenti
della medicina moderna.

Questi vaccini si dividono
in due categorie principali:
quelli preventivi
e quelli terapeutici.

I vaccini preventivi
mirano a impedire
l’insorgenza del cancro
agendo su virus
che possono causare tumori.

I vaccini terapeutici, invece,
sono somministrati
a pazienti già affetti da cancro,
con l’obiettivo di stimolare
il sistema immunitario
a combattere la malattia.
Questi vaccini non hanno lo scopo
di prevenire il cancro,
ma di trattarlo
una volta che si è già sviluppato.

Utilizzano la stessa tecnologia
dei vaccini per il COVID-19
e mirano a istruire il sistema immunitario
a riconoscere e attaccare
le cellule tumorali.

I vaccini a mRNA,
contengono informazioni genetiche
che insegnano alle cellule del corpo
a produrre una proteina specifica:
questo, stimola una risposta immunitaria
contro queste cellule,
aiutando il corpo a combattere il cancro.

I vaccini contro il cancro
sono ancora in fase di sperimentazione
ma promettono di offrire
nuove strategie di trattamento
per i pazienti affetti da cancro.

 CULTURA & SOCIETA’
 CULTURA & SOCIETA’

 Phillip Pessar

Manicure firmata McDonald’s
Smalti rosso ketchup
e nail art a tema burger:
questa è la novità in casa McDonald’s.
Non solo cibo,
ma anche moda e tendenza;
la nuova proposta commerciale
arriva dalla collaborazione
della nota catena americana di fast food
e il marchio londinese Nails.Inc.

Una linea di prodotti a tema,
in edizione limitata
e al momento per il solo mercato britannico,
che comprende uno smalto rosso ketchup,
un altro in tono burger brown,
e per le persone più creative
sono disponibili anche adesivi
con mini Big Mac, patatine fritte,
gelati McFlurry o archi dorati.

Tutto questo è disponibile
già dal 20 febbraio sul sito Nails.Inc
e su Amazon,
con prezzi che vanno
da 6,99 a 8,99 euro.

Prima di McDonald’s,
altre catene di fast food avevano sperimentato
questa fusione con brand di cosmetici.
Per esempio nel 2022 il brand E.l.f
si era associato all’americana Dunkin Donuts
per creare una collezione di trucco
dal sapore dolce.

 CULTURA & SOCIETA’
 CULTURA & SOCIETA’

 Herbert Frank

Brindisi candidata a capitale della cultura 2027
Il sindaco della città di Brindisi,
in Puglia,
ha presentato la candidatura della sua città
a diventare capitale della cultura
nel 2027.

La sua motivazione
è di voler dare uno slancio alla immagine
non solo del capoluogo pugliese,
ma anche di tutti i paesi vicini.

Ad appoggiare la candidatura
arriva anche la Confesercenti:
il presidente dell’associazione, Michele Piccirillo,
ha dichiarato di apprezzare molto
la proposta di Marchionna.

La città di Brindisi
e il territorio di questa provincia
sono caratterizzati da un lungo passato,
fatto di tradizioni culturali e storiche;
inoltre è ricco di attività artigianali.

‘Brindisi capitale della cultura’
potrebbe rappresentare
una grande opportunità
di far conoscere un’altra città del sud Italia
e aiutarne in questo modo lo sviluppo economico.
A tal proposito,
le iniziative dei prossimi due anni
comprenderanno la gestione artistico-culturale:
Brindisi è la ‘porta sul Mediterraneo’,
che nel passato, così come nel futuro,
potrà portare nuove sinergie
e creare nuovi orizzonti commerciali e culturali.

norbaonline.it

norbaonline.it
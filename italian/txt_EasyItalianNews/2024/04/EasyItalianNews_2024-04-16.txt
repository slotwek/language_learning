ESTERI
ESTERI

 Sardaka

Strage in un centro commerciale a Sidney: sei persone muoiono accoltellate
Verso le 15 del 13 aprile
si è verificata una strage
in un centro commerciale
della periferia est di Sidney.

Al Bondi Junction Westfield
si è seminato il panico
quando un uomo è entrato nel centro commerciale
impugnando una grossa lama
e ha poi iniziato ad accoltellare
le persone più vicine.

Sono morte sei persone,
mentre altre otto sono rimaste ferite.
Tra i feriti anche un neonato
di nove mesi
è stato colpito allo stomaco.

Dopo interminabili minuti di terrore,
l’uomo è stato rincorso da una poliziotta
che gli ha sparato uccidendolo.

Secondo le prime indagini
non si è trattato di terrorismo,
l’uomo ha agito da solo.
Non è stata rilasciata
l’identità dell’aggressore
ma si sa che era un uomo sui quaranta anni,
già conosciuto dalla polizia locale.

ESTERI
ESTERI

Elezioni Usa 2024: Biden e Trump di nuovo appaiati nei sondaggi
Negli Stati Uniti,
le elezioni del 2024
stanno generando grande interesse
poiché i due principali contendenti,
Joe Biden e Donald Trump,
si trovano di nuovo
in una situazione di parità
nei sondaggi.

Secondo gli ultimi sondaggi,
sia Biden che Trump
stanno raccogliendo
un sostegno significativo
da parte degli elettori.
Questo equilibrio potrebbe portare
a una competizione elettorale
molto serrata e imprevedibile.

La parità nei sondaggi
riflette anche
la profonda divisione politica
che attraversa gli Stati Uniti.

Mentre alcuni elettori
sostengono Biden
per la sua gestione della pandemia
e delle questioni sociali,
altri si schierano con Trump
per le sue politiche economiche
e di sicurezza.

Con l’avvicinarsi delle elezioni,
l’attenzione si concentra sulle strategie
che i due candidati adotteranno
per conquistare il voto
degli elettori ancora indecisi
e consolidare il sostegno che hanno già.

ESTERI
ESTERI

 Mohammad Agah, Mehr News Agency

Israele all’Onu: “Condannate l’Iran”
Lo scorso sabato sera
l’Iran ha lanciato oltre 300
tra droni e missili
contro obiettivi israeliani.

Per questo motivo Israele
ha chiesto all’ONU
una condanna per l’Iran,
ma Teheran ha ribattuto
“E’ stata autodifesa,
non vogliamo la guerra”.

L’attacco, infatti,
è stato la risposta dell’Iran
all’attacco subito all’ambasciata iraniana
a Damasco il primo aprile,
in cui è rimasto ucciso Mohammad Reza Zahedi,
importante generale delle Guardie rivoluzionarie.

Non è chiaro come Israele intenda reagire.
Domenica si è riunito
il cosiddetto “gabinetto di guerra”,
organo creato dal governo israeliano
dopo l’attacco di Hamas del 7 ottobre.

Sono in corso varie forme di pressione
nei confronti del governo israeliano:
gli Stati Uniti, loro maggiore alleato,
hanno fatto sapere
che non supporteranno
nessuna eventuale rappresaglia.
Ma l’Iran ha affermato che la questione
“può considerarsi conclusa”
con l’attacco di sabato.

 ITALIA
 ITALIA

A Torino debutta Shaker, il bar dei robot
Nella città di Torino apre ad aprile
il primo bar d’Italia
dove i cocktail li preparano i robot.
Il bar si trova
nel pieno centro della città,
e si chiama Shaker.

Il bar robotico è frutto della collaborazione
tra Makr Shakr
e i suoi fornitori ufficiali
Lavazza e Martini & Rossi.
L’obiettivo di questo nuovo progetto
è quello di creare un’armonia
tra l’innovazione tecnologica
e l’interazione umana:
in pratica convivenza e integrazione
tra uomo e macchina.

Il barman si chiama Toni Compatto,
ultimo modello robot di Makr Shakr,
dotato di un braccio robotico
e capace di preparare oltre 60 drink all’ora,
muovendosi tra un assortimento
di 70 bottiglie.

Toni non sarà solo
perché al suo fianco ci sarà il bar manager
e uno staff di sei persone (in carne ed ossa!)
e lavoreranno insieme.

I clienti faranno le loro ordinazioni
tramite tablet disponibili nel locale.
Inserendo il proprio nome e l’ordinazione,
sarà possibile seguire
la preparazione del drink
su un display dietro al robot.
Una volta pronto,
sarà possibile ritirare il drink
al bancone nei vari punti di consegna.

stream24.ilsole24ore.com

stream24.ilsole24ore.com

 CULTURA & SOCIETA’
 CULTURA & SOCIETA’

Cibo estero diventa Made in Italy
“Made in Italy” o “Fake in Italy”?
Prosciutti modenesi
prodotti in Danimarca,
pane di Altamura con etichetta d.o.p.
(dichiarazione di origine protetta),
prodotto in realtà in Repubblica Ceca.
Uva indiana spedita a Novara,
frutta sudafricana proveniente
dalla Moldavia diretta in Sicilia,
preparati industriali
a base di uova fatti in Polonia
e spediti a Verona.

Sono solo alcuni esempi
del “Fake in Italy”
scoperti dalla Coldiretti
al valico del Brennero,
dove sono stati fermati i tir
carichi di prodotti alimentari
provenienti dall’estero.

Diecimila agricoltori
insieme alle forze dell’ordine
hanno manifestato contro
l’invasione di cibo straniero
venduto come nazionale.

La Coldiretti ha avviato anche
una raccolta firme
per una proposta di legge europea
di iniziativa popolare
per estendere l’indicazione
dell’origine in etichetta
su tutti i prodotti in commercio
nell’Unione Europea.

video.repubblica.it

video.repubblica.it

 CULTURA & SOCIETA’
 CULTURA & SOCIETA’

 Aldo Montemarano

Inaugurato in Umbria il ponte sospeso più alto d’Europa
Nel borgo di Sellano in Umbria
sopra la valle del fiume Vigi
è stato inaugurato
il ponte sospeso più alto d’Europa.

Il ponte tibetano è lungo 517 metri
e ha 1.023 scalini,
per percorrerlo s’impiegano
tra i 30 e i 45 minuti,
in base all’affluenza.

All’inaugurazione erano presenti
le autorità istituzionali,
la comunità di Sellano
e anche molti curiosi dei paesi vicini
sia umbri che marchigiani.

L’assessore regionale del turismo umbro,
Paola Agabiti,
ha sottolineato come questo
sia una dimostrazione
della resilienza della comunità umbra
che dopo il sisma del 2016
non ha mai smesso di investire
sul proprio territorio.
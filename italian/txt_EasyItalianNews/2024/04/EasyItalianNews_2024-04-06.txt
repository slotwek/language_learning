ESTERI
ESTERI

 Linh Vien Thai

Violento terremoto a Taiwan, decine sotto le macerie
Il 3 aprile un violento terremoto
di magnitudo 7.4,
il più grave degli ultimi 25 anni,
ha colpito Taiwan.

Al momento, il bilancio ufficiale
delle vittime del sisma
è di dieci morti,
ma i soccorritori continuano
a cercare i dispersi.

Nella contea di Hualien,
epicentro del sisma,
sono state trovate nove persone vive
in una grotta molto frequentata dai turisti,
chiamata “Tunnel dei nove giri”.

Gli operai hanno iniziato
a demolire un edificio chiamato Uranus
che a causa delle scosse
si è inclinato di 45 gradi.
A Taipei il famoso grattacielo “101”
ha oscillato pericolosamente,
mentre la metropolitana
e i treni ad alta velocità
sono stati bloccati
per ispezioni di sicurezza.

Un centinaio di persone e veicoli
sono rimasti bloccati nei tunnel di Jinwen
sotto le montagne di Hualien.

I media statali di Pechino hanno riferito
che il sisma è stato avvertito
fino a Shanghai
e nella provincia del Fujian,
di fronte a Taiwan.
Le scosse di assestamento
potrebbero continuare per quattro giorni:
sono più di 50 quelle finora registrate,
di cui almeno una ventina
sopra magnitudo 4.

 ITALIA
 ITALIA

 Diego Delso

Depressa, il borgo pugliese senza internet e telefono
Il nome è tutto un programma:
è Depressa,
piccolo paese nel sud della Puglia,
in provincia di Lecce.

Si tratta di un borgo dove gli abitanti
non possono usare il telefono
né navigare sul web.
I cittadini di questa frazione
per poter fare una semplice chiamata
sono costretti a uscire per strada,
salire sul terrazzo o andare in giardino.

L’assenza del segnale di telefonia
isola un’intera comunità
con disagi per tutti:
studenti, lavoratori
e attività commerciali.

Il deputato salentino Andrea Caroppo,
Capogruppo di Forza Italia
in IX Commissione Trasporti,
Poste e Telecomunicazioni
alla Camera dei deputati,
avrebbe portato in Parlamento
la spinosa questione.

Si spera che la situazione di esclusione
dal mondo del digitale
si concluda presto per Depressa,
e per tanti altri borghi che in Italia
vivono la stessa situazione.

 SALUTE
 SALUTE

Trapiantato rene di maiale in un essere umano
Primo caso al mondo
di un organo di maiale
trapiantato su una persona:
è successo a Boston,
dove un uomo di 62 anni del Massachusetts
con problemi di insufficienza renale,
ha ricevuto un rene geneticamente modificato (OGM)
da un maiale.

Un team di chirurghi ha operato
in un intervento lungo quattro ore
lo scorso 16 marzo
al Massachusetts General Hospital.
Il rene suino ha iniziato a produrre urina
poco dopo essere stato inserito
nel corpo del paziente.

Gli xenotrapianti,
una procedura che prevede
l’innesto di organi animali
negli esseri umani,
sta interessando molto gli scienziati,
in quanto è una valida alternativa
alla carenza di organi umani idonei.

Negli Stati Uniti,
più di 100mila pazienti sono in lista d’attesa
per un trapianto,
e 17 persone muoiono ogni giorno
in attesa di un organo.

SCIENZA
SCIENZA

 A013231

Eclissi solare: non sarà visibile dall’Italia
L’8 aprile avverrà
uno degli eventi astronomici
più osservati dagli studiosi:
l’eclissi totale del sole.

Purtroppo l’eclissi non sarà visibile in Italia
ma soltanto in Messico,
negli Stati Uniti e in Canada.

L’eclissi solare si presenta
quando si crea un allineamento tale
tra sole, terra e luna
da proiettare l’ombra della luna
sul nostro pianeta
andando a oscurare il sole,
per questo viene chiamato sole nero.

Il luogo ideale per vederla
e che si sta preparando
ad accogliere tanti turisti,
è una piccola cittadina dell’Illinois
chiamata Carbondale,
qui il tempo di oscurità
durerà 4 minuti.

In molte aree del mondo
questo fenomeno è molto raro,
avviene in media una volta ogni 366 anni.
Tuttavia a causa della sua posizione,
a Carbondale sarà la seconda eclissi
in soli 7 anni.

 CULTURA & SOCIETA’
 CULTURA & SOCIETA’

Sagrada Familia verso fine lavori dopo 140 anni
La famigerata chiesa progettata
dall’architetto catalano Gaudì
vedrà finalmente la fine,
e ci sarà un’inaugurazione
in occasione del centenario
della morte dell’artista.

Vedremo finalmente completo
l’edificio di culto più alto del mondo.
Dopo più di un secolo di attesa,
l’imponente cattedrale simbolo
della città di Barcellona,
sarà completata;
verranno terminati la Facciata della Gloria
e l’ingresso monumentale su Carrer de Mallorca.
Nel 2026 sarà terminata
la sesta e ultima torre centrale:
la sua costruzione era iniziata
circa 140 anni fa.

La Sagrada Familia è sito
Patrimonio dell’Umanità Unesco
ed è stata consacrata nel 2010
da Papa Benedetto XVI.

La maestosa opera architettonica
è stata progettata
dall’architetto Antoni Gaudì,
che ne ha ridisegnato il prospetto
passando da neogotico a liberty.

Dopo la tragica morte
del suo architetto nel 1926,
il progetto ha avuto una serie di ritardi
dovuti alla guerra civile,
problemi di finanziamento
e lavori di conservazione,
e non ultimo la pandemia.

 CULTURA & SOCIETA’
 CULTURA & SOCIETA’

 Pava

E’ morto il designer Gaetano Pesce
E’ morto a New York
Gaetano Pesce,
uno dei più conosciuti e amati
designer italiani.

Uno dei suoi oggetti più noti
è sicuramente la poltrona Up5,
tra i primi oggetti in poliuretano.
Simile a una donna accovacciata
con un pouf simile
a una palla al piede,
l’oggetto ha una valenza politica,
rappresentando un manifesto
sulla condizione e sull’oppressione femminile,
tema estremamente caro a Pesce.

Era nato a La Spezia nel 1939
e aveva studiato a Venezia.
Pur vivendo a New York dal 1983,
ha sempre mantenuto
stretti legami con l’Italia.

Sebbene si sia affermato grazie
a un oggetto di produzione industriale,
si è distinto per creazioni
in piccole serie o addirittura pezzi unici,
vere e proprie opere d’arte
più che oggetti d’arredo.

Tra le sue opere,
la lampada Moloch,
il tavolo Sansone
e Sessantuna,
la serie di sessantuno tavoli
per celebrare l’unità d’Italia.
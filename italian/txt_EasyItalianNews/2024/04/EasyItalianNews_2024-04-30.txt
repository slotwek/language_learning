ESTERI
ESTERI

 Ministry of Defense of Ukraine

Kiev, respinti 55 tentativi di attacco
Il 29 aprile 2024
l’Ucraina ha dichiarato
di aver sventato 55 diversi attacchi russi
nei villaggi a nord e ad ovest
di Novobakhmutivka,
nella regione orientale di Donetsk.

Si tratta di un’area
dove negli ultimi giorni,
per ammissione degli stessi ucraini,
le forze di Mosca hanno guadagnato terreno
e il controllo di tre villaggi
nei dintorni di Avdiivka,
città conquistata dai russi in febbraio.

Le truppe di Vladimir Putin
continuano ad avanzare
e bombardano a tappeto il Paese.
Kiev informa che “la situazione è peggiorata”
e non può far altro che attendere
l’arrivo degli aiuti americani
per frenare l’avanzata russa.

“Il terrore russo è possibile
solo perché abbiamo meno armi”
ha sintetizzato il presidente Volodymir Zelensky.

ESTERI
ESTERI

 Phan Trong Nghia (thảo luận)

Cina, Tornado a Guangzhou
Un violento tornado
ha colpito la città meridionale cinese
di Guangzhou.

L’evento meteorologico
ha portato alla morte
di almeno cinque persone
e al ferimento di altre 33.

Questo tragico evento
è avvenuto in un momento
in cui Guangzhou stava già affrontando
gravi inondazioni,
con piogge record
che hanno causato danni e allagamenti
in diverse parti
della provincia di Guangdong.

Il tornado ha danneggiato gravemente
le fabbriche della città,
con conseguenze
che graveranno notevolmente
sull’economia locale.

La popolazione è stata invitata
a prestare la massima attenzione
durante le tempeste di grandine
e a evitare di uscire all’aperto,
indossando eventualmente
dei caschi per proteggersi.

La città di Guangzhou,
ha sempre affrontato rischi legati
ad eventi meteorologici,
motivo per cui sono state adottate
misure per ridurre i danni
in caso di inondazioni.

stream24.ilsole24ore.com

stream24.ilsole24ore.com

ESTERI
ESTERI

Iraq approva legge contro i gay
Il Parlamento iracheno ha approvato
una legge che proibisce
le relazioni omosessuali e transgender,
con pene fino a 15 anni di carcere
per coloro che saranno ritenuti colpevoli.

Inoltre, chiunque promuova
comportamenti considerati “effeminati”,
compreso indossare
abiti ritenuti inadatti,
può essere punito con una pena
di 1 fino a 3 anni di carcere.

La legge,
denominata “Legge sulla lotta
alla prostituzione e all’omosessualità”,
ha suscitato forti critiche
da parte della comunità internazionale
e dalle organizzazioni per i diritti umani.
La sua approvazione è stata vista
come un enorme passo indietro
sul fronte dei diritti umani,
specialmente per la comunità LGBT+,
che già affrontava
discriminazioni e violenze.

ECONOMIA
ECONOMIA

 Kanchi1979

Aeroporto di Kansai, in Giappone, non ha mai perso un bagaglio
L’aeroporto giapponese di Kansai,
in Giappone,
vanta un record mondiale:
in 30 anni di attività
non ha mai perso un bagaglio,
sugli oltre 55 milioni di valige imbarcate
per tutto questo tempo.

La struttura, nota anche
per essere stata progettata da Renzo Piano,
è un vero gioiello infrastrutturale
e si trova nei pressi di Osaka.

Si tratta di un’isola artificiale
nella baia della città.
Questo aeroporto è diventato subito
uno degli hub internazionali del Giappone.

A confermare il primato
è stato il portavoce della società
che gestisce la struttura nipponica:
nessun trolley perso dall’inaugurazione,
che risale a settembre 1994.

Fino a dicembre 2023 in questo aeroporto
sono passate circa 520 milioni di persone,
in partenza e in arrivo.
La consegna dei bagagli in partenza
dura meno di 8 minuti
per i voli internazionali nel Terminal 1;
per le valige in arrivo
il tempo medio di consegna
dipende da quelli previsti
da ciascuna società di assistenza a terra.

ECONOMIA
ECONOMIA

 Crypto Dost

L’ascesa delle criptovalute
Le criptovalute sono state create
per offrire una forma di pagamento
e di investimento alternativa
rispetto alle valute tradizionali.

Esse sono suddivise
in due categorie:
le criptovalute centralizzate
e le criptovalute decentralizzate.

Le criptovalute centralizzate
sono gestite da soggetti
che possono controllare l’emissione,
le regole e la contabilità.

Le criptovalute decentralizzate, al contrario,
sono gestite da una rete di computer,
senza un soggetto centrale
che possa controllarle.
Sono basate su un algoritmo
che consente la creazione di nuove unità
in base alle esigenze della rete,
come il Bitcoin.

Le criptovalute possono avere
un impatto significativo a livello economico,
finanziario e sociale,
per via della loro natura
in costante aggiornamento.

Inoltre, la mancanza di una regolamentazione
universalmente riconosciuta
rende, ad oggi,
la gestione di queste valute
ancora difficoltosa,
soprattutto da parte degli stati.

fastercapital.com

fastercapital.com

 CULTURA & SOCIETA’
 CULTURA & SOCIETA’

 7castle

Vacanze lungo le ciclovie d’Italia
Le ciclovie in Italia
sono molte e suggestive,
a partire dall’Emilia-Romagna,
con le sue dieci “Ciclovie dei Parchi”.

Ma è soprattutto il Mezzogiorno
che vince per investimenti
nel turismo a due ruote.

In Sicilia la Ciclovia dei Parchi
collega i quattro parchi naturalistici,
attraversando il territorio
dalle coste ioniche e tirreniche
fino ad arrivare alle falde dell’Etna,
lungo i parchi dell’Alcantara, dell’Etna,
delle Madonie e dei Nebrodi.

Anche la Ciclovia dei Parchi della Calabria
si addentra nei parchi naturali
e nelle aree protette della regione,
alcune patrimonio dell’Unesco,
e attraversa il Parco nazionale del Pollino,
il Parco della Sila
e quello delle Serre calabresi.

La Ciclovia dei Parchi della Basilicata
offre, tra gli altri, il suggestivo
giro ad anello da Venosa,
con sosta a frantoi e oliveti,
cantine dell’Aglianico DOC e vigneti.

Infine la Ciclovia dell’Acquedotto pugliese
è un percorso unico
lungo il “fiume nascosto”
del Tavoliere delle Puglie.
L’acquedotto pugliese
è il più grande d’Europa.

wisesociety.it
fiabitalia.it
wisesociety.it

fiabitalia.it
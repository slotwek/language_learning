ESTERI
ESTERI

 A Guy Named Nyal

Yemen, Usa: razzo Houthi verso cargo operato da Italia
Un missile balistico antinave
è stato lanciato il giorno 8 aprile
da un’area dello Yemen
controllata dagli Houthi.

Il missile era diretto
verso il Golfo di Aden,
dove una nave della coalizione
stava scortando un mercantile italiano.

La notizia è stata diffusa
dal Comando centrale degli Stati Uniti (Centcom)
che ha specificato
che non sono stati segnalati
feriti o danni.

La nave in questione
è la M/V Hope Island,
battente bandiera delle isole Marshall
e di proprietà del Regno Unito.
E’ il quinto lancio
indirizzato contro questa nave.

Il comando centrale degli Stati Uniti
ha inoltre informato di aver distrutto
un sistema di difesa
composto da due missili pronti al lancio
e una stazione di controllo di terra
nelle aree dello Yemen.

AMBIENTE
AMBIENTE

 CherryX

Corte Europea per i diritti umani condanna la Svizzera
Durante la giornata del 9 aprile
la Corte Europea per i diritti umani
ha emesso una sentenza
che cambierà la storia della politica
sul cambiamento climatico.

Un’associazione di donne svizzere
chiamata “Anziane per il clima”
ha denunciato il governo svizzero
per non aver fatto abbastanza
per tutelare la vita dei cittadini
contro il cambiamento climatico.

E’ la prima volta che un governo
viene ritenuto responsabile.

Non ha avuto lo stesso esito
il caso Duarte Agostinho,
che la Cedu ha invece respinto,
giudicandolo inammissibile,
dove sei attivisti portoghesi
avevano citato in giudizio
ben 33 governi,
per gli sforzi insufficienti
nella riduzione delle emissioni
alla base del riscaldamento globale.

Allo stesso modo
è stata dichiarata irricevibile
la denuncia sull’innalzamento
dei livelli del mare
dell’ex-sindaco francese
contro il proprio stato.

A Strasburgo per festeggiare la vittoria
si trova anche Greta Thunberg,
giovane attivista
che annuncia che questo
è solo l’inizio.

RELIGIONE
RELIGIONE

 Diego Delso

Documento del Dicastero per la dottrina della fede sulle violazioni della dignità umana
“Dignitas Infinita” è il nuovo documento
sulla dignità umana
del Dicastero per la Dottrina della Fede.
Contiene il magistero papale
dell’ultimo decennio
contro tutte le forme di violenza.

In primis si parla
della violenza sulle donne,
di cui fanno parte la costrizione all’aborto,
la poligamia e il femminicidio.

Poi si parla di forme dell’eutanasia
e del suicidio assistito,
considerati inaccettabili,
a cui bisogna sostituire le cure palliative
e quelle finalizzate a evitare
“ogni accanimento terapeutico”.

Il documento parla poi
del dramma della povertà,
della guerra e infine dei migranti,
“che non hanno più i mezzi
per creare una famiglia,
per lavorare o per nutrirsi”.

In ultimo si cita la tragedia
della “tratta delle persone”,
il commercio di organi e tessuti umani,
lo sfruttamento sessuale di bambini e bambine,
il lavoro schiavizzato,
il traffico di droghe e di armi,
il terrorismo e il crimine internazionale organizzato.

SCIENZA
SCIENZA

 Bengt Nyman

E’ morto il fisico Peter Higgs, padre della “particella di Dio”
Peter Higgs,
il famoso fisico britannico
che ha teorizzato la particella di Higgs,
è deceduto.

Higgs ha iniziato la sua carriera accademica
a Edimburgo,
e ha lavorato su argomenti
che lo hanno portato
a concepire il Meccanismo di Higgs.

La scoperta del bosone di Higgs
è stata una scoperta chiave
per la nostra comprensione
dell’origine della massa
delle particelle elementari,
come l’energia oscura
e la materia oscura.

La scoperta è avvenuta nel 2012
grazie al Grande Rivelatore di Adroni (LHC)
presso il CERN.

Higgs nel 2013 è stato insignito
del Premio Nobel per la fisica,
condiviso con François Englert,
per il suo lavoro
sulla massa delle particelle elementari.

Ha inoltre ricevuto
numerosi premi e riconoscimenti
per il suo lavoro,
tra cui la Hughes Medal dalla Royal Society,
la Dirac Medal
e il Premio dalla Institute of Physics.

La scoperta della particella di Higgs
ha avuto un impatto significativo
sulla fisica teorica
e ha spinto la ricerca
verso nuove teorie.

 CULTURA & SOCIETA’
 CULTURA & SOCIETA’

 Pava

Fuorisalone a Milano
A breve inizierà a Milano
il Fuorisalone,
un evento che ogni anno
attira nella città
centinaia di migliaia di persone.

Si tratta di un insieme di eventi
che si svolgono durante
il Salone del Mobile,
in quella che è ormai definita la
“Design week”,
ed è l’evento più importante
che riguarda il disegno industriale,
in particolare il settore dell’arredamento.

Non è possibile parlare del Fuorisalone
senza ricollegarlo al Salone del mobile.
Nel 1961 è stato inaugurato
il primo Salone
che ha subito acquistato
una grande rilevanza.

Il Fuorisalone nasce spontaneamente,
ma è negli anni ‘80
che la rivista “Abitare”
gli dedica una sezione,
raccontando l’evento
con uno speciale video reportage
che sancisce la sua rilevanza.

Negli anni ‘90 il Cosmit
apre il proprio salone
a un pubblico di “non esperti”
trasformando per sempre
l’esperienza della design week.

Negli anni 2000 i distretti del Fuorisalone
iniziano a moltiplicarsi,
diventando oltre 7
e “invadendo” ogni parte della città
con numerose installazioni diffuse.

 CULTURA & SOCIETA’
 CULTURA & SOCIETA’

La nuova moda di NY: i party letterari
Si chiamano Reading Rhythms
e hanno liste d’attesa lunghissime
per partecipare.
La nuova moda che sta impazzando a New York
sono dei party a base di libri,
in cui i cellulari sono proibiti.

I Reading Rhythms
sono delle “feste di lettura”,
durante le quali i partecipanti si riuniscono
per divertirsi leggendo in compagnia,
ognuno con il proprio romanzo, saggio,
raccolta di racconti o di poesie,
con delle pause in cui si chiacchiera.

Ogni lettore può scegliere
la sua postura preferita
per godersi il proprio libro:
non ci sono posizioni da rispettare
come in biblioteca.
Per questo ci sono diversi tipi di sedute
come divani, poltrone, sedie.

L’unica regola di questi party
è evitare l’uso del cellulare,
per il resto è solo relax
e vita sociale, reale.
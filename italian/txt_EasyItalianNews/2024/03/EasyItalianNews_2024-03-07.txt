ESTERI
ESTERI

 Alex Proimos

Haiti, migliaia di detenuti evadono dalle carceri
Il 3 marzo il governo di Haiti
ha dichiarato lo stato d’emergenza
e il coprifuoco
nella capitale Port-au-Prince,
in seguito alla fuga
di diverse migliaia di detenuti
da una prigione
che era stata attaccata
da gruppi armati durante la notte.

I disordini sono nati giorni prima
per costringere alle dimissioni
il primo ministro Ariel Henry.

Henry guida il Paese
dall’omicidio del presidente Jovenel Moïse,
avvenuto a luglio del 2021.
Il capo delle gang, Jimmy Chérizier,
soprannominato “Barbecue”,
avrebbe organizzato
l’evasione dei detenuti,
tra cui alcuni arrestati
proprio in relazione all’assassinio di Moïse.

Secondo alcune fonti,
durante la fuga dei detenuti
sarebbero morte
almeno dieci persone.

Haiti sta affrontando
una grave crisi politica,
di sicurezza e umanitaria
dall’omicidio nel 2021 del presidente Moïse:
da allora i gruppi armati
hanno preso il controllo
di intere zone del Paese.

ESTERI
ESTERI

Germania, sabotaggi contro Tesla
La fabbrica di automobili Tesla
situata a Grünheide,
vicino a Berlino,
ha subito un’interruzione di corrente
che ha costretto alla sospensione
della produzione.

Questo evento non è stato causato
da un incidente,
ma da un atto di sabotaggio
messo in atto da un gruppo estremista
noto come “Vulkangruppe”.
Il gruppo ha preso di mira
un traliccio dell’alta tensione,
causando un incendio
che ha portato all’evacuazione
dell’intero stabilimento
e a un’interruzione dell’elettricità
nell’area circostante.

Il “Vulkangruppe” ha dichiarato
di voler causare il più grande blackout possibile
alla Gigafactory di Tesla,
come si legge nella loro rivendicazione
pubblicata sul sito web di Indymedia.

Elon Musk, CEO di Tesla,
ha commentato l’accaduto
definendo gli autori dell’attacco
come “gli eco-terroristi più stupidi del mondo”,
sottolineando l’assurdità di interrompere
la produzione di veicoli elettrici
anziché quella di veicoli a combustibile fossile.

La fabbrica di Tesla rimarrà chiusa
per alcuni giorni,
con conseguenti danni economici
e di produzione per l’azienda.

 ITALIA
 ITALIA

A Milano il primo pollaio urbano
Sembra strano associare
una città metropolitana come Milano
a un progetto green
come quello di creare un pollaio urbano,
e invece sta riscuotendo un grande successo
l’iniziativa che prende il nome
di “Adotta una Gallina”.
Finora vi hanno aderito ben 100 famiglie.

150 galline che possono essere adottate
dalle famiglie milanesi
e in cambio ne riceveranno uova.
Le stesse famiglie
possono andare a controllare
le condizioni in cui vive l’animale
e raccogliere di persona ogni domenica
le proprie uova.
Ovviamente il pollaio sociale
produce una gran quantità di uova
ogni settimana.

“Adotta una Gallina” risponde a un progetto
molto più ambizioso
di recupero di un’area agricola abbandonata
ai margini della città:
attivisti e agronomi hanno piantato
una ‘food forest’
fatta di migliaia di alberi da frutto.
Un progetto che non è solo a impatto zero,
bensì migliora l’ambiente perché lo rigenera,
produce cibo di qualità
e crea una comunità di quartiere.

milano.corriere.it

milano.corriere.it

ECONOMIA
ECONOMIA

 Daniel Oberhaus

Bezos è di nuovo l’uomo più ricco del mondo
Il fondatore di Amazon Jeff Bezos
è di nuovo l’uomo più ricco del mondo.
Ha infatti superato Elon Musk
ed è ora in cima
al Bloomberg Billionaires Index.

Secondo Bloomberg,
il patrimonio netto di Bezos
ammonta a 200 miliardi di dollari,
mentre quello di Musk
a 198 miliardi di dollari.
Segue il patron di Lvmh Bernard Arnault
con 197 miliardi di dollari.

I tre miliardari si sono alternati spesso
negli ultimi anni:
dipende dal fatto che la ricchezza personale
viene misurata in base ai cambiamenti
nei mercati e nell’economia.

Musk ha perso la sua posizione
dopo che le azioni di Tesla
hanno registrato un crollo
a causa della diminuzione
delle consegne da Shanghai.

Bezos, che non gestisce più Amazon,
ha beneficiato dell’aumento del prezzo
delle azioni di Amazon,
di cui rimane comunque il maggiore azionista.

 CULTURA & SOCIETA’
 CULTURA & SOCIETA’

 Sergio D’Afflitto

Policlinico Gemelli è il miglior ospedale d’Italia
La classifica del Newsweek ha premiato
per la quarta volta consecutiva
il Policlinico Gemelli
come miglior ospedale d’Italia.
La struttura è al 35esimo posto nel mondo.
Il 2024 è anche l’anno
in cui il Gemelli festeggia
i primi 60 anni di attività.

La classifica generale considera
ben 250 ospedali nel mondo,
ma per arrivare alla lista finale
sono stati esaminati 2400 ospedali,
di 30 paesi diversi.
Le strutture sono state valutate
partendo dal numero di dottori,
direttori di ospedali, professionisti sanitari.

A questo bisogna aggiungere
i sondaggi condotti tra i pazienti
relativi al ricovero, la qualità delle cure,
le misure igieniche, la sicurezza dei pazienti,
i tempi d’attesa.

Il presidente della Fondazione
Policlinico Universitario Agostino Gemelli
Carlo Fratta Pasini ha commentato
i risultati della classifica
affermando che la mission del Policlinico Gemelli
coniuga cure e ricerche di avanguardia,
ma anche formazione di medici e operatori sanitari.

Oltre alle 50 scuole di specializzazione
con cui l’ospedale collabora,
dal 2017 la Facoltà di medicina del Policlinico
ha siglato un protocollo d’intesa
per progetti di formazione e di ricerca
con la prestigiosa Thomas Jefferson University (TJU)
di Filadelfia.

 CULTURA & SOCIETA’
 CULTURA & SOCIETA’

 Jour-reveur

Biglietti di lusso per l’erede dell’Orient Express
L’Orient Express è pronto
per una nuova tratta
che collegherà Parigi a Portofino.
Il Venice Simplon-Orient-Express
seguirà un itinerario
che permetterà ai viaggiatori
di muoversi lungo la Costa Azzurra,
toccando le città di Digione,
Lione e Avignone.

Il gruppo Belmond ha riportato il mitico treno
agli antichi splendori:
vagoni extralusso in pieno stile Art Déco
con vari tipi di cabine,
le storiche, le suite e le Grand Suite.
Offrirà inoltre la possibilità
ai ricchi e facoltosi passeggeri
di soggiornare presso lo Splendid Belmond Hotel
di Portofino.

Infatti il Venice Simplon-Orient-Express
partirà da Parigi giovedì 20 giugno 2024,
e concluderà il viaggio venerdì 21 giugno
con una cena stellata
a cura dello chef Jean Imbert
sulla Terrazza del magnifico ristorante
dello Splendid Belmond Hotel.

Per un viaggio di tre notti,
una a bordo dell’Orient Express
e due nello Splendid di Portofino,
il prezzo parte da 9mila euro.
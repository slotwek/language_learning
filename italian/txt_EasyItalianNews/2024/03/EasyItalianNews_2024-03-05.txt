ESTERI
ESTERI

Meloni incontra Biden alla casa Bianca
L’incontro alla Casa Bianca
tra Biden e Meloni
è avvenuto in assenza di giornalisti,
forse per evitare domande
sulle recenti tensioni con Mattarella
per la vicenda delle manganellate agli studenti.

Non è la prima volta
che la Presidente del Consiglio Meloni
sceglie di evitare
il confronto con la stampa
in momenti delicati.

Nel corso del colloquio con Biden,
Meloni ha parlato della guerra a Gaza:
“La prospettiva di due popoli
e due Stati
è l’unica soluzione
di lungo termine sostenibile…
sosteniamo pienamente
lo sforzo di mediazione degli Stati Uniti”.
E poi ha affrontato
la questione migranti:
l’intenzione del governo italiano
è di “combattere il traffico
di essere umani
con un’alleanza globale”.

Biden ha ringraziato Meloni
per “l’incrollabile sostegno a Kiev”
e ha aggiunto: “Giorgia ed io
siamo grandi amici.
Ha sostenuto gli Stati Uniti
dal primo giorno che è entrata in carica”.
Meloni ha risposto:
“Non vedo l’ora di ospitarti
in Puglia a giugno
per il summit dei leader del G7”.

ESTERI
ESTERI

In Francia l’aborto diventa un diritto costituzionale
Dopo l’approvazione del senato
mercoledì scorso,
lunedì 4 marzo la Francia
è diventata il primo paese al mondo
a inserire l’interruzione volontaria della gravidanza
nei diritti costituzionali.

L’iniziativa è stata mossa inizialmente
dal presidente Macron
circa un anno e mezzo fa,
dopo l’annullamento
della sentenza Roe vs. Wade
negli Stati Uniti.

Lunedì 4 marzo
si sono riuniti in seduta solenne
nella reggia di Versailles
deputati e senatori:
la legge ha ottenuto 267 voti a favore
e 50 contrari.
Ora ciò verrà effettivamente attuato
con una modifica
del già esistente articolo 34.

“In un momento in cui i diritti della donna
sono minacciati in tutto il mondo”,
ha osservato il premier francese,
Gabriel Attal,
“la Francia si alza
e si pone all’avanguardia del progresso”.

 ITALIA
 ITALIA

 Vinima

Chico Forti torna in Italia
La presidente Meloni
durante la visita a Washington
della settimana scorsa
ha informato
che è stata firmata l’autorizzazione
per il trasferimento in Italia
di Enrico, detto Chico, Forti.

L’uomo, un imprenditore
e produttore cinematografico di Trento,
era stato accusato di omicidio
e condannato all’ergastolo
nel 2000 in Florida.
Si era sempre dichiarato innocente.

Secondo la ricostruzione
Forti avrebbe ucciso Anthony “Dale” Pike.
Il corpo era stato ritrovato,
privo di indumenti,
in un boschetto su una spiaggia
vicino a Miami.
Pike era arrivato il giorno prima a Miami
da Madrid,
e all’aeroporto aveva incontrato Forti
da cui si era separato intorno alle 19:00.
Sarebbe stato ucciso poco dopo.

Secondo l’accusa Forti
avrebbe raggirato il padre di Pike,
il quale, scoperto il tentativo di inganno,
avrebbe provato a impedirlo.

In Italia Forti sconterà l’ergastolo,
ma secondo le leggi italiane,
inclusi i benefici premiali del caso.

Per il rientro saranno necessari
anche oltre due mesi.

ESTERI
ESTERI

 Anne Jea

Rubato computer con i piani di sicurezza Olimpiadi 2024
Un ingegnere del municipio di Parigi
ha denunciato il furto di una borsa
contenente il computer e le chiavette USB
con i dettagli sulla sicurezza
delle Olimpiadi 2024.
Le Olimpiadi si svolgeranno a Parigi
dal 26 luglio all’11 agosto 2024.

Il furto sarebbe avvenuto
nel treno della metropolitana.
L’ingegnere avrebbe denunciato
alla polizia il furto,
avvenuto subito dopo essere salito
su un treno in partenza per Creil
dalla stazione Gare du Nord.
Egli racconta di aver riposto la borsa
in uno scomparto sopra il sedile.
Si sarebbe poi accorto
che qualcuno l’aveva presa
nel momento in cui si è preparato
per cambiare treno.

 SPORT
 SPORT

 All-Pro Reels

LeBron James segna record 40mila punti in carriera
LeBron James ha raggiunto
un traguardo storico
nella sua carriera.

Durante una partita
contro i Denver Nuggets,
ha segnato i punti necessari
per superare la soglia
dei 40.000 punti in carriera,
diventando il primo giocatore
nella storia della NBA
a raggiungere questo incredibile risultato.

Nonostante la sconfitta
della sua squadra,
i Los Angeles Lakers,
ha avuto comunque motivo
di festeggiare.

Questo record si aggiunge
a una lunga lista di successi per James,
che è considerato
uno dei più grandi giocatori di basket
di tutti i tempi.
Circa tredici mesi fa,
aveva già superato Kareem Abdul-Jabbar
diventando il miglior marcatore
nella storia della lega.

LeBron James ha espresso il suo entusiasmo
per il traguardo raggiunto
per la prima volta
nella storia del basket.

sport.sky.it

sport.sky.it
 CULTURA & SOCIETA’
 CULTURA & SOCIETA’

 Gorup de Besanez

4 marzo 2024: Lucio Dalla avrebbe compiuto 81 anni
Questo 4 marzo
il grande cantautore bolognese Lucio Dalla,
avrebbe compiuto 81 anni.

Lo scorso 1° marzo
si sono celebrati
12 anni dalla sua scomparsa
e ogni anno gli eventi organizzati in suo ricordo
diventano sempre più numerosi.

A partire proprio da Bologna,
nella quale quest’anno si tiene
al teatro Celebrazioni
lo spettacolo “Ciao. Rassegna Lucio Dalla”
condotto da Nina Zilli.
Oppure tramite l’Associazione Vitruvio
sarà possibile assistere
ad uno spettacolo itinerante
per le strade di Bologna,
che ripercorre i posti importanti
per la vita e carriera del cantautore.

I brani di Lucio Dalla ancora risuonano
per le strade di tutta Italia,
rimanendo sempre un’icona indelebile
del cantautorato.
Ma nella sua lunga carriera musicale
oltre a essere un grande cantautore,
Dalla ha avuto successo
anche nel mondo del beat e del pop.
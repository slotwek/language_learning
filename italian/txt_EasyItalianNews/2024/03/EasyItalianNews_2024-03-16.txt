ESTERI
ESTERI

 Daniel Leite Lacerda

Naufragio vicino alle coste della Turchia: 21 morti
Secondo quanto confermato
da Ilhami Aktas,
prefetto della provincia turca
di Canakkale,
durante la notte tra il 14 e il 15 marzo
è avvenuto l’ennesimo naufragio di migranti.

Questo si aggiunge ai due
della giornata precedente.
In questo caso il gommone è affondato
nei pressi di Eceabat,
città turca nella zona
dello stretto dei Dardanelli.

I morti per ora ammontano
a 21 persone,
tra cui 5 bambini.

Non è ancora chiaro
quante persone in totale
ci fossero a bordo del gommone
e di che nazionalità fossero.
Sono ancora in corso
le missioni di salvataggio.

La Ong Ocean Viking
durante la giornata del 14 marzo
ha portato in salvo
un totale di 224 persone
tramite due diverse operazioni.

 ITALIA
 ITALIA

 Institut Polytechnique de Paris / J.Barande

Meloni, in arrivo legge sull’IA: ci sarà una “via italiana”
In un video al convegno
“L’intelligenza artificiale per l’Italia”,
la premier Giorgia Meloni ha annunciato
che “il governo italiano sta lavorando
a un provvedimento di legge
per stabilire princìpi e regole
di adeguamento al regolamento europeo
di prossima approvazione,
in modo da individuare
le misure più efficaci
per stimolare il nostro produttivo nazionale.

Inoltre sarà individuato
l’organismo più idoneo
a svolgere il ruolo di autorità competente
sull’uso delle tecnologie
basate sull’intelligenza artificiale”.

Meloni ha inoltre sottolineato
la volontà di trovare
“una via italiana” allo sviluppo
e al governo dell’intelligenza artificiale.
Infine ha dichiarato
che questo obiettivo sarà possibile
“solo con un grande sostegno alla ricerca,
alla sperimentazione
e a quelle realtà produttive
che in Italia già esistono
e che hanno bisogno di essere valorizzate.
È un obiettivo ambizioso,
che necessita del contributo
di tutto il ‘sistema Italia’.
Grazie alla Cassa Depositi e Prestiti
sarà possibile investire
un miliardo di euro sull’IA”.

 ITALIA
 ITALIA

Fermata a 103 anni in auto con patente scaduta
Una donna di 103 anni guidava di notte
con la patente scaduta.
Fermata dai carabinieri di Ferrara
lo scorso lunedì
in seguito alla segnalazione al 112
da parte di un cittadino di Bondeno,
che aveva notato un’automobile bianca
circolare al centro del paesino
in modo pericoloso.

I carabinieri, in seguito alla segnalazione,
sono intervenuti immediatamente
per rintracciare il veicolo.

Dagli accertamenti sulla guidatrice,
è risultato che la donna è nata nel 1920,
e ha quindi 103 anni.
Secondo la sua testimonianza
voleva andare a trovare alcuni amici,
ma vista l’ora tarda,
si è disorientata
e continuava a girare nelle stesse strade.

I carabinieri hanno controllato
anche i documenti di guida,
ed hanno accertato che l’auto
non aveva copertura assicurativa
e che la patente di guida della donna
era scaduta da due anni.

Il veicolo è stato prelevato
da un carro attrezzi,
mentre la signora è stata riaccompagnata a casa.

 TECNOLOGIA
 TECNOLOGIA

 Solen Feyissa

Antitrust sanziona Tik Tok
L’Antitrust ha comminato
una sanzione da 10 milioni di dollari
a tre società del gruppo Bytedance.
Le società coinvolte sono:
l’irlandese TikTok Technology Limited,
la britannica TikTok Information Technologies UK Limited
e TikTok Italy, italiana.

E’ stata accertata la responsabilità di TikTok
nella diffusione di challenge
come la “cicatrice francese”
potenzialmente pericolose
per la sicurezza psico-fisica
degli utenti,
soprattutto se minori.

Secondo l’Antitrust,
TikTok non ha assunto misure adeguate
ad evitare la diffusione
di tali contenuti.

Le Linee Guida infatti,
vengono applicate senza tener conto
della specifica vulnerabilità
degli adolescenti.
I contenuti vengono diffusi
in base a una profilazione algoritmica dell’utenza,
causando un condizionamento degli utenti.

 CULTURA & SOCIETA’
 CULTURA & SOCIETA’

 Tim Menzies

L’Aquila è la Capitale italiana della Cultura 2026
L’Aquila è stata proclamata
Capitale Italiana della Cultura
per l’anno 2026.

Il Ministro della Cultura,
Gennaro Sangiuliano,
ha ufficialmente annunciato
la designazione,
sottolineando l’importanza di questo evento
per la città
e per l’intera nazione.

La scelta di L’Aquila
come Capitale della Cultura
segue un processo di selezione
che ha visto la partecipazione di 16 città,
ciascuna con il proprio dossier di candidatura.

Il titolo di Capitale Italiana della Cultura
comporta non soltanto
un riconoscimento simbolico,
ma anche un contributo finanziario
di un milione di euro,
destinato a supportare la realizzazione
degli obiettivi previsti
dal progetto di candidatura.

Si tratta di un passo importante
nel percorso di rinascita della città,
che mira a rafforzare
la sua identità culturale
e a promuovere
un nuovo modello di sviluppo
basato sulla cultura e sulla creatività.

 CULTURA & SOCIETA’
 CULTURA & SOCIETA’

 Raimondo Lo Presti

Il festival del Mandorlo in fiore
Il festival del “Mandorlo in fiore”
è un popolare festival
che si svolge annualmente
nella città di Agrigento,
in Sicilia.
Si ripete ogni anno nel mese di marzo,
per festeggiare l’arrivo della primavera
e la fioritura dei mandorli.

La sagra nasce nel 1937
e da allora si svolge ogni anno.
E’ stata sospesa
solo tra il 1941 e il 1948
poiché era in corso
la seconda guerra mondiale,
e ha avuto un’ulteriore sospensione
durante l’emergenza COVID-19.

Il mito del mandorlo in fiore,
scritto da Omero,
racconta la storia d’amore
di Acamante e Filide.
La principessa Filide,
pensando che Acamante fosse morto in guerra,
morì disperata.
La dea Atena,
colpita dalla morte di Filide,
la trasformò in un mandorlo
che Acamante abbracciò al suo ritorno
e che quindi fiorì.

La festa ha come valore
l’amicizia tra i popoli
e infatti coinvolge gruppi folkloristici
provenienti da diversi paesi del mondo.

La manifestazione inizia
con l’accensione della “fiaccola dell’amicizia”
di fronte al tempio della concordia,
nella suggestiva Valle dei templi.
E si chiude con un’esibizione artistica
dopo la quale viene consegnato il “tempio d’oro”,
premio conferito al gruppo ritenuto migliore
in base all’esibizione
e ai costumi tradizionali.

ilditonelpiatto.corriere.it

ilditonelpiatto.corriere.it
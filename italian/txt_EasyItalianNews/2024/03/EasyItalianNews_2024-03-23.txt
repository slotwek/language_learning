ESTERI
ESTERI

 Alan Wilson

Ucraina: missili russi, Polonia schiera jet a protezione confini
Diversi aerei militari
sono stati schierati
nei cieli della Polonia
a seguito di attacchi missilistici russi
nella notte tra giovedì e venerdì
sull’Ucraina.

Il comando operativo
delle forze armate del paese
ha affermato che era in corso
un’intensa attività missilistica
contro oggetti situati in territorio ucraino.

Per questo motivo hanno avviato
tutte le procedure idonee a garantire
la sicurezza dello spazio aereo.
I cittadini sono stati avvisati
che potrebbe registrarsi
un aumento del livello del rumore.

Oltre alla Polonia
tutta l’Europa si sta preparando
a scenari di guerra.
Charles Michel,
presidente del consiglio Europeo, infatti,
ha dichiarato che,
durante il vertice UE di giovedì,
è stato ribadito il sostegno all’Ucraina.
E ha affermato:
“Dobbiamo aumentare
la nostra prontezza nella difesa
e mettere le economie
sul piede di guerra
per far fronte all’urgenza della minaccia”.

ESTERI
ESTERI

 Chris Tyler

Sequestro di beni a Donald Trump
L’ex presidente degli Stati Uniti,
Donald Trump,
rischia il sequestro dei suoi beni
per mano della procuratrice di New York,
Letitia James.

Questo, servirebbe per pagare
una cauzione di 464 milioni di dollari
che gli è stata imposta
per aver gonfiato
il valore dei suoi asset,
al fine di ottenere condizioni migliori
con le assicurazioni e le banche.

Il tycoon ha tempo
fino al 25 marzo
per pagare la somma richiesta,
ma sembra che non sia riuscito
a trovare una compagnia assicurativa
disposta a fare da garante
per la sanzione.

La mancanza di garanzie
e la difficoltà nel reperire i fondi necessari
hanno portato alla possibilità
che la procura proceda
con il sequestro dei suoi beni immobiliari,
tra cui la famosa Trump Tower
a New York.
In un messaggio inviato ai fan,
Trump ha però affermato:
“La Trump Tower è mia”.

Tuttavia, vista la situazione
non si può escludere
l’ipotesi di bancarotta.

 ITALIA
 ITALIA

 Madamemasked

30 anni fa moriva in Somalia la giornalista Ilaria Alpi
Il 20 marzo 1994
la giornalista Ilaria Alpi
e il cineoperatore Miran Hrovatin
furono uccisi a Mogadiscio in Somalia.
Indagavano su un traffico d’armi
e di rifiuti tossici
legati a una missione umanitaria.

Nonostante le indagini
e le controversie giudiziarie,
i mandanti restano sconosciuti.
I sospetti ricadono sui poteri locali
e sulla cooperazione internazionale.

Nel 2016, l’accusato principale,
Hashi Omar Hassan,
sospettato di far parte del commando
che sparò sui due giornalisti italiani,
fu rilasciato
dopo 16 anni di carcere.
Nel 2022 fu ucciso a Mogadiscio.

Il caso sollevò dubbi
su possibili depistaggi istituzionali.
Nel 2017 la procura riaprì l’indagine,
mentre la famiglia Alpi continua
a chiedere verità.

La commissione d’inchiesta parlamentare
istituita nel 2004
fu criticata e non concluse nulla.

L’inchiesta è ancora aperta.
Il 19 marzo 2024
il deputato Walter Verini,
capogruppo del PD in commissione Antimafia,
ha organizzato una conferenza stampa
per sostenere la richiesta
di non archiviazione del caso.

SCIENZA
SCIENZA

Previsto crollo della fertilità globale
Sulla rivista The Lancet
è stato pubblicato uno studio
guidato dall’Institute for Health Metrics and Evaluation
che prevede una riduzione globale della fertilità
in ben 198 su 204 stati.

I ricercatori prevedono
che per il 2100
il mondo sarà diviso in due parti:
i paesi ad alto reddito
registreranno un crollo delle nascite
mentre quelli a basso reddito
un aumento.

Già oggi il tasso di fertilità
si è dimezzato rispetto al 1950.

Nel 2050,
155 paesi al mondo su 204
avranno un tasso di fertilità
inferiore a 2,1 figli per donna,
determinando conseguenze gravi
sull’economia e sulla società.

I paesi in cui questo declino non è previsto
comprendono due stati in Oceania,
tre stati nell’Africa Subsahariana
e uno in Asia Centrale.

Il tasso di fertilità più basso al mondo
invece sarà nel Bhutan.

 TECNOLOGIA
 TECNOLOGIA

 6eo tech

In Spagna debutta presentatrice creata dall’Intelligenza Artificiale
Si chiama Alba Renai,
sarà la conduttrice dell’approfondimento
sui dietro le quinte
de “L’Isola dei famosi” spagnola
(Supervivientes),
ed è virtuale:
l’esperimento televisivo iberico
include una presentatrice
generata da un’AI.

La ragazza, seppur influencer e modella,
non esiste: nonostante questo
condurrà la striscia chiamata Supersecretos.
Il programma televisivo Supervivientes
è targato Telecinco
ed è molto simile a quello italiano.

L’influencer virtuale è già conosciuta ai più
perché ha debuttato su Instagram
lo scorso autunno
con immagini non proprio realistiche,
facilmente riconoscibili
come frutto di un’AI.

Durante i mesi, però,
la qualità delle sue immagini
e le sue descrizioni
sono migliorate così tanto
da farla diventare una vera influencer,
capace di promuovere svariati prodotti.
Per il momento ha 4000 followers,
sicuramente destinati a crescere.

La società che ha prodotto Alba
si chiama Be a lion,
legata a Mediaset Spagna,
proprietaria di Telecinco.

L’AI può riprodurre
sia l’animazione realistica della ragazza,
che la voce.
La stessa influencer virtuale
ha comunicato sul proprio profilo
che sarebbe stata la nuova presentatrice.

 CULTURA & SOCIETA’
 CULTURA & SOCIETA’

 Ninara

Classifica paese più felice del mondo: vince di nuovo la Finlandia
Il 20 marzo, in occasione
della Giornata Internazionale della Felicità,
le Nazioni Unite hanno pubblicato
la classifica dei paesi
più felici del mondo.

Al primo posto
per il settimo anno consecutivo
c’è la Finlandia,
all’ultimo, invece, l’Afghanistan.

Il segreto della continua vittoria
del paese nordico
sembra essere una combinazione
tra il contatto con la natura,
cibo fresco
e un approccio alla vita sostenibile.

Ha creato polemica il fatto che Israele
sia stata collocata al quinto posto,
mentre la Palestina al 102esimo.

L’Italia si trova
in 41esima posizione.

Rispetto agli anni precedenti
i paesi dell’Europa Orientale
quali Repubblica Ceca,
Lituania e Slovenia,
sono saliti di posizione.

Per la prima volta quest’anno
è stata analizzata la felicità delle persone
in varie fasi della vita.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
Visita la pagina donazioni per scegliere la valuta che preferisci e la cifra che puoi donare.
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
EasyItalianNews.com

Visita la pagina donazioni

pagina donazioni
Your help is needed!
If EasyItalianNews.com has helped you improve your Italian, please support us with a donation.
Visit the donate page to select your preferred currency and the amount you can afford to give.
Not good with technology? Scroll down to the bottom of the donate page to find simple-to-follow, step-by-step instructions, with pictures!
EasyItalianNews.com

Visit the donate page

the donate page
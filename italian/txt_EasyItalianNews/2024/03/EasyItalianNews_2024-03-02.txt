ESTERI
ESTERI

 Chad J. McNeeley, U.S. Secretary of Defense

Capo del pentagono sprona a stanziare più fondi per l’Ucraina
Il capo del pentagono Lloyd Austin
ha dichiarato che è necessario
stanziare una quantità maggiore di fondi
per affiancare l’Ucraina
nella difesa dalla Russia.

Austin ha anche affermato
che i paesi della NATO
dovranno affrontare la Russia
in caso l’Ucraina venisse sconfitta.
Ha continuato dicendo
che se Putin dovesse avere successo,
sicuramente non si fermerebbe.

Inoltre diventerebbe un esempio
per altri autocrati nel mondo,
che si chiederebbero come mai la NATO
non sia riuscita a proteggere
uno stato democratico come l’Ucraina.

Subito è arrivata la replica
della portavoce del ministero degli Esteri russo,
Maria Zakharova,
la quale ha chiesto al mondo
di riconoscere il vero aggressore:
gli Stati Uniti.

Putin continua a minacciare
la guerra nucleare, ribadendo però
di non avere intenzione di attaccare
i Paesi dell’Alleanza atlantica.

ESTERI
ESTERI

 Gage Skidmore

Giudice Illinois: “Trump ineleggibile”
Un giudice dell’Illinois
ha recentemente dichiarato
l’ex presidente Donald Trump
ineleggibile per le primarie dello stato,
una decisione che segue azioni simili
in Colorado e Maine.

Questa sentenza si basa sull’interpretazione
del 14esimo emendamento
della Costituzione degli Stati Uniti,
che esclude dalla candidatura
chiunque abbia partecipato o istigato
un’insurrezione contro la Costituzione,
dopo avervi giurato fedeltà.

La decisione del giudice
arriva proprio quando la Corte Suprema
si prepara ad ascoltare Trump
in relazione alle accuse
mosse contro di lui
dal procuratore speciale Jack Smith.

Accuse che sono legate
al tentativo di sovvertire
le elezioni del 2020
e all’assalto a Capitol Hill
del 6 gennaio 2021.

La decisione avrà un impatto significativo,
poiché potrebbe influenzare
l’esito delle elezioni presidenziali
del 2024.

Donald Trump ha definito la sentenza “incostituzionale”
e ha annunciato
che presenterà un ricorso in appello.

AMBIENTE
AMBIENTE

Emissioni di CO2 generate nel 2023 segnano un nuovo record
Secondo il resoconto
dell’Agenzia Internazionale dell’Energia
il 2023 è stato l’anno record
per quanto riguarda l’emissione globale di CO2.

Le cause vanno ricercate
soprattutto nella crescita della Cina
e nella diminuita produzione
di energia idroelettrica
a causa della siccità.

L’anno scorso infatti ci sono state
gravi siccità in India,
Cina e negli Stati Uniti,
dove le aziende hanno dovuto ricorrere
ai combustibili fossili.

Nel 2023 le tonnellate
di anidride carbonica emessa
sono aumentate dell’1,1%
raggiungendo quindi 37,4 miliardi.

La cosa positiva è che per la prima volta
l’anno scorso si è registrato
un grosso calo
nelle emissioni prodotte
dalle economie avanzate.
Queste, infatti,
stanno utilizzando sempre di più
energia rinnovabile o nucleare.

RELIGIONE
RELIGIONE

 Solen Feyissa

Don Roberto Fiscer lancia il Fantabenedizioni
Un prete di Genova,
don Roberto Fiscer,
ha avuto un’idea innovativa
per coinvolgere i fedeli
nella vita della parrocchia.
Lui è già una vera e propria star dei social:
su TikTok ha superato
il mezzo milione di follower.

Nei giorni scorsi don Roberto
ha annunciato le “Fantabenedizioni”,
attraverso un video in cui si rivolge
a tutti quelli che riceveranno
la benedizione delle case:
“Vi suoneranno alla porta.
Sappiate che aprire o no quella porta
è decisivo e fondamentale
per tutti i chierichetti
che partecipano al concorso Fantabenedizioni.
Se voi aprite e dite sì
sono +2 nella classifica generale.
Se aprite e non volete la benedizione, +1″.
Se non si apre,
il chierichetto non guadagnerà nessun punto.

Ma ci sono anche altri bonus:
“Se durante la benedizione tossite +1,
se invece starnutite +2.
Se in casa c’è uno o più bambini,
bonus +1.
Se aprite e avete gli occhiali da vista +0,5.
Se aprite con gli occhiali da sole, +1”.
Se chi apre offre una caramella,
farà guadagnare +1 al chierichetto”.

Bonus anche per chi inventa
scuse fantasiose:
“Se siete dietro la porta e dite
‘non posso, sono sotto la doccia’, +1.
Se non aprite e dite
che non c’è nessuno in casa, +2”.

 CULTURA & SOCIETA’
 CULTURA & SOCIETA’

 William Warby

Regno Unito, “Mary Poppins” vietata ai minori di 12 anni
Nel Regno Unito “Mary Poppins”,
non è più un film adatto ai bambini.
Il film Disney (1964),
diretto dal regista Robert Stevenson,
porta sullo schermo una tata magica
interpretata da Julie Andrews,
che si prende cura
dei bambini di una famiglia
con l’aiuto di Bert,
uno spazzacamino ambulante.

Il British Board of Film Classification (Bbfc)
ha riclassificato la pellicola da “U”,
ossia “universal” (per tutti)
a “PG”, cioè “parental guidance”
(con la presenza di un adulto
per un minore di 12 anni).

Secondo l’ente di controllo
il film contiene infatti
un “linguaggio discriminatorio”
e quindi se ne sconsiglia la visione
ai bambini da soli.

Si tratta del termine dispregiativo “ottentotti”,
usato in passato dagli europei bianchi
per i popoli nomadi dell’Africa meridionale,
che nel film viene utilizzato
per riferirsi agli spazzacamini
con la faccia sporca di fuliggine.

“Dalla nostra ricerca sul razzismo
e sulla discriminazione
abbiamo compreso
che i genitori sono preoccupati
dalla possibilità di esporre i bambini
a un linguaggio o a un comportamento
discriminatorio e nocivo,
che i bambini potrebbero ripetere
senza rendersi conto del potenziale reato”,
ha spiegato un portavoce della Bbfc.

 CULTURA & SOCIETA’
 CULTURA & SOCIETA’

 Vasco Bergamaschi

Il sistema educativo in Italia: scuole e istruzione
In Italia il sistema educativo
è un percorso
che va dall’infanzia
fino all’ingresso
nel mondo del lavoro o nell’ulteriore
formazione universitaria.

La prima tappa
è la scuola dell’infanzia,
che accoglie i bambini
dai 3 ai 6 anni;
non è obbligatoria
e si concentra sul gioco
e sulla socializzazione.

Dopo, i bambini iniziano
la scuola primaria elementare:
è obbligatoria e dura cinque anni,
dai 6 agli 11 anni.
Successivamente, gli studenti passano
alla scuola secondaria di primo grado,
che dura tre anni,
dagli 11 ai 14 anni.

La scuola secondaria di secondo grado,
che va dai 14 ai 18/19 anni,
offre diverse opzioni:
i licei, come il classico,
scientifico, linguistico,
artistico e musicale;
gli istituti tecnici,
che offrono una formazione
più orientata verso il mondo del lavoro,
e gli istituti professionali,
che formano per mestieri pratici.

Dopo il diploma,
gli studenti possono scegliere
di continuare gli studi all’università.
In Italia ci sono molte università,
sia pubbliche che private,
che offrono corsi di laurea
in una vasta gamma di discipline.

In alternativa esistono percorsi
di Istruzione e Formazione Professionale
che preparano direttamente
al mondo del lavoro.

Tutti i bambini,
italiani e stranieri,
hanno il diritto di studiare
e devono rispettare l’obbligo scolastico.
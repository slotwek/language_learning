ESTERI
ESTERI

 Centre for London

Londra, il laburista Sadiq Khan confermato sindaco
In un voto che ha visto
il Labour dominare
le elezioni amministrative nel Regno Unito,
il sindaco di Londra, Sadiq Khan,
è stato rieletto
per il terzo mandato.

Khan, che ha guidato
la città di Londra dal 2016,
ha ottenuto il 43% dei voti,
superando i suoi avversari.

Questo risultato
è stato accolto con entusiasmo
dai sostenitori del Labour party,
che vedono in questo successo
un segnale positivo
per le future elezioni.

La vittoria di Khan
è stata invece un duro colpo
per il partito conservatore,
che ha perso seggi in tutto il Paese.

La conferma di Khan
come sindaco di Londra
è stata vista come un riconoscimento
del suo lavoro per la città
e delle sue politiche:
ha lavorato per migliorare l’ambiente,
la sicurezza e l’accesso ai servizi pubblici
nella città.

ESTERI
ESTERI

 HAH Photography

Studente italiano arrestato in Florida
Sono state diffuse le immagini
relative all’arresto di Matteo Falcinelli,
uno studente italiano a Miami,
in Florida,
avvenuto lo scorso febbraio.

Le immagini,
particolarmente violente,
mostrano l’arresto del giovane
che viene sbattuto a terra
e poi condotto in cella
con mani e piedi legati insieme
dietro la schiena con una cinghia.

La vicenda che ha portato all’arresto
non è chiara.
L’italiano era entrato in uno strip club,
ma secondo la famiglia
lo avrebbe fatto credendo
fosse un bar normale.
Lì, secondo gli inquirenti
gli sarebbe stata offerta
la compagnia di una donna
e non si sa se lo studente
l’abbia rifiutata
oppure se si sia rifiutato di pagare.

A quel punto ci sarebbe stato
un diverbio con i buttafuori
e l’arresto all’esterno del locale.

Matteo inizialmente
è stato portato in ospedale
per le ferite riportate,
e successivamente trasferito
in un ospedale psichiatrico
perché ritenuto a rischio suicidio.

La famiglia del ragazzo
ha annunciato che sporgerà denuncia.

 ITALIA
 ITALIA

Il ministero della Salute vieta il puppy yoga
La pratica del puppy yoga,
molto di moda negli ultimi mesi,
è stata dichiarata illegale
dal ministero della Salute.

Le associazioni animaliste
da mesi denunciavano questa attività
ai limiti della legalità
e della salute degli animali.

Il boom del puppy yoga
è esploso negli Stati Uniti
ma in Italia ha trovato subito
terreno fertile.
Si tratterebbe di praticare lo yoga
in compagnia di un cucciolo di cane
ed avere la possibilità
di abbracciarlo
e interagire a piacimento con lui.

La pratica in Italia però
risulta essere illegale
perché gli animali vengono sfruttati
e non sono curati
da chi organizza e vende queste sessioni.
Per il puppy yoga i cuccioli
vengono dati in affitto
da allevatori.

Inoltre, il dipartimento nazionale
che si occupa della salute animale
ed è parte del ministero della Salute,
ha tenuto a precisare
che le attività di “pet therapy”
sono legali solo se praticate
con animali adulti.

L’associazione animalista Lndc Animal Protection
aveva presentato presso la Procura di Milano
una denuncia per possibile
maltrattamento degli animali.
Anche la ong animalista Enpa
aveva invitato a boicottare
questa pratica
e a segnalare queste situazioni.

 CULTURA & SOCIETA’
 CULTURA & SOCIETA’

Giornata mondiale della libertà di stampa, Italia al 46° posto
La libertà di stampa
in tutto il mondo è minacciata
proprio dalle autorità politiche
che dovrebbero garantirla.
È quello che emerge
dall’ultimo indice annuale
sulla libertà di stampa mondiale
pubblicato da Reporter Senza Frontiere (RSF).

La guerra a Gaza è stata segnata
da un numero record di violazioni
contro giornalisti e media.

Inoltre le elezioni in alcuni Paesi
sono spesso accompagnate
da violenze contro i giornalisti,
e sono molte le giunte militari al potere
che ostacolano il lavoro dei giornalisti,
soprattutto in Africa.

Anche l’uso dell’intelligenza artificiale
per produrre disinformazione a scopi politici
è motivo di preoccupazione.

Nell’Europa orientale e in Asia centrale,
la censura dei media si è intensificata.
anche a causa della pesante
influenza del Cremlino.

La Norvegia, ancora al primo posto,
ha visto un calo del suo punteggio,
seguita dalla Danimarca (2°),
e dalla Svezia (3°).
I tre Paesi asiatici
in fondo alla classifica lo scorso anno
(Vietnam, Cina e Corea del Nord)
hanno ceduto le loro posizioni
ad Afghanistan, Siria ed Eritrea.

In Unione europea la situazione è buona.
A rischio, tuttavia,
ci sono Ungheria, Malta e Grecia.
La libertà di stampa in Italia
è invece scesa dal 41° al 46° posto.

 TECNOLOGIA
 TECNOLOGIA

L’evoluzione delle smart cities
Le città si stanno evolvendo rapidamente,
trasformandosi in centri intelligenti e sostenibili
grazie all’adozione di nuove tecnologie.

Queste città,
note come “smart cities”,
rappresentano un cambiamento radicale
nella gestione dei centri urbani,
e si basano sull’utilizzo
di tecnologie innovative
per migliorare la qualità della vita dei cittadini
e la sostenibilità ambientale.

Le smart cities sono caratterizzate
da una serie di tecnologie e servizi
che le distinguono
dalle città tradizionali:
reti di trasporto urbano intelligenti,
miglioramento dei sistemi idrici,
delle strutture per lo smaltimento dei rifiuti,
e modi più efficaci e sostenibili
per illuminare e riscaldare gli edifici.

Singapore è considerata
una delle città più avanzate al mondo
grazie al progetto Smart Nation,
che raccoglie, analizza ed elabora
le informazioni fondamentali
per la gestione della città.

Lo sviluppo delle smart cities
è destinato a crescere significativamente:
la digitalizzazione delle città
produce un’abbondanza di dati che,
se correttamente gestiti e interpretati,
possono migliorare la vita dei cittadini.

 CULTURA & SOCIETA’
 CULTURA & SOCIETA’

 Fred Romero

La Biennale di Venezia
La 60esima esposizione internazionale d’arte
ha aperto il 20 aprile
e si concluderà il 24 novembre
ai Giardini e all’Arsenale
a Venezia.

Il titolo “Stranieri ovunque- Foreigners Everywhere”,
a cura di Adriano Petrosa
e prodotta dalla Biennale di Venezia,
si articolerà in due nuclei distinti:
nucleo contemporaneo e nucleo storico.

Il titolo nasce da una serie di lavori
realizzati dal Collettivo Claire Fontaine,
nato a Parigi
e con sede a Palermo.

Le opere consistono in sculture
al neon di vari colori
che riportano in diverse lingue
la frase “Stranieri Ovunque”,
e vogliono indicare che,
ovunque si vada,
si incontreranno sempre degli stranieri
e, a prescindere da dove siamo,
noi tutti siamo sempre stranieri.

Quest’anno la Biennale
ha privilegiato artisti
che non hanno mai partecipato
all’esposizione internazionale.

Sono 4 i paesi presenti per la prima volta:
Repubblica del Benin, Etiopia,
Repubblica Democratica di Timor Est
e Repubblica Unita della Tanzania.
Nicaragua, Repubblica di Panama e Senegal
partecipano per la prima volta
con un proprio padiglione.
ESTERI
ESTERI

 Kremlin.ru

Putin giura da nuovo Zar
L’8 maggio 2024
Vladimir Putin ha giurato
come nuovo Zar della Russia,
iniziando il suo quinto mandato
come Presidente del Paese.

Durante la cerimonia di giuramento,
Putin ha espresso la sua determinazione
a proteggere gli interessi della Russia
e a promuovere
la sua influenza internazionale.

Inoltre, ha annunciato
una serie di misure economiche
per aiutare il Paese
a superare la crisi attuale.

Ha anche espresso la sua intenzione
di proteggere gli interessi russi
in Ucraina
e di promuovere la sua influenza
nella regione.

Tuttavia, la cerimonia
non si è svolta senza critiche:
molti hanno espresso preoccupazione
per la mancanza di trasparenza
e di democrazia
nel sistema politico russo,
e per la crescente influenza di Putin
sul sistema giudiziario
e sulla società civile.

tg.la7.it

tg.la7.it
ESTERI
ESTERI

 Michael Vadon

Nuova sanzione per Trump
Il giudice statunitense Juan M. Merchan
incaricato del processo
contro l’ex presidente Donald Trump,
lo ha multato nuovamente,
dopo solo una settimana
dall’ultima sanzione di 9.000 dollari.

Il processo si sta svolgendo a Manhattan
e riguarda i presunti pagamenti
alla porno attrice Stormy Daniels.

Questa volta l’ex presidente
ha commentato il processo
durante un’intervista
al programma “Just the news no noise”
dicendo di non aver mai visto un processo
che venisse accelerato in questa maniera,
e ha continuato accusando la giuria
di essere per il 95%
appartenente ai democratici.

Merchan lo ha quindi multato
per 1.000 dollari
per aver violato l’ordine
di non commentare il processo in corso,
e ha commentato:
“L’ultima cosa che voglio fare
è mandarla in carcere,
ma sarò costretto
a prenderlo in considerazione”.

 ITALIA
 ITALIA

 Roberto Ferrari

Operai morti sul lavoro
A Casteldaccia, in provincia di Palermo,
5 operai sono morti
a causa dei fumi tossici
inalati mentre svolgevano
lavori di manutenzione
alla rete fognaria.

Gli operai hanno inalato solfuro di idrogeno,
un gas tossico
che a concentrazioni elevate
può essere mortale.

Nessuno degli operai
indossava delle protezioni.

Secondo le ricostruzioni dei sopravvissuti
e dei vigili del fuoco,
la squadra era formata da 9 operai:
3 di loro stavano lavorando
in una vasca di depurazione
delle acque reflue
che si trova a 6 metri
sotto il livello della strada.

I tre hanno chiesto aiuto
prima di perdere conoscenza,
a quel punto altri 4 si sono calati in soccorso
e due di loro sono morti,
mentre uno ha perso i sensi
e l’ultimo è riuscito a chiamare i soccorsi
non appena è arrivato in superficie.

Secondo i sindacati 3 di loro
non avrebbero dovuto partecipare ai lavori:
uno era formalmente pensionato
e due non avrebbero avuto
le competenze necessarie.

ESTERI
ESTERI

 Scottish Government

John Swinney è il nuovo primo ministro scozzese
Dopo le dimissioni di Humza Yousaf
la settimana scorsa,
martedì 7 maggio è stato eletto
dal parlamento scozzese
il nuovo primo ministro.

Dopo essere stato nominato leader
degli indipendentisti del Partito Nazionale Scozzese (SNP),
John Swinney è diventato primo ministro
grazie ai voti di 64 deputati indipendentisti
e l’astensione dei 7 verdi
(che equivale a un via libera alla fiducia),
contro i 31 del suo avversario conservatore
Douglas Ross.

Swinney è di orientamento politico
nazionalista e social-democratico.
Era già stato vice-primo ministro
tra il 2014 e il 2023.

Nel suo discorso al parlamento
si è detto onorato della carica,
successivamente rivolgendosi all’opposizione
ha ribadito l’obiettivo condiviso
di migliorare la vita degli scozzesi.

Non ha nominato
l’indipendenza dal Regno Unito,
quanto il desiderio di un “autogoverno”.

 CULTURA & SOCIETA’
 CULTURA & SOCIETA’

Elezioni europee: come, quando e perché si vota
In Italia si va alle urne
per l’elezione del Parlamento europeo
sabato 8 e domenica 9 giugno.
Il Parlamento europeo
è l’unica istituzione dell’Unione
eletta direttamente dai cittadini.

Il potere legislativo e quello esecutivo
appartengono al cosiddetto “triangolo istituzionale”
composto da Consiglio,
Parlamento e Commissione.
Insieme al Consiglio,
il Parlamento europeo esercita la funzione legislativa
e partecipa alla definizione
e approvazione del bilancio.

Dal 2014 ogni gruppo politico
annuncia in anticipo
il proprio candidato capolista.
I seggi del Parlamento europeo
sono 720 in rappresentanza
di circa 450 milioni di cittadini e cittadine.

A ogni Paese spetta un numero di seggi
proporzionale alle dimensioni della sua popolazione,
ma secondo un principio
di “proporzionalità degressiva”
per non escludere gli Stati più piccoli.

All’Italia spettano 76 seggi:
è la terza in ordine di grandezza,
dopo Germania e Francia.
L’Italia è uno dei 14 Stati
con una soglia di sbarramento (4%).

I candidati di punta italiani sono:
Elly Schlein (PD), Antonio Tajani (Forza Italia),
Giorgia Meloni (Fratelli d’Italia),
Ilaria Salis (Alleanza verdi e sinistra),
Carlo Calenda (Azione),
Giuseppe Conte (Movimento 5 stelle),
Matteo Salvini (Lega),
Emma Bonino e Matteo Renzi (Stati Uniti d’Europa).

 CULTURA & SOCIETA’
 CULTURA & SOCIETA’

 Daderot

Svelata la maledizione di Tutankhamon
La rivista scientifica Journal of Scientific Exploration
ha pubblicato uno studio
del ricercatore Ross Fellowes,
secondo il quale nelle tombe dei faraoni
venivano depositati anche materiali radioattivi
per punire coloro
che avrebbero provato a rubare
i tesori che queste custodivano.

Probabilmente per questo motivo
gli archeologi che hanno aperto la tomba
del faraone Tutankhamon
si dice sarebbero poi morti
in circostanze sospette,
alimentando la leggenda
della “maledizione di Tutankhamon”.

La maledizione del Faraone
è una leggenda secondo cui
tutte le persone che hanno partecipato
alla scoperta della tomba del faraone Tutankhamon
nel 1922,
sarebbero poi morte in circostanze misteriose.

Nessuna di queste persone
risulta essere morta in circostanze anomale;
inoltre Douglas Erith Derry,
la persona che ha eseguito l’autopsia della mummia,
è morto all’età di 87 anni,
molti anni dopo la scoperta della tomba.
ESTERI
ESTERI

 ОПУ, President.gov.ua

Ucraina, Zelensky licenzia il capo della Sicurezza dello Stato
Il presidente ucraino Volodymyr Zelensky
ha annunciato la destituzione
del capo della Sicurezza dello Stato,
Ivan Bakanov.

Questa decisione è stata presa
in seguito ad una serie di scandali
e accuse di corruzione
all’interno delle forze di sicurezza ucraine:
Bakanov era infatti stato accusato
di aver protetto
alcuni funzionari corrotti
all’interno delle forze di sicurezza.

La destituzione di Bakanov
è stata annunciata
in un comunicato ufficiale
del presidente ucraino,
che ha affermato
che la sua decisione è stata presa
per garantire la sicurezza
e la stabilità del paese.

Zelensky ha anche affermato
che la sua amministrazione
sarà in grado di condurre
un’indagine approfondita
sulle accuse di corruzione,
e di prendere misure
per prevenire future violazioni.

La destituzione di Bakanov
potrebbe avere un notevole impatto
sulla strategia militare
e sulla gestione
delle forze di sicurezza ucraine.

 ITALIA
 ITALIA

 sv1ambo

Poliziotto accoltellato a Milano
Un poliziotto è stato accoltellato
a Milano
da un uomo di 37 anni
alla stazione di Lambrate,
ed è in ospedale in gravi condizioni.

Secondo le ricostruzioni
la polizia è intervenuta
su richiesta della polizia ferroviaria
per la presenza di un uomo
in grande stato di agitazione.

L’uomo si trovava sui binari
e stava lanciando pietre
contro i treni.
Ha colpito una donna alla testa
che è stata trasportata in ospedale
per degli accertamenti.

La polizia ha stordito l’uomo
con il taser,
che però non ha sortito grandi effetti
e, durante la colluttazione,
l’uomo ha colpito tre volte alla schiena
il vice ispettore della polizia di stato.

Il 37enne è stato portato in carcere,
mentre l’agente ferito
si trova in ospedale.

milano.corriere.it

milano.corriere.it
 ITALIA
 ITALIA

 Presidenza della Repubblica, Quirinale.it

Arrestato il governatore della Liguria Giovanni Toti
Il presidente della Regione Liguria
Giovanni Toti
è agli arresti domiciliari
nell’ambito di un’inchiesta
della Direzione Distrettuale Antimafia
e della Guardia di Finanza.
L’accusa è di corruzione.

È ai domiciliari
anche l’imprenditore Aldo Spinelli.
Spinelli avrebbe dato soldi a Toti
in cambio della concessione
per le aree del terminal Rinfuse di Genova,
il gate portuale di accesso
delle merci trasportate senza imballaggio.

Toti avrebbe accettato dai fratelli Spinelli
finanziamenti per circa 74.100 euro
in cambio della promessa
di trasformare la spiaggia libera
di Punta Dell’Olmo in privata,
e di rinnovare per trent’anni la concessione
alla Terminal Rinfuse Genova srl,
controllata al 55% dalla Spinelli srl.

Giovanni Toti e il suo capo di Gabinetto Matteo Cozzani
sono inoltre accusati
di aver accettato la promessa
di Francesco Moncada,
consigliere di amministrazione
della food company Esselunga,
di un finanziamento illecito
per i passaggi pubblicitari
per la campagna elettorale comunale del giugno 2022,
in cambio dell’impegno di concessioni
per l’apertura di due punti vendita in Regione.

 ITALIA
 ITALIA

Camion carico di acido travolge un auto sull’autostrada a Piacenza
Un tragico incidente
è avvenuto la mattinata del 9 maggio
sulla corsia sud dell’autostrada A21,
a Piacenza.

Proprio all’ingresso
dell’area di servizio Nure,
un camion ha travolto una macchina.
Il camion era carico
di acido peracetico,
una sostanza sterilizzante.

Purtroppo il camionista
è morto sul colpo
a causa dell’impatto.
Le tre persone
che si trovavano all’interno dell’auto
sono rimaste intossicate dall’acido.

Queste, insieme ad altre quattro persone
che coraggiosamente sono intervenute
per aiutarle a uscire dal veicolo,
sono state trasportate
all’ospedale di Piacenza.
Nessuno è in pericolo di vita.

Sono subito intervenuti
sul luogo dell’incidente
i vigili del fuoco e l’eliambulanza.
Un reparto specializzato in nucleare,
biologico, chimico e radiologico
dei vigili del fuoco
si è occupato della rimozione
dei mezzi contaminati dall’autostrada.

 SALUTE
 SALUTE

 Sadegh Nikgostar

AstraZeneca ritira il vaccino anti Covid
Il quotidiano britannico The Guardian
ha diffuso la notizia
secondo la quale AstraZeneca starebbe ritirando
il proprio vaccino contro il Covid-19
a livello mondiale.
La motivazione sarebbe l’eccedenza
di vaccini aggiornati disponibili.

Lo scorso 7 maggio,
l’Agenzia europea per i medicinali
ha emesso un avviso
secondo cui il vaccino
non è più autorizzato all’uso.
Tuttavia la decisione di AstraZeneca
è arrivata prima di questo avviso,
e la stessa azienda farmaceutica ha affermato
che la decisione è stata presa
in quanto sarà disponibile
una varietà di vaccini più recenti
e più efficaci per colpire
le nuove varianti di Covid-19.

Il vaccino ritirato,
nonostante sia risultato
complessivamente sicuro ed efficace,
comportava il rischio raro di trombosi
con trombocitopenia (o TTS).
Questa sindrome si è verificata
in 2-3 persone su 100 mila.

Nelle scorse settimane,
AstraZeneca per la prima volta,
ha ammesso la possibile relazione
fra il vaccino
e gli episodi di trombosi di tipo TTS
come effetto collaterale molto raro.
La dichiarazione sarebbe nei documenti giudiziari
nell’ambito di un processo in corso a Londra.

 CULTURA & SOCIETA’
 CULTURA & SOCIETA’

 Bilal Hoor

Eurovision 2024 vieta bandiere Palestina
Niente bandiere della Palestina
alla Malmö Arena,
in occasione dell’Eurovision 2024.
Alla competizione canora
saranno ammesse solo le bandiere
dei Paesi in gara.
La bandiera della Palestina,
secondo gli organizzatori,
sarebbe un simbolo politico
che danneggerebbe il successo dell’evento.

L’Eurovision Song Contest 2024
è iniziato martedì 7 maggio
a Malmö, in Svezia.

Secondo il vice responsabile del Prime Time Rai
(che trasmette l’evento),
la questione delle bandiere
riguarda il regolamento dell’Eurovision,
secondo cui non è permesso
esporre bandiere diverse
da quelle dei Paesi partecipanti.
Lo ha anche chiarito
l’Unione Europea di radiodiffusione (Ebu),
che organizza l’Eurovision a Malmö.

Nonostante il veto
posto all’interno dell’Arena,
durante la settimana dell’Eurovision
sono previste manifestazioni
nella città di Malmö
contro la guerra,
per la situazione in Medio Oriente.

Intanto Israele è una delle nazioni
partecipanti alla kermesse canora.
Contro questa decisione
avevano protestato 1500 artisti
finlandesi e islandesi,
che avevano sottoscritto una lettera
con cui si chiedeva l’esclusione del Paese.
ESTERI
ESTERI

 Bilal Hoor

Anche la Norvegia, la Spagna e l’Irlanda riconosceranno lo Stato di Palestina
Dal 1988,
139 dei 193 stati membri dell’Onu
hanno riconosciuto lo Stato palestinese.
In Europa è stata la Svezia
la prima a riconoscere la Palestina
come Stato nel 2014.

Mercoledì 22 maggio
anche i governi irlandese,
spagnolo e norvegese hanno annunciato
che riconosceranno lo Stato palestinese.
Il primo ministro spagnolo ha dichiarato:
“Dobbiamo assicurarci
che la soluzione a due Stati sia rispettata
e ci devono essere garanzie
reciproche di sicurezza”.

Il leader irlandese ha aggiunto:
“È l’unico percorso credibile
verso la pace e la sicurezza per Israele,
per la Palestina e per i loro popoli”.

Il primo ministro norvegese
ha detto che non può esserci pace
in Medio Oriente
senza riconoscimento della Palestina
come Stato indipendente.

Israele ha reagito ordinando ai suoi ambasciatori
a Dublino, Oslo e Madrid
di tornare immediatamente
e ha promesso ulteriori misure.
Questa mossa potrebbe ostacolare
gli sforzi per liberare
gli ostaggi detenuti a Gaza
e rendere meno probabile
un cessate il fuoco.

Ma secondo il primo ministro spagnolo
Pedro Sánchez, che pur riconosce
il diritto di Israele a difendersi,
il numero di palestinesi morti
è “davvero insopportabile
e la risposta di Israele non può includere
la morte di civili innocenti,
compresi migliaia di bambini”.

ESTERI
ESTERI

 ProtoplasmaKid

Messico: crolla tendone candidato presidente Maynez
E’ di almeno nove morti e 50 feriti
il bilancio di un incidente
avvenuto a San Pedro Garza,
nel nord del Messico:
un tendone,
che aveva appena ospitato
il candidato presidenziale
Jorge Álvarez Máynez,
è crollato.

Il tendone che ospitava il palco
è crollato a causa dei forti venti
che hanno interessato la regione.

Máynez e gli altri membri del suo partito
sono riusciti a mettersi in salvo.
Il candidato ha dichiarato di stare bene
e di essere in contatto con le autorità
per seguire l’evoluzione dell’accaduto
e avere informazioni
sulle vittime dell’incidente.

 ITALIA
 ITALIA

32esimo anniversario della strage di Capaci
Il 23 maggio in Italia
è il giorno in cui viene ricordata
la strage di Capaci,
quest’anno giunta
al 32esimo anniversario.

Il 23 maggio del 1992
la mafia fece saltare in aria
un pezzo di autostrada nei pressi di Capaci,
in Sicilia,
uccidendo il giudice Giovanni Falcone,
impegnato nella lotta per la legalità,
accompagnato dalla moglie Francesca Morvillo
e gli agenti di polizia Vito Schifani,
Rocco Dicillo e Antonio Montinaro.

“Ogni anno è importante ricordare
e rinnovare l’impegno costante
contro la mafia” ha ribadito
il presidente Mattarella.
A Palermo in particolare
si sono tenuti molti eventi,
tra cui la lettura di brani sulla legalità,
e momenti celebrativi
in cui è stata deposta una corona di alloro
alla caserma Lungaro.

Nel pomeriggio è partito
il tradizionale corteo
e all’ora esatta della strage,
cioè alle 17.58,
è stato osservato un minuto di silenzio.

ESTERI
ESTERI

 Daniel Case

Tanzania, esplode una fabbrica di zucchero
In Tanzania è esplosa
una fabbrica di zucchero,
causando la morte di undici persone
e il ferimento di due.

Secondo le prime informazioni,
l’esplosione è stata causata
da un problema tecnico
all’interno della fabbrica,
ma non è chiaro
cosa abbia determinato l’incidente.

Le autorità stanno ancora indagando
sulla causa dell’esplosione
e stanno lavorando
per aiutare le vittime
e le loro famiglie.

L’incidente è avvenuto
mentre la fabbrica era in funzione,
e molti lavoratori erano presenti
all’interno dell’edificio.
L’esplosione è stata molto potente
e ha causato danni significativi
all’interno della fabbrica.

I servizi di emergenza
stanno lavorando
per identificare le vittime
e per aiutare i feriti.

 ITALIA
 ITALIA

 I2ho7p

Firenze: 207 ex studenti rifanno la maturità
Il liceo classico di Firenze ‘Galileo’
ha promosso un’iniziativa
per molti versi bizzarra:
permettere ad alcuni ex studenti
di ripetere l’esame di maturità,
per il puro gusto dell’esame,
per riprovare quella tensione e adrenalina.

L’iniziativa ha riscosso un grande successo
e 207 ex studenti,
tra cui una di 89 anni,
si sono presentati all’appello.

L’evento “Rimaturità”
permette agli ex studenti di tutte le età
di ritornare tra i banchi di scuola.
La signora Rita Giorgi di 89 anni, per esempio,
ha sempre avuto una passione per il latino
e voleva tornare a sedersi tra quei banchi
dove aveva sostenuto il suo esame nel 1954.

Altri due ragazzi,
Francesco e Sara,
che adesso sono studenti universitari,
ma che hanno fatto la maturità
durante la pandemia
senza esami scritti,
hanno voluto provare l’esame di latino
(la terribile versione di latino).

 CULTURA & SOCIETA’
 CULTURA & SOCIETA’

 Joe Haupt

All’asta 150 cimeli appartenenti a Lady Diana
Lady Diana,
quasi trent’anni dopo la sua tragica morte,
è ancora un’icona di stile,
e lo dimostra il grande successo
della mostra ora disponibile
presso il Carlyle Hotel di New York.

Si tratta di una mostra
che fa da anteprima all’asta
gestita da Julien’s Auctions,
che si terrà il 27 giugno a Los Angeles.

L’ultima asta fu organizzata
da Lady Diana stessa,
in questa occasione invece
verranno messi in vendita abiti,
accessori, scarpe e cappelli
appartenuti a Lady D,
per un totale di 150 cimeli.

Il titolo dell’asta
è “Princess Diana’s Elegance & A Royal Collection”
e inizierà tra un mese
durante il quale la mostra verrà portata
in giro per il mondo,
sarà aperta ai curiosi
prima a Hong Kong
e successivamente in Irlanda.

A dicembre scorso
un abito della principessa Diana
è stato venduto per 1.148.080 dollari,
quindi si può solo immaginare
che cifre verranno raggiunte
da quest’asta.

Diventa sostenitore di Easy Italian News!
Il lavoro che facciamo per scrivere, registrare e pubblicare 3 notiziari a settimana ha bisogno del tuo sostegno: invia un contributo, grande o piccolo, per aiutarci a continuare EasyItalianNews.com.
Per farlo visita la pagina donazioni e scegli la valuta che preferisci e la cifra che puoi donare.
Te ne saremo davvero grati!
EasyItalianNews.com

visita la pagina donazioni

Become an Easy Italian News Supporter!
Support us in our work of writing, recording and publishing 3 EasyItalianNews.com. bulletins each week by sending a donation, whether large or small.
EasyItalianNews.com
Visit this page to choose the currency you prefer and the amount you can afford.
Visit this page
We’ll be really grateful!
ITALIA
 ITALIA

 em_diesus

Arresti in Campania per smaltimento illecito di rifiuti
12 persone sono state arrestate
tra le province di Napoli, Avellino,
Benevento e Salerno,
dopo che i Carabinieri del NOE di Napoli
hanno scoperto uno smaltimento illecito
di oltre 1.000 tonnellate di rifiuti.

Secondo i primi accertamenti
questo è costato alla S.A.P.N.A,
società che gestisce
lo smaltimento dei rifiuti,
circa mezzo milione di euro.

Le accuse rivolte
contro queste persone sono:
associazione per delinquere
finalizzata al traffico illecito di rifiuti,
furto aggravato ai danni
della Città Metropolitana di Napoli,
e corruzione.

Le indagini sono partite a gennaio 2023
con una segnalazione da parte della S.A.P.N.A
riguardo allo smaltimento
nell’impianto di Tufino.

Dopo vari mesi è venuto fuori
un sistema ampiamente organizzato
che permetteva alle aziende private
di risparmiare significativamente
nello smaltimento dei rifiuti,
in cambio i dipendenti pubblici coinvolti
venivano pagati con delle mazzette.

 SALUTE
 SALUTE

 Julien Harneis

L’Oms lancia l’allarme: aumento dei casi di morbillo in Europa
L’organizzazione mondiale della Sanità e l’Unicef
hanno lanciato un allarme
riguardante l’aumento preoccupante
di casi di morbillo in Europa.
Durante i primi tre mesi del 2024
sono stati registrati 56.634 casi.

La causa dell’aumento
è da ricercare soprattutto
nel calo delle vaccinazioni,
nonostante queste
siano teoricamente obbligatorie.

In Italia, infatti,
nel primo trimestre di quest’anno
ci sono stati oltre 200 casi,
e di questi,
l’88% non era vaccinato.

Il morbillo ha conseguenze
e complicanze serie
soprattutto per la fascia
dei più piccoli.

ESTERI
ESTERI

 McKay Savage

Caldo eccezionale in India
In questi ultimi giorni,
l’India ha vissuto
una delle ondate di caldo
più intense della sua storia.
Temperature record hanno colpito
diverse regioni del paese,
mettendo in difficoltà
milioni di persone.

La capitale indiana, Nuova Delhi,
ha raggiunto punte di 47,4°C,
con temperature percepite di 55°C
a causa dell’umidità.
Inoltre, diverse città del paese
hanno visto temperature
superiori ai 40°C,
con picchi fino a 50°C.

Questo caldo estremo
ha portato alla chiusura anticipata
delle scuole
e all’attivazione di misure di emergenza
per proteggere la popolazione.

Secondo le previsioni,
l’India dovrà fronteggiare
ondate di calore
sempre più intense e più lunghe
a causa dei cambiamenti climatici.

Questo comporterà
un aumento del numero delle persone
costrette a lavorare
in condizioni di caldo pericoloso,
portando a un netto rallentamento
delle attività produttive e lavorative.

Le autorità stanno cercando
soluzioni a lungo termine
per adattarsi
all’aumento costante delle temperature.

ESTERI
ESTERI

 Russell Watkins/Department for International Development

Melinda Gates donerà un miliardo di dollari a diritti donne
Melinda Gates ha annunciato che donerà
un miliardo di dollari in due anni
a sostegno delle organizzazioni
che lavorano per conto
delle donne e delle famiglie.

Inizierà il 7 giugno,
non appena la filantropa lascerà
la fondazione fondata con l’ex marito
25 anni fa.

La donna ha ribadito la sua frustrazione
nel constatare che la disparità di genere
è ancora così marcata,
nonostante il chiaro apporto positivo delle donne
nell’economia e nella politica.

Melinda Gates ha inoltre ricordato
come le violenze contro le donne
siano ancora troppo diffuse.
Ha ricordato anche come lo stupro etnico
è un’arma usata nei conflitti,
e in paesi come l’Afghanistan,
dove l’ascesa dei talebani
ha annullato 20 anni di progressi.

Ma non solo: negli stati Uniti
il tasso di mortalità materna è altissimo,
oltre al fatto che in 14 stati
non è più garantito il diritto
di interruzione di gravidanza.

Le donazioni a beneficio di organizzazioni
a supporto di donne e ragazze negli Stati Uniti
rappresentano solo il 2%,
da qui la spinta a supportarle.

ESTERI
ESTERI

 Sam Greenhalgh

Mega picnic di massa agli Champs-Élysées: “Il viale torni ai parigini”
Domenica 26 maggio
a Parigi è stato organizzato
un enorme picnic di massa
sugli Champs-Élysées,
il famoso viale della città.

Il mega picnic è stato organizzato
da un comitato di cittadini
per invitare i parigini
a riscoprire i luoghi della capitale
ormai frequentati
quasi esclusivamente dai turisti.

Lungo tutto il viale
è stata stesa un’enorme tovaglia
a quadri bianchi e rossi,
di circa quattromila metri quadrati.
Sono stati allestiti stand
di otto ristoranti locali
che hanno servito cibo gratuito
a tutti i partecipanti.

Per partecipare bisognava registrarsi
sul sito del comune:
circa 300mila persone
hanno fatto richiesta
e ne sono state selezionate quattromila.
Ognuno poteva portare con sé
fino a sei persone.

Un’altra iniziativa del genere
era stata organizzata nel 2023
dal comitato cittadino
sempre sugli Champs-Élysées:
un’enorme competizione di dettato
con quasi 1.800 banchi
disposti lungo il viale.

stream24.ilsole24ore.com

stream24.ilsole24ore.com
 CULTURA & SOCIETA’
 CULTURA & SOCIETA’

 Chris 73

Isola della laguna di Venezia in vendita
La Laguna di Venezia
è un monumento naturale italiano
che ogni anno chiama milioni di turisti
ed è Patrimonio UNESCO.
Si compone di 118 isole
e una di queste adesso
sarebbe in vendita all’asta.

L’isola di Santo Spirito è in vendita
alla modica cifra di 9 milioni di euro.
L’isola si trova
tra il Lido e la Giudecca
e si vende dopo tanti anni
di completo abbandono.

La storia di Santo Spirito
risale all’XI-XIII secolo;
all’inizio era abitata solo da ordini religiosi,
e alcune delle strutture da questi costruite
sono state decorate
con opere di Palma il Vecchio e Tiziano.

Quando Napoleone arrivò in Italia,
l’isola fu trasformata in presidio militare,
ma poi abbandonata.
Nella seconda guerra mondiale
venne di nuovo usata per scopi militari,
come polveriera.
E poi il totale abbandono
fino agli anni 2000.

Nel 2014 era stato approvato
un piano di recupero dell’isola,
in modo da potere ospitare 144 residenti:
attraverso la ricostruzione
degli edifici del XIX secolo,
il restauro di sei strutture militari
e la ristrutturazione del bunker-polveriera.

L’isola è ora in vendita all’asta
e si tratta di un’opportunità unica
per chi desidera possedere
un pezzo di patrimonio veneziano.

corrieredelveneto.corriere.it

corrieredelveneto.corriere.it

Ultimo giorno per aiutarci!
Grazie a tutti coloro che in questi giorni hanno ascoltato il nostro appello e ci hanno inviato un contributo, grande o piccolo, per sostenere il nostro lavoro per EasyItalianNews.com.
Le donazioni sono fondamentali perché possiamo continuare a pubblicare il notiziario 3 volte a settimana.
Se ancora non l’hai fatto, approfitta ora e visita la pagina donazioni per scegliere la valuta che preferisci e la cifra che puoi donare.
Il tuo italiano ne sarà contento!
EasyItalianNews.com

visita la pagina donazioni

Final days to help us!
Thanks to everyone who over the last few days has responded to our appeal for donations by sending us a contribution, whether large or small, towards our work on EasyItalianNews.com.
Donations are important so we can continue to produce the bulletins, 3 times a week.
If you still haven’t made one, take a moment to visit the donate page, choose the currency you prefer, and the amount you are able to give.
Your Italian will thank you!
EasyItalianNews.com

visit the donate page
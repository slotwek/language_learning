ESTERI
ESTERI

 Mark Vletter

Columbia University, arrestati decine di manifestanti pro Gaza
Nella giornata del 30 aprile
la polizia ha sgomberato i campus
della Columbia University
dai manifestanti pro Gaza.

L’azione della polizia è giunta
al termine di due settimane
di crescente tensione,
con oltre 100 arresti il 18 aprile
e le successive proteste
sfociate nello sgombero della Hamilton Hall,
lo stesso ufficio occupato nel 1968
dagli studenti che protestavano
contro la guerra in Vietnam,
e che i manifestanti filo palestinesi
hanno occupato ora.

Gli attivisti chiedono all’Università
di disinvestire dalle aziende
che forniscono armi a Israele.

Tutto è cominciato il 17 aprile
quando la presidente della Columbia,
Minouche Shafik,
è andata a testimoniare al Congresso
riguardo le accuse
di manifestazioni antisemite nel campus.
Shafik ha chiesto alla polizia
di allontanare i manifestanti
da tutte le strutture del campus
e di assicurare la presenza della polizia
fino al 17 maggio
per “mantenere l’ordine
e garantire che gli accampamenti
non vengano ristabiliti”.

A partire dal 17 aprile,
le proteste si sono allargate
ad altre dieci università,
tra cui Yale, Harvard,
l’Università of Minnesota,
e infine l’Università della California
a Los Angeles (Ucla).

ilmanifesto.it

ilmanifesto.it
ESTERI
ESTERI

 Ramwik

Autostrada crollata in Cina
Nella provincia del Guangdong,
nel sud della Cina,
è crollato un tratto di autostrada,
che ha causato la morte
di almeno 36 persone
e il ferimento di altre 30.

L’incidente è avvenuto
durante l’inizio delle festività di maggio,
un periodo caratterizzato
da traffico intenso.

Secondo le agenzie di stampa,
il crollo è stato causato
dalle piogge torrenziali
che hanno reso instabile
il terreno sottostante.

L’autostrada è stata chiusa
e circa 500 addetti ai soccorsi,
inclusi pompieri e specialisti,
sono stati dispiegati
per aiutare i feriti
e per recuperare i corpi.

Questa tragedia si aggiunge
alle recenti catastrofi
nella provincia del Guangdong,
aggravate da condizioni
meteorologiche estreme.

Le forti piogge infatti
hanno causato inondazioni
che hanno ucciso quattro persone
e portato all’evacuazione
di più di 100.000 abitanti.

ESTERI
ESTERI

 L.G.Liao

Navi e aerei cinesi intorno a Taiwan
Il ministero della Difesa di Taiwan
ha rilevato tra il 2 e il 3 maggio
26 aerei e 5 navi da guerra
di origine cinese
intorno all’isola.

Secondo quanto riferito
dal ministero della Difesa,
17 aerei “hanno attraversato la linea mediana
e sono entrati nella zona
di identificazione della difesa aerea
nelle zone centrale e settentrionale di Taiwan”.

Tutto ciò accade a distanza
di poche settimane dal 20 maggio,
data in cui si insedierà
il nuovo presidente di Taiwan,
Lai Ching-te.
Quest’ultimo è considerato dalla Cina
un pericolo separatista,
ovvero una maggiore minaccia
al controllo cinese sull’isola.

La Cina continentale infatti
rivendica Taiwan
come parte del suo territorio
e non ha mai rinunciato
all’uso della forza
per portare l’isola sotto il suo controllo.

messaggeroveneto.gelocal.it

messaggeroveneto.gelocal.it
ECONOMIA
ECONOMIA

 Flickr.com

La crescente tendenza all’uso di veicoli elettrici
La crescente tendenza
all’uso di veicoli elettrici
sta avendo un impatto significativo
sull’industria automobilistica globale.

Le vendite di auto elettriche
stanno crescendo rapidamente,
con le vendite mondiali
che hanno superato le 5 milioni di unità
nel primo semestre del 2023:
un aumento del 35%
rispetto allo stesso periodo dell’anno precedente.

Le auto elettriche
hanno un impatto significativo
sulle emissioni di CO2:
secondo uno studio,
le emissioni di CO2 di un’auto elettrica
sono del 55% inferiori
rispetto ad un veicolo a benzina
e del 47% inferiori
rispetto ad un veicolo diesel.

Tuttavia, la limitata autonomia
delle auto elettriche
e la preoccupazione
in merito alla disponibilità
di stazioni di carica
lungo il proprio itinerario
possono influire sulla decisione
di acquistarne una.

In ogni caso questa crescente tendenza
all’acquisto di veicoli elettrici
sta avendo un impatto significativo
sull’industria automobilistica globale,
e sulle emissioni di CO2,
ma ci sono anche sfide da affrontare,
come l’utilizzo di fonti rinnovabili
per produrre l’energia necessaria,
e la riduzione di materiali inquinanti
nella realizzazione delle auto elettriche.

 CULTURA & SOCIETA’
 CULTURA & SOCIETA’

 Neon Tommy

Festival di Cannes 2024, Meryl Streep riceverà la Palma d’oro onoraria
Tra meno di due settimane
si aprirà il 77esimo Festival di Cannes.

Come di consueto
sarà necessario aspettare
per conoscere il film vincitore,
ma i premi onorari
vengono svelati prima.

Sappiamo già di George Lucas
e dello Studio Ghibli
a cui si aggiunge il nome di Meryl Streep.
L’attrice sarà premiata al Grand Lumière
durante la cerimonia di apertura
del 14 maggio.

Con un curriculum di tre Oscar,
nove Golden Globe, due BAFTA,
due SAG Awards, due David di Donatello,
un Orso d’argento e un Orso d’oro alla carriera,
Meryl Streep era stata a Cannes
l’ultima volta nel 1989,
quando aveva vinto il premio come migliore attrice
per “Un grido nella notte”.

L’attrice americana ha il record
per nomination agli Oscar, ben 21,
e ai Golden Globe, 33.
E’ inoltre l’unica
a essere stata nominata per film
prodotti in 5 diversi decenni,
dal 1979 al 2018.

 CULTURA & SOCIETA’
 CULTURA & SOCIETA’

 Piktor08

Addio a Paul Auster, autore della Trilogia di New York
Autore di un classico
della narrativa degli anni 80:
Paul Auster è mancato all’età di 77 anni
in seguito a delle complicazioni
dovute a una grave malattia.

Auster era nato a New York
e la sua vita da scrittore è iniziata
alla tenera età di 8 anni.
Portava sempre una matita in tasca,
perché c’era la possibilità
di iniziare un giorno ad usarla;
e così è stato.

Dopo aver terminato i suoi studi
alla Columbia University,
negli anni 70 si era trasferito a Parigi,
dove ha svolto diversi lavori,
tra cui il traduttore.

Tornato negli Stati Uniti
ha iniziato a scrivere i suoi primi romanzi,
tra cui ‘Città di vetro’ nel 1985,
con cui ha cominciato
la famosa Trilogia di New York.

Nella sua carriera Paul Auster
è stato uno scrittore, un saggista,
uno sceneggiatore, un regista
e un produttore cinematografico,
nonché emerito protagonista
del postmodernismo letterario.
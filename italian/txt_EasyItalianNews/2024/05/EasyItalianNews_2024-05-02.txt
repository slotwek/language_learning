ESTERI
ESTERI

 Postdlf

Accoltellamento nella periferia di Londra: 1 morto e 4 feriti
Nel corso della mattinata del 30 aprile
è scattato l’allarme
in una stazione della metropolitana
della periferia nord-orientale di Londra,
quando un uomo
prima si è schiantato con la sua automobile
contro una casa
e poi ha iniziato ad accoltellare persone.

Il 36enne era armato di una katana,
la spada dei samurai giapponesi.
Ha accoltellato e ucciso un 14enne
e ferito altre 4 persone,
tra cui due agenti della polizia.

La tragedia si è svolta
nei pressi della fermata della metro Hainault;
secondo le prime indagini
non si è trattato di terrorismo.

Il vice-comandante della Met Police,
Ade Adelekan,
ha dichiarato che non pensa
ci sia pericolo per la comunità.
Il 36enne arrestato per l’aggressione,
forse uno squilibrato,
è ora accusato di omicidio,
oltre che di tentato omicidio plurimo.

“Questa violenza
non deve aver posto nelle nostre strade”
ha ribadito il premier conservatore Rishi Sunak.

ESTERI
ESTERI

 Alan Light

Kenya, crolla diga
Lunedì mattina
nel Kenya occidentale,
a circa due ore dalla capitale Nairobi,
è crollata una diga.

Un’enorme massa d’acqua
ha investito i centri abitati a valle,
provocando numerose vittime
e distruggendo gli edifici.

Il numero di morti,
ancora in aggiornamento,
è di 71 persone.

Secondo la Croce Rossa locale
molte persone sono ancora bloccate
nelle proprie auto
poiché l’acqua ha raggiunto
una delle autostrade
più trafficate del paese.

Da giorni in Kenya ci sono inondazioni
a causa delle piogge particolarmente intense,
e il numero di morti per maltempo
ha raggiunto le 166 persone,
e oltre 20mila risultano sfollate.

Il ministro dell’interno,
Kithure Kindiki,
ha disposto l’ispezione di tutte le dighe
e dei serbatoi d’acqua pubblici e privati
per evitare ulteriori crolli.

 ITALIA
 ITALIA

Classi separate per gli alunni disabili
Roberto Vannacci,
candidato capolista della Lega
alle elezioni europee,
scatena una bufera di polemiche
con alcune dichiarazioni
in un’intervista a “La Stampa”.

Il generale parla di Benito Mussolini
riconoscendogli qualità da statista,
e sottolinea che “l’italiano ha la pelle bianca”;
sostiene, inoltre,
che gli studenti a scuola,
compresi i disabili,
vanno “divisi in base alle loro capacità”.

Molti esponenti della Lega
hanno preso le distanze
da queste dichiarazioni,
spiegando che “Vannacci
è un candidato indipendente
e potrà raccogliere voti di opinione
fuori dal tradizionale bacino della Lega”.

Il Pd, indignato, afferma
che “Vannacci è un residuato bellico
per gli stessi fascisti di oggi”,
nelle sue parole “riecheggiano
concetti in voga
durante un periodo storico chiamato nazismo”.

Non sono tardate anche le reazioni
dal mondo della disabilità.
L’atleta Bebe Vio ha dichiarato:
“Siamo stati il primo Paese al mondo
a eliminare le classi separate
fra chi ha una condizione di disabilità
e chi non la ha,
perché tornare indietro?
Mi sembra una cosa senza senso”.

ESTERI
ESTERI

 Gee Hair

Spagna, governo stabilisce le regole per gli influencer
Il governo spagnolo
ha recentemente stabilito nuove norme
per regolare l’attività degli influencer,
definiti come coloro che generano introiti
di almeno 300mila euro all’anno
attraverso la loro attività online,
hanno almeno un milione di followers
su una singola piattaforma
e pubblicano almeno 24 video all’anno .

Queste norme sono state stabilite
per garantire una maggiore trasparenza
e una regolamentazione del settore.

In Spagna questo settore
si è sviluppato rapidamente
negli ultimi anni,
con nuove agenzie di marketing
e l’aumento del numero di influencer
rappresentati da agenzie di management.

viveretenerife.com

viveretenerife.com

 CULTURA & SOCIETA’
 CULTURA & SOCIETA’

 Matt Brown

In arrivo anche in Italia i bus theatre: il primo teatro viaggiante sarà a Milano
Un trend globale
sta per arrivare anche in Italia,
e in particolare per le strade di Milano.

I bus theatre sono una forma d’arte itinerante
che ha l’ambizione
di rendere il teatro più accessibile.

Uno dei primi luoghi in cui si è affermato
è stato in Australia
con il Sydney Theatre Bus,
nato durante la pandemia
in modo da connettere persone alla cultura
anche in un periodo di isolamento.

Ora è popolare in tantissime parti del mondo
come a New York,
ma anche in Gran Bretagna,
Cina e Spagna.

Con il teatro viaggiante in Italia
arriva una crew di attori e tecnici napoletani
che il 6 maggio presenteranno
il loro primo spettacolo
mettendo in scena sul loro veicolo a due piani
“Grand Cabaret”.

Lo spettacolo sarà gratuito
e mescolerà il teatro classico
al circo contemporaneo
e al burlesque.

worldculture.it

worldculture.it
 CULTURA & SOCIETA’
 CULTURA & SOCIETA’

“Ubi tu, ibi ego”: a Bari compare un messaggio d’amore in latino
A Bari è comparso
un messaggio d’amore
davvero di altri tempi: “Ubi tu, ibi ego”.
Una scritta in latino
che in italiano si può tradurre:
“Dove tu sarai, io sarò”.
Un messaggio bellissimo
non solo per il destinatario,
ma anche per i passanti
che lo hanno potuto leggere in strada.

Il messaggio nello specifico
farebbe riferimento al rituale
delle nozze latine nell’antica Roma,
in cui uno sposo e una sposa
si promettevano amore reciproco.

La città di Bari non è nuova
a questo genere di manifestazioni amorose:
pochi giorni fa in un altro quartiere
era comparso uno striscione
appeso tra due alberi
con la scritta:
“Perché non si tratta
di conquistare mille persone,
ma di conquistare mille volte la stessa”.

bari.corriere.it

bari.corriere.it
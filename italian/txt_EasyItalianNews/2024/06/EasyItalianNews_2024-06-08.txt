ITALIA
 ITALIA

 European Union 2024, European Parliament

Terminate le campagne elettorali, iniziate le elezioni europee
Le campagne elettorali,
che hanno portato
alle elezioni europee dell’8 e il 9 giugno
per eleggere i rappresentanti
dei paesi dell’Unione
al Parlamento Europeo,
si sono intensificate
in queste ultime settimane,
ma sono ora concluse.

Negli ultimi giorni
i leader dei principali partiti italiani
sono apparsi su palchi di comizi,
in varie interviste televisive,
nonché sui social.

Il segretario di Forza Italia Antonio Tajani
ha concluso la campagna elettorale
in piazza Matteotti a Napoli.
Sempre a Napoli anche Carlo Calenda
leader di Azione,
che si è dichiarato preoccupato per l’affluenza.

Elly Schlein, rappresentante del Partito Democratico,
ha affermato di voler rappresentare
l’alternativa al governo della premier Meloni,
ma senza l’arroganza
di poter essere autosufficiente.

Matteo Renzi, leader di Italia Viva,
ha terminato la sua campagna elettorale
a un comizio in Piazza di Pietra a Roma
con la previsione di risultati simili
a quelli dell’ultima elezione.

Infine la premier Giorgia Meloni
ha messo le mani avanti
dicendo che è fisiologico
che in vista del voto
ci sia un confronto anche tra alleati,
ma che questo non pregiudica
la solidità del governo.

La pubblicazione dei risultati nazionali
e delle proiezioni dei seggi in tempo reale
inizierà domenica 9 giugno
a partire dalle ore 18:00 GMT+2.

results.elections.europa.eu

results.elections.europa.eu
ESTERI
ESTERI

 European Commission / Jean-François Badias

Robert Fico in video per la prima volta dopo l’attentato
Robert Fico,
ex Primo Ministro della Slovacchia,
è apparso in video
per la prima volta dopo l’attentato
che lo ha coinvolto lo scorso mese.

Fico ha parlato ai suoi sostenitori
con un messaggio video
pubblicato sui social media,
rassicurando tutti
sulle sue condizioni di salute
e ringraziando per il supporto ricevuto.

L’attentato è avvenuto il 3 maggio 2024,
quando Fico è stato colpito
da un colpo di arma da fuoco
mentre partecipava a un evento pubblico
a Bratislava.
L’ex premier è stato immediatamente
trasportato in ospedale,
dove è stato sottoposto
a un intervento chirurgico d’urgenza.

Le parole di Fico nel video:
“Cari amici, voglio ringraziarvi
dal profondo del mio cuore
per il vostro sostegno
e le vostre preghiere.
Sto migliorando ogni giorno
grazie a voi
e ai fantastici medici
che mi stanno curando.”

ESTERI
ESTERI

Incidente ferroviario in repubblica Ceca
Un incidente ferroviario in Repubblica Ceca
ha causato la morte di quattro persone
e un numero di feriti ancora imprecisato.

L’incidente ha visto coinvolti
un treno passeggeri
e un convoglio merci.

Secondo le notizie diramate
dalla televisione pubblica,
lo scontro è avvenuto
vicino alla stazione di Pardubice,
a circa 100 km a est di Praga.

Un vigile del fuoco ha detto
che il salvataggio è stato reso difficoltoso
dal fatto che la prima carrozza
era completamente deformata dall’impatto
ed è stato complesso raggiungere
le persone intrappolate all’interno.

Sul posto sono giunti rapidamente
il ministro dei trasporti
e il ministro dell’interno.

La linea che collega Praga a Brno e Ostrava,
rispettivamente la seconda
e la terza città del paese,
rimarrà chiusa fino al ripristino.

SCIENZA
SCIENZA

 NASA, ESA, CSA, STScI, Brant Robertson (UC Santa Cruz), Ben Johnson (CfA), Sandro Tacchella (Cambridge), Phill Cargile (CfA)

Fotografata la galassia più antica
Si chiama JADES-GS-z14-0
ed è nata dopo soli
290 milioni di anni dal Big Bang,
(adesso l’universo ha 13.8 miliardi di anni).
È una galassia insolitamente grande,
luminosa e piena di ossigeno.

L’hanno vista alcuni scienziati
attraverso il James Webb Space Telescope (JWST),
che dal 2022 ci sta regalando
immagini straordinarie.

L’ultima fotografia scattata
da questo telescopio,
rappresenta proprio la galassia più antica
che sia stata mai osservata.
La lunghezza d’onda ricevuta
dalla galassia fotografata
è la più ampia mai registrata.

Rispetto alla sua età,
è una galassia molto grande e luminosa;
dovrebbe essere lunga 1.600 anni luce,
e la sua luminosità
non sembra essere generata
da gas incandescente catturato
da un buco nero.

Gli scienziati, inoltre, si aspettavano
di trovare idrogeno ed elio,
come di norma accade
per le stelle che hanno
più di 300 milioni di anni.
Invece JADES-GS-z14-0
ha una quantità di ossigeno
tipica delle galassie adulte.

 CULTURA & SOCIETA’
 CULTURA & SOCIETA’

 Neq00

La classifica delle migliori università al mondo
Quacquarelli Symonds (QS) è una società
di consulenza e ricerca educativa
specializzata nell’analisi
del settore dell’istruzione superiore.
Ogni anno pubblica la classifica
delle migliori università del mondo.

Anche quest’anno il Politecnico di Milano
guadagna posizioni
e si colloca al 111esimo posto
su 1.503 atenei presi in esame.
È il miglior risultato di sempre
per un’università italiana.
Anche la Sapienza di Roma
e l’Alma Mater di Bologna,
rispettivamente 132esima e 133esima,
continuano a salire la classifica.

In generale, tuttavia,
le università italiane
hanno competitori difficili da eguagliare,
come quello britannico,
che spende il doppio di noi in rapporto al Pil,
oppure quello americano che si conferma
al vertice della classifica
con il Massachusetts Institute of Technology (MIT) di Boston.

Uno dei fattori più penalizzanti per il nostro sistema
è il rapporto studenti-docenti:
20 a 1, contro 17 in Francia,
15 nel Regno Unito, 12 in Germania.

Inoltre i nostri atenei sono poco attraenti
sia per gli studenti
sia per i docenti stranieri.
Oltre ai pochi corsi in inglese
c’è anche il costo medio delle rette,
fra i più alti dell’Europa continentale.

Per i docenti poi gli stipendi sono bassi
e scarseggiano i fondi per la ricerca.

 CULTURA & SOCIETA’
 CULTURA & SOCIETA’

 Jimmy Baikovicius

La musica nel mondo
Ogni cultura ha la sua musica,
con melodie e ritmi unici
che raccontano storie,
esprimono emozioni e celebrano tradizioni.

La musica africana è famosa
per i suoi ritmi coinvolgenti
e le sue percussioni potenti,
spesso utilizzate in cerimonie e feste,
per raccontare storie
e tramandare saggezza.

In Asia,
la musica varia enormemente
tra le diverse regioni:
in India, strumenti come il sitar e il tabla
creano melodie intricate,
mentre in Giappone la musica
accompagna momenti di meditazione.

L’Europa ha una lunga tradizione musicale
che spazia dalla musica classica
alle canzoni popolari,
con compositori famosi
come Beethoven e Mozart,
e ricche tradizioni di musica popolare
in ogni paese.

In Nord America,
la musica è un insieme di influenze culturali,
con generi come il jazz,
il blues, il rock ‘n’ roll
e il country.

Ogni melodia e ogni ritmo
raccontano qualcosa di unico e prezioso
che, se lo ascoltiamo,
ci permette di capire meglio gli altri.

seaandyou.eu

seaandyou.eu
ESTERI
ESTERI

 Marc Ryckaert

Trovato morto in Grecia noto presentatore della BBC
Il medico e presentatore televisivo
e radiofonico britannico
Michael Mosley,
famoso per i suoi programmi sulla BBC,
è stato trovato morto
sull’isola greca di Symi.

Mosley, 67 anni,
era scomparso mercoledì scorso
mentre era in vacanza con la moglie.

Aveva lasciato la moglie
sulla spiaggia di Agios Nikolaos
per fare una passeggiata,
ma non era più tornato.
La donna ha quindi denunciato la scomparsa
alla polizia locale.

Le ricerche,
alle quali hanno partecipato polizia,
vigili del fuoco, turisti e volontari,
si sono concentrate su una zona rocciosa
a nord del villaggio di Pedi,
dove Mosley era stato visto l’ultima volta.

Dopo giorni di ricerche,
il corpo del presentatore
è stato ritrovato
sulla spiaggia di Agias Marinas.

La notizia della sua morte improvvisa
ha sconvolto i tantissimi fan
del medico e presentatore,
molto amato per il suo impegno
nella divulgazione scientifica
e per i suoi consigli
su alimentazione e salute.

 ITALIA
 ITALIA

I trentenni di oggi andranno in pensione a 70 anni
L’Inps (Istituto Nazionale di Previdenza Sociale)
ha aggiornato il simulatore sulle pensioni
adeguandolo alle aspettative di vita.
Ne è emersa una previsione
per nulla rassicurante
per i lavoratori giovani.

Chi ha compiuto quest’anno 30 anni
e ha cominciato a lavorare da poco
riuscirà ad andare in pensione
tra i 66 e i 74 anni.

Fino al 2028 l’età per l’accesso
alla pensione di vecchiaia
resta ferma a 67 anni
perché non si sono registrati
aumenti della speranza di vita.
Ma già dal 2029 l’età pensionabile
dovrebbe alzarsi di un mese.

Nonostante ciò l’Italia resta
il secondo paese Ue
con la più alta spesa per pensioni
rispetto al Pil.
Secondo un documento Eurostat relativo al 2021,
in Italia il rapporto
tra la spesa per le pensioni e il Pil
ha toccato il 16,3%,
secondo solo alla Grecia (16,4%).

Nell’insieme dei Paesi Ue
la spesa per le pensioni
è arrivata nel 2022 a 1.882 miliardi di euro,
il 12,9% del Pil dell’Unione.
Rispetto all’anno precedente
la spesa complessiva è cresciuta del 2,8%,
ma il rapporto con il Pil
è diminuito di 0,7 punti.

 ITALIA
 ITALIA

 Ocean Blue Project A Oregon Nonprofit

Iniziativa Spazzapnea: a Torre del Greco ripescati tre quintali di rifiuti dal porto
Domenica 9 giugno si è tenuta
al porto di Torre del Greco
la sesta edizione dell’iniziativa “Spazzapnea”.

Questa iniziativa organizzata
dall’Apnea Academy e Spazzapnea odv
ha l’obiettivo di ripulire i fondali marini
a livello nazionale.

Oltre a Torre del Greco
la competizione si è tenuta anche
a Genova, Marina di Pisa, Ancona,
Roma, Bari e Ustica.

La competizione prevede
la divisione in squadre dei volontari
e la vittoria viene assegnata
a quella che riesce a recuperare,
immergendosi in apnea,
la maggior quantità di rifiuti.

A Torre del Greco sono stati ripescati
tre quintali di rifiuti,
tra cui anche una lavatrice
e una bicicletta per bambini.

L’idea nasce a Genova da Paolo Acanti,
ogni anno riscontra grande successo
e ha l’obiettivo di sensibilizzare la popolazione
sulla protezione della natura.

I rifiuti dopo essere stati ripescati
vengono opportunamente differenziati.

SCIENZA
SCIENZA

 Oregon State University

Microplastiche nel cibo
La dottoressa Gaglio
e il suo team di ricercatori
appartenenti al Consiglio Nazionale delle Ricerche,
hanno condotto uno studio
secondo cui con la nostra dieta
ingeriamo una quantità di microplastica settimanale
pari ad una carta di credito.

La presenza di nano e microplastica
è stata accertata in alimenti
come pesce, frutta, verdura,
miele, zucchero, sale e birra.

Il medesimo studio ha dimostrato
in via sperimentale
l’effetto che questa esposizione
ha sul corpo.

Le nostre cellule,
venendo in contatto con particelle di polistirene,
alterano il loro metabolismo,
e si nota anche un aumento
dello stress ossidativo.
Le alterazioni del metabolismo
evidenziate nelle cellule del colon
sono tipicamente tumorali.

Questo studio è uno dei pochi
per ora pubblicati
che descrivono come le microplastiche
potrebbero essere un fattore di rischio
per il cancro al colon.

 CULTURA & SOCIETA’
 CULTURA & SOCIETA’

 Carole Raddato

Tesoro da 60 milioni ritorna in Italia
Gli Stati Uniti hanno restituito all’Italia
600 reperti archeologici:
si tratta di statue,
monete e mosaici
per un valore complessivo
di 60 milioni di euro,
trafugati e rivenduti
da ladri e “tombaroli”
(persone che scavano senza autorizzazione
nelle tombe antiche o in altri siti archeologici).

I reperti archeologici
erano stati venduti illegalmente
a musei, gallerie
e collezionisti americani.

In seguito alle indagini guidate
dal Comando Tutela Patrimonio Culturale dei Carabinieri (TPC),
varie procure italiane, la procura di New York
e il dipartimento di sicurezza nazionale statunitense,
gli oggetti sono stati recuperati.

Si tratta di un tesoro immenso
che si può datare dal nono secolo avanti Cristo
al secondo secolo dopo Cristo,
e il suo valore gira intorno
ai 60 milioni di euro.

Tra i reperti più preziosi
c’è una moneta d’argento
del quarto secolo dopo Cristo
che raffigura il dio del vino Dioniso
e che è stata messa in vendita
da un noto commerciante di monete britannico
per 500 mila dollari.

 SPORT
 SPORT

Europei di Atletica 2024
Dopo cinque giorni di gare
la squadra azzurra si è aggiudicata
20 medaglie.

In particolare, resterà impressa
nella memoria di tutti
la serata dell’8 giugno,
in cui sono state vinte
tre medaglie d’oro
in soli 42 minuti.

Tra le altre,
alcune delle dieci medaglie d’oro
sono andate a:
Antonella Palmisano
per i 20 km di marcia,
Nadia Battocletti nei 5000 m,
Marcell Jacobs nei 100m,
Gianmarco Tamberi
per il salto in alto maschile.

Oltre a queste si contano
7 medaglie d’argento e 3 di bronzo.

Al secondo posto nel medagliere
c’è la Francia
e al terzo la Gran Bretagna,
entrambe con 11 medaglie totali.
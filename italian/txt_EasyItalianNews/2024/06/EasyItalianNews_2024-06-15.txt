ESTERI
ESTERI

Argentina: passa al Senato la Legge Omnibus di Milei
In Argentina,
il Senato ha recentemente approvato
la legge omnibus
proposta dal presidente Javier Milei,
conosciuta ufficialmente
come “Legge di Riforma Integrale”.
Questo pacchetto di misure
mira a riformare vari settori del paese,
tra cui economia, sanità,
istruzione e giustizia.

Tra le principali modifiche
ci sono tagli delle tasse
per le piccole e medie imprese,
riduzione della spesa pubblica
e liberalizzazione di alcuni settori economici.

Inoltre, la legge prevede
un aumento dei finanziamenti
per gli ospedali pubblici,
nuove politiche per migliorare
l’accesso alle cure mediche,
incremento dei fondi per le scuole pubbliche
e riforma dei programmi educativi.

Sul fronte della giustizia,
è prevista una riorganizzazione
del sistema giudiziario
per accelerare i processi,
e una maggiore trasparenza
nella lotta alla corruzione.

L’approvazione della legge
ha suscitato reazioni contrastanti.
I sostenitori di Milei
vedono le riforme come necessarie
per rilanciare l’economia
e migliorare i servizi pubblici,
mentre l’opposizione le critica
come troppo radicali
e potenzialmente dannose
per i cittadini più vulnerabili.

La legge passerà alla Camera dei Deputati
per l’approvazione finale
e, se confermata,
entrerà in vigore nei prossimi mesi.

 ITALIA
 ITALIA

 Piergiuliano Chesi

Motonave affonda vicino Grado, salvi i 76 passeggeri
Una nave in servizio da Grado a Trieste
ha lanciato un “may day”
per rischio affondamento
mentre era in navigazione
verso il porto di Monfalcone,
in provincia di Gorizia.

I 76 passeggeri a bordo
e i quattro membri dell’equipaggio
sono stati messi in salvo
e trasferiti sulle zattere di salvataggio,
e sono stati riportati al porto di Grado.

In soccorso alla motonave “Audace”
sono intervenuti i mezzi della Guardia Costiera,
i vigili del fuoco con elicotteri,
il nucleo sommozzatori
e la Guardia di finanza.

La nave collega d’estate
Grado, Monfalcone e Trieste
per conto dell’Agenzia provinciale
dei trasporti di Gorizia.

Le cause dell’avaria
sono ancora sconosciute,
ma secondo il direttore marittimo regionale,
l’“Audace” è un’unità navale
di nuova costruzione,
in possesso di tutte le certificazioni
di abilitazione e sicurezza.

ESTERI
ESTERI

 Richard Potts

Attivista #MeToo condannata in Cina
La principale attivista cinese
del movimento #MeToo,
Sophia Huang Xueqin,
è stata condannata
a 5 anni di carcere
dopo essere stata giudicata colpevole
di “incitamento alla sovversione
dei poteri dello Stato”.
La sentenza è stata emessa
da parte della Corte Intermedia
del Popolo di Guangzhou.

Insieme all’attivista
era stato arrestato
anche l’avvocato Wang Jianbing,
a sua volta sostenitore
del movimento #MeToo.

Stando al racconto dei loro avvocati,
nel primo centro di detenzione,
a Guangzhou,
i due attivisti sarebbero stati sottoposti
a interrogatori segreti,
torture e maltrattamenti.

Amnesty International ha sollecitato
la scarcerazione di Sophia Huang Xueqin
e Wang Jianbing,
sottolineando che le autorità cinesi
ricorrono abitualmente ad accuse
per reati contro la sicurezza nazionale
come scusa per perseguitare avvocati,
accademici, giornalisti, attivisti
e operatori di organizzazioni non governative.

luce.lanazione.it

luce.lanazione.it

 ITALIA
 ITALIA

Google Maps cancella un tratto di autostrada, traffico in tilt
L’app di Google ha cancellato
un tratto dell’autostrada del Brennero,
l’autostrada che collega
l’Italia all’Austria.

Questo problema tecnico
avrebbe così provocato chilometri di coda
sul tratto autostradale,
in quanto i conducenti delle auto
hanno seguito le indicazioni errate
date dall’app.

Da Vipiteno verso l’Austria
migliaia di veicoli sono usciti dall’A22
e si sono immessi nella Statale
perché l’applicazione Google
ha tagliato un pezzo di strada:
si sono creati così 6 chilometri di coda.

A denunciare il fatto scandaloso
è stato per primo Jonas Gasser,
portavoce del partito secessionista
Süd Tiroler Freiheit,
pubblicando una foto delle auto in coda.

L’autostrada del Brennero è già di per sé
un tratto stradale molto particolare,
perché spesso bloccato dai manifestanti
contro la costruzione dell’alta velocità,
per i cantieri dell’alta velocità,
oppure per il denso traffico.

 CULTURA & SOCIETA’
 CULTURA & SOCIETA’

 Can Do Canines

Decolla Bark Air, prima compagnia aerea di lusso per cani
Anche i cani avranno una compagnia aerea
che gli permetterà di viaggiare in cabina
e non più nella stiva,
in una gabbia.
Si chiama Bark Air,
una compagnia aerea di lusso
per gli amici a quattro zampe.

Nata da un’idea dell’azienda Bark,
produttrice di cibo e giocattoli
per animali domestici,
la Bark Air propone
un’alternativa di lusso ai cani
che possono così permettersi
di non viaggiare più in una stiva di aereo.

Per viaggiare con Bark Air,
il cane deve avere le vaccinazioni in regola
e un microchip.
Una volta prenotato il volo,
l’equipaggio contatta il padrone maggiorenne
per raccogliere informazioni sulla taglia,
le eventuali allergie
e le preferenze di socializzazione del cane.

Questo servizio così esclusivo
ha un costo abbastanza alto:
il prezzo per un biglietto di sola andata
può variare dai 6.000 agli 8.000 dollari
(circa 5.500-7.400 euro)!

Il primo volo di Bark Air
è decollato il 23 maggio scorso da New York,
con destinazione Los Angeles.
Le altre destinazioni sono Londra e Parigi,
ma la compagnia ha intenzione
di espandere ancora
la sua rete di rotte
per permettere a padroni facoltosi
di viaggiare in compagnia
dei loro amici cani.

 CULTURA & SOCIETA’
 CULTURA & SOCIETA’

 Leonardo D’ottavi

Storia dei partiti in Italia
I partiti politici in Italia
hanno iniziato a prendere forma
alla fine del XIX secolo,
quando la società si stava trasformando
e gruppi come i lavoratori,
le donne e le diverse classi sociali
cercavano rappresentanza politica.

Dopo la prima guerra mondiale,
il Partito Socialista Italiano (PSI)
si rafforzò notevolmente,
ma all’interno vi erano correnti diverse;
nel 1919, Don Luigi Sturzo
fondò quindi il Partito Popolare Italiano (PPI),
che proponeva riforme
come il voto alle donne
e una maggiore autonomia locale.

Nel frattempo, Benito Mussolini,
fondò i Fasci di Combattimento,
che nel 1921 divennero
il Partito Nazionale Fascista (PNF),
che presto sarebbe salito
alla guida del paese.

Dopo la seconda guerra mondiale,
l’Italia entrò nell’era della Prima Repubblica
e i principali partiti erano quelli
che avevano combattuto il fascismo:
la Democrazia Cristiana (DC),
il Partito Comunista Italiano (PCI)
e il Partito Socialista Italiano (PSI).

In seguito, negli anni ’90,
l’Italia attraversò una profonda crisi politica,
dalla quale nacquero nuovi partiti
ancora oggi presenti
come Forza Italia e Lega Nord;
anche il PCI si trasformò,
dando vita al Partito Democratico (PD).
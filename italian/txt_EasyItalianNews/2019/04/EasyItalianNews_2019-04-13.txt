ESTERI
ESTERI

Colpo di stato in Sudan
Dopo mesi di proteste
contro il presidente Omar Al-Bashir,
anche i militari
si sono schierati con i protestanti.

Il presidente,
che ha guidato per 30 anni
in modo molto rigido il paese,
ha ormai concluso il suo governo.

Manca solo la dichiarazione ufficiale,
ma molti ministri
sarebbero stati arrestati.
Il presidente è agli arresti domiciliari
e sarebbero in corso
le procedure per eleggere
un nuovo governo di transizione.

Questo periodo di transizione
durerà 2 anni,
durante i quali sarà al potere
un consiglio militare.
E’ questo l’annuncio
del ministro della difesa
e vice presidente sudanese,
il generale Awad Mohamed Ahmed Ibn Auf.
Per 3 mesi, inoltre,
ci sarà uno stato di emergenza
e un mese di coprifuoco notturno
dalle 22 alle 4 del mattino.

Da giorni ormai
era in corso una protesta.
Il presidente, per mitigarla,
aveva diminuito i prezzi
dei beni di prima necessità.
Al contrario delle altre volte, però,
le manifestazioni sono proseguite
in tutto il Sudan.

Molti attivisti sono stati arrestati,
i feriti negli scontri
sono centinaia
e si pensa che i morti
possano essere oltre 50.

ESTERI
ESTERI

 Greg

Pakistan, bomba al mercato
Almeno 16 le persone morte
a causa di un’esplosione
in un mercato della città di Quetta,
in Pakistan.

Quetta è la capitale del Belucistan,
ed è teatro di conflitti
non solo tra sciiti e sunniti
ma anche da parte
di un gruppo di separatisti
che chiede una maggiore autonomia
e di poter ottenere
una parte maggiore
nella distribuzione di petrolio e gas
di cui la regione è molto ricca.

Il capo della polizia informa
che è stata fatta esplodere
un’auto parcheggiata
vicino a un mercato della frutta
gestito dalla minoranza Hazara,
etnia di fede sciita.

Dopo l’esplosione,
le forze di polizia
e quelle di soccorso
sono arrivate immediatamente sul posto
e hanno trasportato i feriti
all’ospedale di Bolan.

Nessun gruppo
ha ancora rivendicato l’attentato,
ma non è escluso
che lo faccia successivamente,
come è già accaduto in passato.

 ITALIA
 ITALIA

 Veronidae

Roma, incatena il figlio in casa per due giorni
Un uomo di 38 anni,
di nazionalità romena,
ha incatenato il figlio al letto
per due giorni,
lasciandolo senza cibo
né acqua.

E’ accaduto a Ladispoli,
in provincia di Roma,
dove l’uomo e la vittima,
il figlio di 17 anni,
sono residenti.

Secondo le prime ricostruzioni,
dopo una violenta lite
l’uomo avrebbe incatenato
il figlio al letto
come punizione.

Dopo due giorni
trascorsi in quella situazione,
il 17enne sarebbe finalmente
riuscito a liberarsi dalla catena
tagliandola con una lima.

A quel punto,
con i piedi ancora legati,
avrebbe chiesto aiuto
a una vicina
che ha prontamente
chiamato i carabinieri.

Il padre è stato rintracciato
e arrestato.

Dalla testimonianza del ragazzo
è emersa una storia familiare
di violenze e abusi.

roma.corriere.it

roma.corriere.it

ESTERI
ESTERI

 David G Silvers. Cancillería del Ecuador.

Julian Assange arrestato
Julian Assange è stato arrestato
all’ambasciata dell’Ecuador
a Londra,
dopo che da Quito
hanno revocato
il diritto di asilo.

Assange è stato portato in tribunale
e rischia fino a un anno di carcere
per non essersi presentato
davanti al giudice nel 2012.

Gli Stati Uniti hanno presentato
una richiesta di estradizione.
Negli Usa è accusato
di pirateria informatica.
Se venisse estradato
e condannato
rischierebbe 5 anni di carcere.

“Il Regno Unito deve resistere”
è quanto ha urlato Assange
mentre gli agenti
lo portavano via.

 TECNOLOGIA
 TECNOLOGIA

 Ben Franske

Microsoft complice della Cina in sistemi di sorveglianza e censura
Un’inchiesta del ‘Financial Times’,
citando tre paper del 2018
realizzati in collaborazione
da accademici
della ‘Microsoft Research Asia’ di Pechino
e ricercatori
della ‘National University of Defense Technology’,
istituto controllato
dalla Commissione militare centrale cinese,
denuncia Microsoft
come complice del governo cinese
nella possibile messa in atto
di apparati di sorveglianza
e censura in larga scala.

Secondo il quotidiano britannico,
a preoccupare gli esperti,
è soprattutto uno studio
sull’applicazione dell’intelligenza artificiale
per simulare e ricreare
mappe dettagliate dei volti umani.

Nell’inchiesta si evidenzia
come il sistema fornisca
una comprensione migliore
dell’ambiente circostante
“non percepita dalle fotocamere”,
che può avere una “varietà di applicazioni visive”.

La collaborazione
con i ricercatori della NUDT
ha prodotto almeno
altre due ricerche
potenzialmente compromettenti
che riguardano l’impiego
dell’intelligenza artificiale
per la comprensione automatica:
secondo Elsa Kania,
esperta di tecnologia militare cinese
presso il Center for a New American Security,
tali ricerche riguarderebbero
il possibile impiego
“dell’elaborazione del linguaggio naturale
come metodo per abilitare
la censura su larga scala”.

SCIENZA
SCIENZA

 ESO.org

Spazio: mostrata la prima immagine di un buco nero
Dopo che nel 2016
le onde gravitazionali
hanno dimostrato la presenza
di questi affascinanti
e inquietanti oggetti cosmici,
ecco la prima prova diretta
della loro esistenza,
con l’immagine del buco nero
al centro della galassia Virgo A (M87),
distante circa 55 milioni di anni luce
dalla Terra.

L’immagine è lo straordinario risultato
che il 10 aprile
un pool di scienziati internazionali
ha mostrato come frutto
di anni di lavoro
al progetto Event Horizon Telescope:
una rete di telescopi
dislocati su tutta la Terra
e uniti fra loro
per raggiungere
la risoluzione necessaria
a “fotografare”
il cosiddetto “orizzonte degli eventi”,
cioè il confine di un buco nero
e il punto di non ritorno
oltre il quale
tutto viene risucchiato per sempre.

Le foto dei buchi neri, finora,
non erano mai state possibili
per una serie di motivi:
tra i più importanti,
l’enorme distanza dalla Terra,
ma soprattutto la loro spaventosa forza
di attrazione gravitazionale,
in grado di risucchiare
tutta la materia,
luce compresa.

 CULTURA & SOCIETA’
 CULTURA & SOCIETA’

 MTV International

Camila Cabello sarà Cenerentola in un film musical
La cantante cubana
Camila Cabello
interpreterà Cenerentola
in una nuova versione
della celebre fiaba.

Il nuovo film
sarà un musical prodotto da Sony
e la cantante collaborerà
anche alle canzoni
presenti nella colonna sonora.

Per la Cabello si tratta
del debutto al cinema
dopo il successo
del suo primo album da solista.

Il soggetto di questa nuova versione
è di James Corden
mentre la regista
sarà Kay Cannon.

 SPORT
 SPORT

 KGGucwa

Champions League, quarti di finale: Manchester United-Barcellona 0-1; Ajax-Juventus 1-1
Match molto combattuto
sul piano atletico,
ma con una sola rete
su autogol di Shaw
dopo 12′
che tuttavia basta al Barcellona
per aggiudicarsi l’andata
dei quarti di finale
contro uno United
comunque abile
a non farsi dominare
dal gioco dei catalani.

Un ottimo secondo tempo
lascia ben sperare
i tifosi britannici
per il ritorno fra 7 giorni
al Camp Nou.
Decisivo anche il portiere De Gea
nelle poche occasioni
create dai catalani.

E’ la prima vittoria in assoluto
del Barcellona in casa dello United.

Ad Amsterdam,
nell’altro quarto di finale,
Ajax e Juventus hanno pareggiato
per 1-1.
In vista del ritorno
di martedì 16
i giochi sono ancora tutti aperti:
però l’1-1 ottenuto fuori casa
mette gli uomini di Allegri
nella posizione di favoriti
per il passaggio alle semifinali.

Nonostante i due soli gol segnati,
la partita è stata veloce
e coinvolgente,
con gli olandesi padroni del campo
e del gioco
con il 60% di possesso,
e i bianconeri campioni
di compattezza e concentrazione.

Know others who’d enjoy EasyItalianNews.com? Forward this email!
EasyItalianNews.com
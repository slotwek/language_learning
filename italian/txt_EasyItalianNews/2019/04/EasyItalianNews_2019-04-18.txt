ESTERI
ESTERI

 LeLaisserPasserA38

Incendio a Notre-Dame, Parigi
Nel tardo pomeriggio
di lunedì 15 aprile
si è sviluppato un vasto incendio
all’interno della cattedrale
di Notre-Dame, a Parigi.

Più di 400 pompieri
sono stati impiegati
per domare le fiamme.
Il fuoco ha provocato
il crollo del tetto
e della guglia.

In generale però
la struttura sembra aver retto,
tuttavia diverse parti
devono essere messe in sicurezza.

È stato determinante
per il salvataggio della cattedrale
l’intervento di una ventina di pompieri
da una delle due torri.

Le opere d’arte all’interno
sono state messe in sicurezza.

I magistrati indagheranno
per accertare la responsabilità,
ma si segue la pista accidentale
probabilmente dovuta
ai lavori di restauro
che erano in corso.

ESTERI
ESTERI

 Gulustan

Messico: trovati 45 corpi in fosse comuni
Negli stati di Sonora e Jalisco
sono state ritrovate
delle fosse comuni
contenenti i resti
di 45 persone
da tempo considerate
“desaparecidos”.

Ad effettuare la scoperta
è stata la locale
“Associazione delle Donne
guerriere cercatrici”,
con il sostegno
di alcuni uomini
dell’agenzia ministeriale.

Inoltre, secondo il titolare
della Procura generale
dello Stato di Jalisco,
Gerardo Octavio Solis Gomez,
sono stati rinvenuti
altri 15 corpi
in una fattoria
vicino a Zapopan,
grazie a una denuncia anonima.

Solis Gomez
non ha escluso
che nel corso dell’ispezione
della fattoria
possano essere ritrovati
altri cadaveri.

 ITALIA
 ITALIA

Scoperti nuovi inquinanti nel Po
L’Arpa Veneto,
dopo molte analisi
nelle provincie
di Verona,
Vicenza e Padova,
ha individuato la presenza
di C6O4 nel Po.

Questo composto
di nuova generazione
rientra nella categoria dei Pfas,
inquinanti acidi
molto dannosi per l’ambiente.

In passato l’inquinante
era stato trovato nelle acque
vicine allo stabilimento
della Miteni,
azienda chimica
che utilizzava il composto
e che in seguito
era fallita.

Il presidente del Veneto,
Luca Zaia,
ha affermato che la questione
non riguarda solo il Veneto,
ma tutta L’Italia.

Nel frattempo
sono state inviate segnalazioni
alle regioni Lombardia,
Piemonte
ed Emilia Romagna.

bologna.repubblica.it

bologna.repubblica.it
ESTERI
ESTERI

 KEI

Fukushima: iniziata dopo 8 anni la rimozione del combustibile nucleare
E’ l’11 marzo 2011
quando un terremoto
di magnitudo 9
con epicentro in mare,
colpisce le aree di Tōhoku
in Giappone,
e provoca un imponente tsunami
di 14 metri.

La centrale nucleare Fukushima Dai-ichi,
subisce gravi danni
che compromettono
diversi sistemi di raffreddamento.

Si sviluppano delle esplosioni
che provocano la fuoriuscita
di grandi quantità
di materiale radioattivo.
Le autorità dispongono l’evacuazione
dell’intera zona
per un raggio di oltre 30 km.

Il 15 aprile 2019,
a otto anni dal disastro
che provocò 16 mila vittime,
inizia per la prima volta nella centrale
un’operazione all’interno dell’unità 3,
uno dei reattori
che rimasero gravemente danneggiati
dall’esplosione.

Il tentativo di rimozione
del combustibile ancora presente
sarà effettuato a distanza:
i livelli di radiazione ancora presenti
sarebbero infatti fatali
per le persone.

La Tepco tenterà di rimuovere
7 delle 566 barre
di biossido d’uranio
conservate in piscine di raffreddamento
all’interno dell’edificio 3.

Il ritiro globale
delle barre di combustibile
sarà completato,
secondo le stime dell’azienda,
entro marzo 2021.

ESTERI
ESTERI

 Hteink.min

Finlandia: elezioni, i socialisti vincono di misura
Con una vittoria al “foto finish”
ottenendo il 17,7% dei voti,
il Partito Socialdemocratico
ha vinto le elezioni generali
che si sono svolte in Finlandia
domenica 14 aprile.

Subito dietro
si sono posizionati
i Veri Finlandesi,
partito nazionalista e antieuropeista
guidato da Jussi Halla-aho,
che hanno conseguito
il 17,5% dei voti,
mentre il partito del Primo Ministro uscente
Juha Sipila,
il Partito di Centro,
è giunto quarto
con il 13,8%.

Data la frammentazione
in cui si troverà
il nuovo Parlamento,
sarà complesso
per i Socialdemocratici
formare un governo:
se ci si dovesse riuscire,
il leader socialdemocratico Antti Rinne
diverrebbe il primo capo
di un governo di sinistra in Finlandia
dal 2003.

 ITALIA
 ITALIA

 Alice Morrison

L’immigrazione invisibile: le occupazioni di servizio
Secondo il Rapporto annuale
sull’economia dell’immigrazione
della fondazione Leone Moressa,
in Italia le professioni
con la percentuale più alta
di occupazione straniera sono:
badante, domestica
e addetto alla ristorazione.

Il lavoro di cura privato
costa annualmente alle famiglie
9,4 miliardi di euro,
ma di questi solo 2,6 miliardi
corrispondono a contratti regolari.

Il 77% delle badanti
e il 69% delle domestiche
è di origine straniera,
e si può notare che molte fra esse
hanno intrapreso
nel loro paese di provenienza
percorsi di studio
totalmente diversi,
ottenendo qualifiche come
ingegneri, insegnanti,
medici…

Secondo il DOMINA,
l’Associazione Nazionale Famiglie
datori di lavoro domestico,
i lavori domestici in Italia
nel 2017 erano 864.526,
in calo del 14,7%
rispetto al 2012.

Bisogna però precisare
che il tasso d’irregolarità
nel lavoro domestico è del 58,3%,
rispetto al 13,5% della media
per le altre occupazioni.

ESTERI
ESTERI
Germania: due gemelline nate a tre mesi di distanza l’una dall’altra
A Colonia, in Germania,
due gemelle,
Liana e Leonie,
sono nate a 96 giorni
di distanza.

Liana è infatti nata prematura
a novembre
mentre Leonie è nata a termine,
in febbraio.

È un evento raro
ma che è già capitato:
il record appartiene
a due gemelle di Bucarest
nate a 11 settimane di distanza.

Le due bimbe ora
stanno entrambe bene
e a darne la notizia
è stato l’ospedale
dalla propria pagina
Facebook.

 CULTURA & SOCIETA’
 CULTURA & SOCIETA’

 Marcus Quigmire

Arriva a teatro il musical su Willy Wonka
Grandi news
per gli amanti di Roald Dahl:
dall’8 novembre arriva
“Charlie e la fabbrica di cioccolato”,
il musical ispirato
al celebre romanzo
per bambini (e non solo).

Già famose
per le due versioni cinematografiche,
una del 1971 con Gene Wilder
e l’altra del 2005 con Johnny Depp,
le vicende di Charlie e Willy Wonka
ora diventano un musical,
e potranno essere gustate
a Milano
presso la Cattedrale della Fabbrica del Vapore
per tutta la stagione teatrale
2019/2020.

La regia di questa edizione italiana
sarà affidata
a Federico Bellone,
mentre l’attore Christian Ginepro
vestirà i panni
di Willy Wonka.

Il musical ha debuttato
a Londra nel 2013,
dove è rimasto
per quattro anni
e ha registrato
il più alto incasso settimanale
della storia del teatro inglese.

timemagazine.it

timemagazine.it
 SPORT
 SPORT

 Shai Pal

Champions League: Juve e Manchester United fuori, avanti Ajax e Barcellona
La Juventus non ce la fa
neanche stavolta:
la Champions League
rimane maledetta
per i bianconeri.

Dopo l’1-1 dell’andata ad Amsterdam,
alla rete di Ronaldo
nel primo tempo
hanno replicato
prima Van de Beek,
che ha pareggiato dopo pochi minuti,
poi De Ligt,
che nella ripresa
ha segnato la rete del 2-1,
trascinando la squadra
in semifinale.

Il Barcellona,
dopo la vittoria per 1-0
a Manchester
sui Red Devils
nel match di andata,
si è imposto al Camp Nou
per 3-0,
grazie a una doppietta di Messi
nel primo tempo
e alla rete di Coutinho
nella ripresa.

Know others who’d enjoy EasyItalianNews.com? Forward this email!
EasyItalianNews.com
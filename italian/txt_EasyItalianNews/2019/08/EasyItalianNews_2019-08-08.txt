ITALIA
 ITALIA

 Fratello.Gracco

Il decreto sicurezza bis è legge
Il decreto sicurezza bis
è stato votato
a maggioranza in Senato
con 160 voti a favore
su 238 votanti.

Il Ministro leghista Salvini esulta,
l’opposizione protesta
indossando magliette
con l’immagine di un uomo
dentro un cestino dell’immondizia
e la scritta:
“Non sprechiamo l’umanità”.

È grave invece l’assenza di provvedimenti
per la lotta contro la mafia,
ha dichiarato il segretario
del Partito Democratico
Nicola Zingaretti.

Sono tre i punti
su cui il decreto si concentra:
l’immigrazione clandestina via mare
verrà punita
ancora più severamente
con arresti,
il sequestro delle navi
e multe milionarie.
È previsto poi un fondo economico
per il rimpatrio
degli stranieri irregolari
provenienti da paesi extra-Ue.

In materia di ordine pubblico,
durante le manifestazioni politiche e sportive
saranno arrestati e sanzionati
tutti i comportamenti violenti
e minacciosi verso persone e beni.

Infine, le forze dell’ordine
saranno potenziate
con assunzioni a tempo determinato.

ESTERI
ESTERI

 Tango Chan

Hong Kong: sit in in aeroporto
A Hong Kong
una nuova giornata di proteste
ha bloccato i mezzi pubblici
e paralizzato la città.

La protesta
ha avuto inizio 2 mesi fa,
quando l’ex colonia britannica
è stata riconsegnata
alla Cina. (THIS IS WRONG, SORRY! Editor)

I manifestanti
hanno bloccato la metropolitana
e costretto le compagnie aeree
a cancellare
oltre 230 voli.

Secondo la governatrice Carrie Lam,
le proteste che chiedono
di liberare Hong Kong
“rischiano invece
di portarla alla distruzione”.

Dall’inizio dei disordini
oltre 500 persone
sono state arrestate.

 ITALIA
 ITALIA

 Angelo

Roma: al via la demolizione parziale della Tangenziale
Con un gesto simbolico
la sindaca di Roma
Virginia Raggi,
l’assessora ai Lavori Pubblici
Margherita Gatta
e la presidente del II Municipio
Francesca Del Bello,
hanno dato il via
ai lavori di demolizione
del tratto sopraelevato
della Tangenziale Est di Roma,
all’altezza della Stazione Tiburtina.

Un intervento atteso
da quasi vent’anni:
“E’ una giornata storica”
ha commentato la Raggi.

I lavori di demolizione
dei 500 metri di strada
dureranno 450 giorni,
e costeranno 7,6 milioni di euro.

L’abbattimento della sopraelevata
sarà seguito
dalla riqualificazione architettonica
dello spazio lasciato libero,
oggi in molti punti
gravemente degradato.

ESTERI
ESTERI
Lo statuto speciale del Kashmir minacciato dai nazionalisti indiani
Nello Stato del Jammu e Kashmir
a maggioranza musulmana
è in corso una grave crisi politica.

Il premier indiano Narendra Modi
del Bharatiya Janata Party,
il partito nazionalista indù al potere,
ha annunciato la revoca
dello statuto speciale
e un progetto di legge
per separare lo Stato
in due grandi territori
sotto il controllo esclusivo
dell’India.

Lo statuto speciale
è in vigore dal 1947
e concede ampia autonomia
all’Unione Territoriale
formata dal Jammu,
dal Kashmir
e dal Ladakh.

Secondo il governo pakistano,
da sempre schierato a favore
dell’autodeterminazione del Kashmir,
la revoca dello statuto
e le pretese da parte dell’India
di controllo unilaterale del territorio
rappresentano un’”annessione illegale”.

Ma Modi è determinato
a isolare il Kashmir:
nei giorni scorsi
ha lanciato un allarme terrorismo
con cui ha giustificato
l’invio di migliaia di militari
ai confini con il Pakistan
e ha fatto evacuare 20.000 persone
tra turisti e pellegrini.

SCIENZA
SCIENZA

 Kamil Saitov

Creato occhio in 3D da cellule umane
L’università della Pennsylvania
ha creato un occhio in 3D
in miniatura
utilizzando anche cellule umane.

Le cellule umane
sono state utilizzate
per riprodurre gli strati
più superficiali dell’occhio:
cornea e congiuntiva.

È stata inoltre realizzata
una palpebra in idrogel
che riesce ad aprirsi
e chiudersi.

Quest’occhio verrà utilizzato
per ricerche scientifiche
e per testare nuovi farmaci
come ad esempio quelli
per la sindrome dell’occhio secco.

 CULTURA & SOCIETA’
 CULTURA & SOCIETA’
E’ morto Alberto Sironi, il regista della serie tv di Montalbano
A poco meno di tre settimane
dalla morte di Andrea Camilleri,
arriva un altro lutto
nella famiglia del commissario Montalbano.
È morto Alberto Sironi,
il regista storico dei film tv
tratti dai romanzi
dello scrittore agrigentino.
Aveva 79 anni.

Lombardo di Busto Arsizio,
la vita professionale di Sironi
era iniziata a Milano,
dove si era formato
alla scuola d’arte drammatica
del Piccolo Teatro.
Sotto la direzione
di Giorgio Strehler
e Paolo Grossi
aveva fatto le prime esperienze teatrali
proprio al Piccolo,
prima di iniziare a collaborare
con la Rai
a partire dagli anni Settanta.

L’esordio da regista e sceneggiatore
risale al 1978
con due telefilm tratti
dalla raccolta di racconti
‘I cento delitti.’

Per Rai Uno diresse nel 1995
‘Il grande Fausto,’
una fiction sulla vita
del ciclista Fausto Coppi.

Alla fine degli anni ’90
la grande passione per Montalbano,
di cui era diventato regista.
A lui si deve la scelta di Luca Zingaretti
per impersonare il commissario di Vigata.

Il regista aveva scoperto di recente
di stare male,
tanto che era stato lo stesso Zingaretti
a prendere in mano,
nell’ultimo periodo,
la regia delle riprese
dei nuovi episodi di Montalbano.

L’ultimo ciak
il 26 luglio scorso,
annunciato dall’attore con un post video
molto commovente.

 CULTURA & SOCIETA’
 CULTURA & SOCIETA’
L’isola di Torcello, tra diavoli, scommesse e leggende lagunari
Se state pensando
a una gita alternativa
da fare a Venezia,
lontana dai percorsi turistici
e dai negozi di souvenir,
considerate una puntatina
all’isola di Torcello:
situata nell’arcipelago lagunare
insieme alle più grandi Murano
e Burano,
offre monumenti
e luoghi d’interesse
del Medioevo lagunare,
nonostante conti solo 13 abitanti.

Nella strada principale
si può ammirare
il “Ponte del Diavolo” che,
a differenza degli altri ponti in laguna,
è privo di protezione ai lati:
secondo la leggenda, infatti,
il diavolo lo avrebbe costruito
in tutta fretta
per vincere una scommessa.

Da non perdere anche
il “Trono di Attila”
e la salita sul campanile
della Basilica di Santa Maria Assunta,
dal quale si può godere
una romantica vista sulla laguna.

Inoltre, Torcello
è estremamente importante
per gli scavi archeologici.
Uno scheletro rinvenuto recentemente
dagli studiosi dell’Università di Ca’ Foscari
pare risalire all’VIII secolo,
e sarebbe estremamente utile
per ricostruire la storia
degli abitanti lagunari.

Si narra infatti
che gli Altinati,
provenienti da Altino,
sulla terraferma,
si fossero trasferiti
sull’isola di Torcello
per sfuggire alle incursioni barbare.
Da qui poi gli abitanti
si sarebbero distribuiti gradualmente
in tutte le isole lagunari,
inclusa la Venezia
che tutti oggi conosciamo.

Know others who’d enjoy EasyItalianNews.com? Forward this email!
EasyItalianNews.com
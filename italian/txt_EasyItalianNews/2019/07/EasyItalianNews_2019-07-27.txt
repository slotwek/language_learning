ESTERI
ESTERI
Più di 100 morti al largo della Libia per naufragio
Le vittime di questa grave tragedia
forse arrivano a 150,
se le stime verranno confermate
dalle autorità.

Il naufragio è avvenuto
al largo delle coste libiche.
Il barcone
(o forse, più d’uno)
era partito da Khoms,
a circa 120 chilometri
a est di Tripoli.

A bordo c’erano
circa 300 persone.
Il ribaltamento è avvenuto
con molta probabilità
per il sovraccarico.

I primi soccorsi
sono stati portati da un pescatore.
L’uomo ha poi allertato
la guardia costiera libica,
che ha provveduto al salvataggio
di circa 170 naufraghi.

Intorno all’imbarcazione
galleggiavano 70 cadaveri.
Medici Senza Frontiere
stima che i dispersi
siano un centinaio.

Molti dei sopravvissuti
sono “in stato di shock
con sintomi di preannegamento,
ipossia e ipotermia”.

Secondo l’Alto Commissariato
dell’Onu per i rifugiati
questa sarebbe
la “peggiore tragedia in mare
dall’inizio di quest’anno”.

ESTERI
ESTERI
Corea del Nord Lancia due missili
L’incontro a sorpresa con Donald Trump,
che è arrivato
fino alla linea di confine,
non ha tranquillizzato Kim Jong-un
che, all’alba del 25 luglio,
ha lanciato in aria
due missili.

Il termine usato per indicarli
è “projecticols”,
un termine spesso usato
per non dare ulteriori indicazioni
sugli ordigni.

Osservando la traiettoria,
che li ha portati a cadere nel mare
a 30 km a est del Giappone,
sembrerebbero due missili
a corto raggio.
La cosa naturalmente
non è passata inosservata in Giappone
e il ministro della difesa
ha definito l’accaduto
“alquanto spiacevole”.

E’ il terzo test balistico
condotto dal regime
dall’aprile dello scorso anno,
un segnale al mondo.

Gli Stati Uniti chiedono alla Corea
di liberarsi dai suoi ordigni nucleari
in maniera completa,
prima di alleggerire le sanzioni.
Kim invece vuole
un percorso a fasi,
dove a ogni eliminazione di ordigni,
corrisponda un’eliminazione
delle sanzioni.

 ITALIA
 ITALIA
Veneto, bestemmie multate a 400 euro
Dal 26 luglio,
il regolamento della polizia
del Comune di Saonara,
in provincia di Padova,
comprende la possibilità
di essere multati
se colti a bestemmiare
“contro le divinità
di qualsiasi credo
o religione”.

La multa,
che può arrivare
fino ai 400 euro,
interessa tutti i luoghi pubblici dell’area,
nell’interesse di preservare
la pubblica decenza.

I cittadini del luogo
sono stati informati
della possibilità di essere sanzionati
da un volantino informativo
stampato in quattro lingue diverse:
italiano, inglese,
romeno, e cinese.

L’iniziativa,
guidata dal sindaco
Walter Stefan,
è volta a promuovere
“un’educazione di base”
soprattutto tra i giovanissimi,
tra i quali l’abitudine
di ricorrere alla bestemmia
è particolarmente diffusa.

corrieredelveneto.corriere.it

corrieredelveneto.corriere.it
ESTERI
ESTERI

 Mutasim0hourani

Turchia: incidente bus, feriti 25 turisti
La sera del 23 luglio
un bus turistico
è uscito di strada
provocando il ferimento
dei passeggeri che trasportava.

L’incidente è avvenuto
nei pressi del resort di Kemer,
nella provincia di Antalya
in Turchia.

Il mezzo,
che trasportava turisti russi,
polacchi e norvegesi,
si è rovesciato
per cause ancora ignote.

I feriti
sono stati trasportati
nei diversi ospedali
della zona.
2 di loro
sarebbero in gravi condizioni.

ESTERI
ESTERI

Mosca, perquisita e interrogata l’opposizione
Durante la notte
del 25 luglio
la polizia ha perquisito,
nella capitale russa,
le residenze di quattro
tra le personalità
che si sono proposte candidate
alle elezioni comunali di Mosca.

Le indagini sono state seguite
dalla convocazione
di un ulteriore gruppo
di “dissidenti”,
a pochi giorni di distanza
dalla protesta prevista per sabato.

Gli organizzatori dell’evento
che avrà luogo a Mosca,
mettono a rischio
la propria libertà
in quanto,
in seguito a una serie di cortei
per l’ammissione degli oppositori
candidati alle elezioni
dello scorso settembre,
è stata aperta un’inchiesta
per presunta
“ostruzione al lavoro
delle commissioni elettorali” russe.

 CULTURA & SOCIETA’
 CULTURA & SOCIETA’
“Pepe in Grani” di Caserta: pizzeria numero uno al mondo
Per il terzo anno consecutivo
Franco Pepe si conferma
il miglior pizzaiolo d’Italia
e del mondo
nella “Top Pizza 50”,
la rinomata guida on line
del settore.

Il suo locale,
“Pepe in Grani”,
si trova a Caiazzo,
in provincia di Caserta.

Sul podio si posiziona anche
il collega Francesco Martucci
de “I Masanielli”
sempre di Caserta.

La città della celebre Reggia
“ruba” nuovamente il primato
a Napoli.

Al teatro Mercadante
del capoluogo campano
si è svolta
la cerimonia di premiazione,
È stata premiata anche
la miglior pizza vegana:
è quella di Pier Daniele Seu
della pizzeria
“Seu Pizza Illuminati” di Roma.

 CULTURA & SOCIETA’
 CULTURA & SOCIETA’

Firenze, tre giorni dedicati a Primo Levi
“Questo è un uomo”,
un’iniziativa
della durata di tre giorni
dedicata a Primo Levi
in onore del suo centesimo anniversario,
è iniziata il 26 luglio
a Sesto Fiorentino.

Organizzato da “Tessere”,
rivista culturale
e casa editrice,
l’evento si tiene
sul monte Morello,
in provincia di Firenze,
presso il Rifugio Gualdo.

Tra gli intrattenimenti previsti
vi sono numerosi
spettacoli musicali
e teatrali,
oltre all’esclusiva lettura
di una curata selezione di testi.

Lorenzo Degl’Innocenti,
attore e regista,
si dedicherà alla lettura
di “Ferro”,
racconto tratto da
“Il sistema periodico”,
il quale presta il nome
all’intera iniziativa.

A coronare l’evento
vi sarà l’esecuzione
di musiche tradizionali
da parte del coro
della Comunità ebraica di Firenze.

 CULTURA & SOCIETA’
 CULTURA & SOCIETA’

Cinema: morto l’attore di Blade Runner Rutger Hauer
È morto Rutger Hauer,
l’attore reso celebre
dal ruolo del replicante
nel film Blade Runner.

L’attore si è spento a 75 anni
il 19 luglio
ma la famiglia lo ha reso noto
solo il 23
quando si sono svolti
i funerali.

L’attore olandese
è stato protagonista
di moltissimi film
e serie tv
tra cui Ladyhawke
e The Hitcher.

Aveva collaborato
anche con registi italiani
come Ermanno Olmi
e Dario Argento.

Curiosamente è morto quest’anno,
il 2019,
anno in cui è ambientato
Blade Runner.

 SPORT
 SPORT
Mondiali di nuoto: doppio oro con Paltrinieri e Pellegrini
24 Luglio 2019,
dopo l’oro nei 1500 Stile Libero Femminili
di Simona Quadarella,
ai Mondiali di Nuoto in Corea del Sud
Gregorio Paltrinieri prima
e Federica Pellegrini pochi minuti dopo
regalano all’Italia
altre due medaglie d’oro.

Paltrinieri ha vinto
gli 800 Stile Libero Maschili
stabilendo anche il nuovo primato europeo
con il tempo di 7’39″27.
Ora punta alla doppietta mondiale
provando a vincere
anche i 1500 SL,
la “sua” gara per eccellenza.

Federica Pellegrini,
vincendo i 200 Stile Libero
conquista la sua quarta medaglia d’oro
a un Mondiale su questa distanza
(oltre a tre di argento
e una di bronzo)
su otto finali disputate,
impresa mai riuscita
a nessun nuotatore o nuotatrice
nella storia di questo sport.

La Pellegrini,
31 anni fra pochi giorni,
con il tempo di 1.54.22
ha stabilito la sua seconda prestazione di sempre,
dopo il record mondiale (ancora suo)
del 2009,
ottenuto però con il costume in gomma
(poi abolito dalle federazioni di nuoto)
che rendeva più veloci
le prestazioni degli atleti.

Know others who’d enjoy EasyItalianNews.com? Forward this email!
EasyItalianNews.com
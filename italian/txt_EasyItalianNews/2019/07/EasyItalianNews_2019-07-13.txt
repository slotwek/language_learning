ESTERI
ESTERI

Usa, si dimette l’ambasciatore britannico
Dopo giorni di offese e ricatti
da parte del presidente americano,
giovedì mattina si è dimesso
l’ambasciatore britannico
negli Stati Uniti,
Sir Kim Darroch.

Fino al giorno prima,
Theresa May aveva dato pieno sostegno
al suo ambasciatore,
ma Trump stava creando enormi difficoltà
al Regno Unito
in un momento delicato.

Il presidente Usa
ha infatti affermato
che avrebbe interrotto i rapporti con Londra
se Darroch non si fosse dimesso.

Durante il dibattito
tra i due candidati
a primo ministro britannico,
sono emerse le due differenti strade
che Londra potrebbe scegliere:
da un lato Boris Johnson,
favorito di Trump,
che ha lasciato intendere
che avrebbe “sacrificato” Darroch
per non perdere l’appoggio degli Stati Uniti,
dall’altro il ministro degli esteri Hunt,
che ha invece ribadito
la sua fiducia nell’ambasciatore.

Non è chiaro se Darroch si sia dimesso
di sua volontà
né se a designare il nuovo ambasciatore
sarà Theresa May,
premier fino al prossimo 23 luglio,
o se la nomina spetterà
al suo successore.

 ITALIA
 ITALIA

Vertice di governo sull’immigrazione
Si è tenuto a Palazzo Chigi,
sede del governo italiano,
un vertice sull’immigrazione,
voluto dal premier Conte.

Erano presenti,
tra gli altri, Matteo Salvini,
Ministro dell’Interno,
ed Elisabetta Trenta,
Ministra della Difesa.

All’indomani dei recenti
e numerosi sbarchi a Lampedusa,
il governo italiano
ha voluto definire la linea politica
verso i paesi di origine dei migranti
e verso il resto dei paesi
dell’Unione Europea.

La ministra Trenta
ha smentito la notizia
di presunti presidi ai porti italiani
da parte della marina militare,
fatta circolare dai media.

Salvini, però,
annuncia che le forze armate italiane
effettueranno controlli
sulle imbarcazioni
impegnate in operazioni di Search and Rescue,
per accertarsi che abbiano
tutti i requisiti in regola.

Infine, è necessario regolamentare
i rapporti con Algeria e Tunisia,
da cui provengono
molte “imbarcazioni fantasma”
e, sul fronte europeo,
è giunto il momento,
di stabilire un “efficace meccanismo […]
di redistribuzione dei migranti
che sbarcano in Italia”.

ESTERI
ESTERI

Grecia, trovata morta scienziata americana
A Creta, in Grecia,
è stato ritrovato
il corpo senza vita
di una ricercatrice americana.

Si tratta di Suzanne Eaton,
biologa molecolare 59enne
dell’Istituto Max Planck
in Germania.

Il cadavere è stato ritrovato
all’interno di un bunker
della seconda guerra mondiale,
a circa 10 chilometri
da dove era stata vista
l’ultima volta.

La morte sarebbe stata causata
da soffocamento.

La scienziata era scomparsa
il 2 luglio
e da quel momento
erano iniziate
le operazioni di ricerca.

Il corpo della donna
è stato ritrovato
da 2 persone
che stavano esplorando
il bunker.

 ITALIA
 ITALIA

 Szeder László

Grandine di dimensioni record in Abruzzo: gravi danni
Una violenta grandinata
si è abbattuta su Pescara
e su tutta la costa abruzzese.

I chicchi di grandine
hanno raggiunto
le dimensioni di un’arancia.

Sono numerose le persone
finite in Pronto Soccorso
con contusioni e lacerazioni,
soprattutto alla testa.

Anche i danni alle auto
sono di una certa entità.

Dopo la grandinata,
sulla regione si è abbattuto
un violento nubifragio
che ha paralizzato
anche l’entroterra.

In questi giorni
l’ondata di maltempo
che ha interessato il centro Italia
e, in particolare,
la costa Adriatica,
sta provocando
gravissimi danni materiali
e sta mettendo a rischio
la stagione turistica.

ESTERI
ESTERI

 IAEA

Chernobyl, inaugurato il nuovo scudo protettivo del reattore
E’ stato inaugurato ufficialmente
il nuovo scudo protettivo
che ricopre il reattore 4
di Chernobyl,
che 33 anni fa esplose
causando il più grave disastro nucleare
della storia.

Lo scudo,
chiamato “New Safe Confinement”,
è alto 110 metri,
lungo 165
e largo 257.

La struttura è stata finanziata
con un fondo speciale
istituito dalla Banca Europea,
ed è stato sponsorizzato
da 45 paesi diversi.

Il presidente ucraino
Volodimir Zelensky
ha emesso un decreto
per creare un “corridoio verde”
in modo da poter mostrare Chernobyl
ai turisti.

 ITALIA
 ITALIA
Scuola: il 35% degli studenti di terza media non capisce un testo d’italiano
Sono stati pubblicati
i dati nazionali
dei Test Invalsi
(Istituto Nazionale di Valutazione
del Sistema educativo).

Il test viene fatto
su scala nazionale
da studenti di scuole elementari,
medie e
di quinta superiore.

I risultati hanno mostrato
come il 35% degli studenti
di terza media (quattordicenni)
non sia in grado di capire
un testo di italiano.

Analizzando le singole regioni
si può notare un ampio divario
tra nord e sud:
ad esempio in Calabria
sale al 50%
il numero di studenti
che non comprende un testo scritto.

Dati anche peggiori
per quanto riguarda la matematica:
il 56% degli studenti del sud
non raggiunge la soglia minima
contro il 30% del nord.

 CULTURA & SOCIETA’
 CULTURA & SOCIETA’

Il salone dell’auto lascia Torino
Dopo 5 edizioni,
il Salone dell’auto
lascia Torino
e si sposta in Lombardia.
Il prossimo si terrà a Milano
dal 17 al 20 Giugno 2020.

Ad annunciarlo è Andrea Levy,
presidente della manifestazione,
che giustifica la scelta
dicendo di aver seguito una vocazione innovativa,
un evento che sarà internazionale,
con una bellissima inaugurazione a Milano
il 10 Giugno 2020.

La decisione scuote
e danneggia la città di Torino.
Il sindaco Appendino si dice furiosa
per la decisione del comitato organizzatore.

Il trasferimento del Salone dell’auto a Milano
è stato annunciato
nel giorno del lancio della 500 elettrica
nello stabilimento Fca di Mirafiori.

E’ un’altra perdita
per la città di Torino
dopo le Olimpiadi invernali del 2026
assegnate a Milano-Cortina
e sfuggite al capoluogo piemontese
per il no dell’amministrazione cittadina.

 SPORT
 SPORT

Wimbledon: Williams – Halep la finale femminile
Saranno Serena Williams
e Simona Halep
a contendersi la vittoria
a Wimbledon.

Entrambe hanno vinto
la loro semifinale
con facilità.

La Williams ha battuto
Barbora Strycova
per 6-1 6-2
e raggiunge la finale
per l’undicesima volta.

Nell’altra semifinale
Simona Halep ha battuto
Elina Svitolina
per 6-1 6-3.
Per la Halep
è la quinta finale di uno slam
ma la prima a Wimbledon.

La finale si gioca
sabato pomeriggio.

sport.sky.it

sport.sky.it
Know others who’d enjoy EasyItalianNews.com? Forward this email!
EasyItalianNews.com
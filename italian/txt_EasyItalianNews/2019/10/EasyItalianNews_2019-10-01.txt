ITALIA
 ITALIA

Bimba muore di malaria ad Alessandria
Una bambina di 7 anni
è morta di malaria
all’ospedale di Alessandria,
in Piemonte.

La piccola avrebbe contratto la malattia
dopo un viaggio in Africa
nel paese d’origine
della madre.

Dopo essere arrivata in ospedale
già in gravi condizioni,
la bambina era stata trasferita
al reparto di Terapia intensiva pediatrica.

In una nota l’ospedale dichiara
che la diagnosi è stata effettuata
in modo tempestivo,
ma che nonostante le cure
la piccola è deceduta.

Il padre ha sporto denuncia
per accertare eventuali responsabilità
dei sanitari.

torino.repubblica.it

torino.repubblica.it
ESTERI
ESTERI

Forte scossa nelle Filippine
Una forte scossa di terremoto
è stata avvertita
domenica 29 settembre
nelle Filippine.

Il terremoto,
di magnitudo 6.4,
si è avvertito nelle Filippine
e in Indonesia,
infatti il suo epicentro
è al confine tra i due paesi.

L’agenzia meteorologica
ha chiarito che attualmente
non c’è il rischio di Tsunami.

Non si segnalano vittime
o danni strutturali,
ma gli esperti avvisano la popolazione
che ci saranno altre scosse
di assestamento.

Giovedì scorso era stata colpita
da un forte terremoto
la provincia di Ambon,
in Indonesia,
dove si sono registrati
almeno 30 morti.

L’agenzia nazionale di gestione delle catastrofi
aveva segnalato inoltre,
ingenti danni alle infrastrutture
e centinaia di feriti.

 ITALIA
 ITALIA

Fratelli trovati morti in hotel a Firenze
Due fratelli di nazionalità belga
sono stati trovati morti
nella loro stanza d’albergo
a Firenze.

I due ragazzi,
di 22 e 27 anni,
erano in vacanza con il padre
e la sua compagna.

Nella loro stanza,
accanto ai corpi,
sono state trovate
bottiglie di birra
e alcune scatole
di forti analgesici
a base di oppioidi.

E’ stato il padre
a dare l’allarme
e a chiedere aiuto
dopo aver bussato
alla stanza dei figli
e non aver ottenuto risposta.

Per quanto riguarda le cause della morte
si ipotizza anche
l’assunzione di una dose di droga
tagliata con sostanze letali.

Si attende l’autopsia
con l’esame tossicologico sui corpi
per maggiore chiarezza.

ESTERI
ESTERI

 Gage Skidmore

Trump, accordo con Nra per spese legali
Il presidente americano
Donald Trump
ha incontrato Wayne La Pierre,
amministratore delegato
e vicepresidente esecutivo dell’Nra
(National Rifle Association),
l’associazione che rappresenta
la lobby delle armi americana.

Secondo il New York Times
Trump e La Pierre
avrebbero discusso
di un possibile finanziamento
da destinare alle spese legali
per la difesa di Trump
per l’impeachment.

Il presidente degli Stati Uniti,
in cambio,
dovrebbe opporsi
a qualsiasi legge
sul controllo delle armi.

 ITALIA
 ITALIA

Muore perché rifiuta la trasfusione, il medico lascia un commento su facebook
A Caserta una donna di 65 anni
è morta
perché ha rifiutato
la trasfusione di sangue
che l’avrebbe salvata.

Il motivo è religioso:
era Testimone di Geova,
e per questa confessione
le trasfusioni sono considerate contrarie
alla legge divina.

Gianfausto Iarrobino
è il primario del reparto di chirurgia
dell’ospedale di Piedimonte Matese (Caserta),
dove la donna ha deciso
di non farsi curare
e di morire.

Il medico ha lasciato un commento
su Facebook
relativamente a questa decisione,
a suo parere, insensata:
“Sono 30 anni
che faccio il chirurgo
ed è la prima volta
che rimango impotente”.
Secondo lui si è trattato
di “eutanasia assistita”.

Questo suo commento
ha suscitato molte reazioni
da parte di colleghi solidali.
La famiglia invece
chiede rispetto
per la decisione “coraggiosa”
della madre e moglie,
affermando che i medici
avrebbero potuto considerare
soluzioni alternative alla trasfusione,
ma che si sono rifiutati
di metterle in pratica.

 CULTURA & SOCIETA’
 CULTURA & SOCIETA’

 Kreepin Deth

Metallica fermi per problemi di alcool
Il tour mondiale
del gruppo musicale Metallica
è costretto a fermarsi
a causa dei problemi d’alcool
del cantante James Hetfield.

Gli altri tre componenti del gruppo
scrivono un post
in cui si dichiarano molto dispiaciuti
di dover annullare
le date previste in Australia
e Nuova Zelanda.

Il batterista Lars Ulrich,
il chitarrista Kirk Hammet
e il bassista Robert Trujillo
scrivono: “Come molti di voi
probabilmente sanno,
nostro fratello James
lotta e ha lottato con la sua dipendenza
da e per molti anni.
Ora sfortunatamente è dovuto rientrare
in un programma di trattamento
per lavorare di nuovo
alla sua guarigione”.

L’annuncio del ricovero del cantante
arriva nel giorno dell’anniversario
della morte di Cliff Burton,
bassista dei Metallica,
morto nel 1986.

AMBIENTE
AMBIENTE

Friday for future: a Stornarella un bambino protesta da solo
Nelle principali città italiane
migliaia di persone venerdì scorso
hanno protestato per il clima.

A Stornarella,
in provincia di Foggia,
un ragazzino di 12 anni
di nome Potito,
è sceso in piazza da solo
con il suo cartello.

A raccontare l’evento
e pubblicare le foto di Potito
è stato il sindaco
del piccolo comune foggiano.

La sua storia è diventata
virale in breve tempo.

Il primo cittadino ha dichiarato:
“E’ ammirevole vedere
quanto sia sensibile
un bambino di 12 anni
che da solo
si è appostato in piazza
per sensibilizzare verso la questione
del cambiamento climatico”.

bari.repubblica.it

bari.repubblica.it
 SPORT
 SPORT

 Vanbasten 23

Filippo Tortu è arrivato 7° ai mondiali di atletica
Filippo Tortu è il primo italiano
a essere arrivato alle finali
dei mondiali di atletica
dopo 32 anni.
Accadde infatti a Roma
per la prima volta nel 1987
con Piefrancesco Pavoni.

Sulla pista dei 100 metri
del Khalifa Stadium
a Doha in Qatar
Tortu è arrivato settimo
in 10”07,
e all’arrivo ha dichiarato:
“Ho realizzato
il mio primato stagionale
in finale,
questo è quello che conta”.

A conquistare l’oro
è stato l’americano Christian Coleman
con 9″76.

L’argento è andato
all’altro americano Justin Gatlin,
e il bronzo al canadese
André De Grasse.

Donations help us pay our writers and editorial staff. Click here to show your support!
Donations
Click here
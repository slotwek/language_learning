ESTERI
ESTERI

GB: trovato camion con 39 morti
In Inghilterra sono stati trovate
39 persone morte
nel container di un camion.

La BBC ha dichiarato che i morti
sono tutti di nazionalità cinese.

Il camion risulta registrato in Bulgaria
anche se le autorità bulgare
hanno dichiarato che l’automezzo
non è passato dal territorio bulgaro.

Dalle indagini risulta infatti
che il camion sia partito
da un porto del Belgio.

L’autista del camion
è stato arrestato per complicità
in omicidio plurimo.

ESTERI
ESTERI

 Joel Alvarez (Joels86)

Tentato golpe in Bolivia, ma Morales è di nuovo presidente
Con i risultati dell’ultimo voto
Evo Morales si è riconfermato presidente
per la quarta volta dal 2006.
E’ il primo presidente indio
della storia politica boliviana.

L’opposizione,
guidata dal rivale Carlos Mesa,
si è però mobilitata
contro questa vittoria.

Sono scoppiate violente rivolte
nelle città sedi dei dipartimenti elettorali.
I manifestanti
hanno messo in discussione
la maggioranza assoluta
ottenuta da Morales,
sospettando attività illecite
nello scrutinio,
quando fino a poche ore prima
del risultato definitivo
sembrava che si potesse andare
al ballottaggio.

Morales è intervenuto
accusando l’opposizione
di tentato golpe.

Ma alla fine Morales
ha ottenuto il 46,86% dei voti
contro il 36,72% di Mesa.
Lo scarto del 10%
ha infatti evitato
il ricorso al secondo turno
e ha sancito la vittoria assoluta
del presidente amico degli indios.

Sono stati i voti
dei seggi delle zone rurali,
dove il Movimiento al Socialismo (MAS) di Morales
è molto popolare,
a segnare la differenza.

 ITALIA
 ITALIA

 Luigi Giordano

Torino: truffa i negozianti fingendosi famosa
A Susa, comune di Torino,
una truffatrice di 67 anni
ha ingannato numerosi negozianti
facendo acquisti
con una carta di credito fasulla
e successivamente fingendosi
moglie di uomini facoltosi.

La signora si presentava in negozio
vestita bene
e al momento dell’acquisto,
quando la sua carta veniva rifiutata,
prometteva che il suo inesistente marito
sarebbe tornato a pagare il saldo.

In questo modo ha ingannato farmacisti,
fiorai,
e anche numerosi negozi d’abbigliamento.
Tra i suoi presunti mariti
i commercianti ricordano vari professionisti,
architetti e medici.

Al momento dell’acquisto
faceva finta di chiamare il marito
e assicurava all’esercente
che sarebbe passato in poco tempo
con una banconota da 500 euro.
A questo punto
si faceva addirittura
anticipare il resto!

ESTERI
ESTERI

 Michael Candelori

Trump: “muro in Colorado”. Ironia social
“Costruiremo un muro
al confine del Nuovo Messico
e costruiremo un muro
in Colorado”.

Sono queste le parole
che il presidente Donald Trump
ha pronunciato
durante una conferenza
a Pittsburgh,
scatenando l’ironia sui social.

Il Colorado, infatti,
non confina con il Messico.

Ai tantissimi commenti degli utenti
si è aggiunto il tweet
del senatore Patrick Leahy,
che ha pubblicato una mappa
sulla quale ha disegnato
dei nuovi confini
secondo quanto detto
da Trump.

ESTERI
ESTERI

Messico: le violenze dietro alla coltivazione di avocado
Viene chiamato “oro verde”
dalla popolazione locale,
il frutto che ha sollevato
gran parte del Messico rurale
dalla povertà.

La popolarità dell’avocado
negli ultimi anni
è cresciuta esponenzialmente
nei paesi occidentali,
portando la produzione messicana
ad aumentare vertiginosamente.
Essa si concentra nel Michoacan,
che fornisce il 43%
dell’export mondiale di avocado.

L’improvvisa redditività del frutto
non ha attirato solo
intraprendenti contadini,
ma anche numerose organizzazioni criminali,
che pretendono di estorcere il pizzo
dai coltivatori.

Per difendersi dalle occasionali violenze
utilizzate da tali organizzazioni criminali,
molti contadini hanno deciso di armarsi:
infatti, non è insolito
vedere frutteti di avocado
sorvegliati da guardie
munite di fucili automatici.

Tuttavia si tratta di un’industria
che ha permesso a centinaia
di evitare l’emigrazione forzata
in cerca di lavoro,
donando a fasce sensibili
della popolazione
l’opportunità di un impiego ben retribuito.

Se l’industria dovesse crollare,
osserva Villicaña,
professoressa all’Università Cattolica Univa di Uruapan,
con ogni probabilità
queste persone si rivolgerebbero
ad attività criminali
per guadagnarsi da vivere.

 CULTURA & SOCIETA’
 CULTURA & SOCIETA’

Roma: scoperta antica tomba dei pellegrini
La soprintendenza speciale di Roma
ha comunicato il ritrovamento
di due tombe medievali
nel cuore di Roma.

La scoperta
è avvenuta per caso
durante degli scavi
per sostituire delle tubature del gas.

Nella prima tomba
sono stati ritrovati
due scheletri,
uno di una giovane donna
con una conchiglia
e uno di un uomo
sui 30-40 anni.

La seconda, invece,
fa parte di un’area cimiteriale
con muretti divisori.

A fianco degli scheletri
sono state rinvenute
alcune conchiglie,
il che fa supporre
si tratti di un cimitero
destinato ai pellegrini.

Gli scavi archeologici
si sono conclusi il 18 ottobre
e i materiali trovati
sono ancora in fase di studio.

 SPORT
 SPORT

 Alexchen4836

Calcio: primo mondiale per club alla Cina nel 2021
La FIFA ha comunicato
che a partire dal 2021
ogni quattro anni
si disputeranno i Mondiali di calcio
per club.

La prima edizione
si svolgerà in Cina
nel giugno-luglio 2021.

La nuova competizione
sarà formata da 24 squadre:
8 europee, 6 sudamericane,
3 africane, 3 asiatiche,
3 nordamericane
e 1 tra Oceania e paese ospitante.

Le squadre europee
saranno le 4 vincitrici di Champions League
ed Europa League
negli anni dal 2018 al 2021.

Ci saranno 8 gruppi da 3 squadre
e poi quarti,
semifinale e finale.

sport.sky.it

sport.sky.it
 SPORT
 SPORT

 Angélica Rivera de Peña

Giro d’Italia, svelata l’edizione 2020
Sabato 9 Maggio 2020
partirà la 103esima edizione
del Giro d’Italia.
Sono state annunciate a Milano
le varie tappe.

Si partirà da Budapest,
in Ungheria,
per arrivare al Duomo di Milano
dopo 3579,8 km di corsa.

Tra i protagonisti presenti,
il tre volte campione del mondo
Peter Sagan,
da sempre molto legato all’Italia.
Insieme a lui
anche l’ecuadoriano Richard Carapaz,
che lo scorso anno ha trionfato
un po’ a sorpresa.

In questa edizione torna il Sud,
escluso, non senza polemiche,
lo scorso anno.
Molto attesa è la scalata
dell’Etna.

La Maglia Rosa si deciderà
nella terza settimana
e la conclusione,
sempre complessa,
è rappresentata dai 16,5 km
della crono individuale
con arrivo in Piazza Duomo
a Milano.

Donations help us pay our writers and editorial staff. Click here to show your support!
Donations
Click here
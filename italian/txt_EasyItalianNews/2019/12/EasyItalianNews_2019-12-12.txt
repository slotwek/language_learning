Listen online as you read: 

ESTERI
ESTERI

Nuova Zelanda, eruzione vulcanica provoca 13 morti
Lunedì 9 dicembre
l’“Isola Bianca” in Nuova Zelanda
è stata investita
da una potente eruzione vulcanica
di cenere e vapore bollente.

Il vulcano è attivo già da tempo,
motivo per cui le autorità
“avevano alzato il livello di allarme
il mese scorso”.

Eppure in quel momento sull’isola
si trovavano circa cinquanta turisti.
Tra questi, un gruppo era proprio
in prossimità del fondo del cratere vulcanico.

Al momento le vittime dell’esplosione
sono salite a 13
e molti dei sopravvissuti
sono stati portati in ospedale
con gravi ustioni.

Michael Schade, un testimone,
racconta di essere venuto via
con il suo gruppo
poco prima dell’eruzione:
“La colonna di fumo e cenere
arrivava ad un’altezza di 3,6 km”.
È riuscito a filmare l’evento eccezionale
dall’imbarcazione su cui si trovava
mentre lasciava l’isola.

Il primo ministro Jacinda Ardern
si impegnerà a far chiarezza
sulle ragioni della presenza
dei turisti sull’isola
nonostante l’allerta.

 ITALIA
 ITALIA

L’odio non ha futuro: manifestazione a Milano
Si è tenuta a Milano
una manifestazione contro l’odio
intitolata “L’odio non ha futuro”,
guidata da Liliana Segre
e sostenuta da 600 sindaci italiani.

Sindaci da tutta Italia
e di diversi schieramenti politici
si sono riuniti a Milano
per combattere l’intolleranza
e il razzismo crescente in Italia,
e soprattutto per mostrare solidarietà
a Liliana Segre,
senatrice a vita
e sopravvissuta all’olocausto.

È stata la prima manifestazione
ad attraversare Galleria Vittorio Emanuele II
di Milano.

La folla ha cantato ‘Bella Ciao’,
l’Inno d’Italia
e più volte è stato urlato il nome di Liliana.

Alla fine della manifestazione
Liliana Segre ha parlato di memoria
e della sua continua lotta
contro l’odio.

ESTERI
ESTERI

 Blue Stahli Luân

Precipita aereo cileno
Un aereo militare cileno
con a bordo 38 persone
è scomparso dai radar
poco dopo essere decollato
dal sud del paese
con direzione Antartide.

Secondo le informazioni,
17 erano membri dell’equipaggio
e gli altri 21 erano passeggeri.
E’ decollato alle 16.55 di lunedì
e ha perso i contatti alle 18.13.

Martedì l’aeronautica militare cilena
ha annunciato di considerarlo distrutto
e ha precisato che tutte le risorse
aeree e navali
sono alla ricerca del velivolo
per salvare eventuali sopravvissuti.

In un tweet,
il presidente Sebastian Pinera
si è detto sgomento
e ha annunciato che volerà
a  Punta Arenas,
la base militare
da cui è partito l’aereo,
insieme al ministro degli interni
per incontrare il ministro della difesa
e monitorare le operazioni di salvataggio.

 ITALIA
 ITALIA

Aironi in una scuola a Cremona
A Pozzaglio ed Uniti,
comune della provincia di Cremona,
oltre cento esemplari
di garzette bianche,
una specie protetta di aironi,
hanno costruito il loro nido
su alcuni alberi nel giardino
della scuola elementare e media.

Ora i genitori dei bambini
sono preoccupati
per la situazione igienico-sanitaria:
“Dai nidi cadono le uova
e gli escrementi”.
Perciò hanno presentato
una petizione al sindaco
per trovare una soluzione alternativa.

Il sindaco Biondo Caruccio spiega:
“Noi non vogliamo tagliare gli alberi
né scacciare gli aironi,
e allo stesso tempo
vogliamo arredare un’area
adiacente alla scuola,
in  modo che i bambini
possano comunque uscire all’esterno”.

In questo caso il problema
riguarda però i fondi necessari
per  realizzare il progetto.
Il sindaco sta pensando di chiederli
alla Fondazione Cariplo
o alla Regione Lombardia.

milano.corriere.it

milano.corriere.it

ESTERI
ESTERI

Repubblica Ceca, un uomo spara e uccide 6 persone
Ctirad V., un un operaio di 42 anni,
ha sparato a caso
contro delle persone
al policlinico universitario di Ostrava,
nel nord del Repubblica Ceca,
ferendone gravemente alcune
e uccidendone sei.

L’assassino era egli stesso ricoverato
nella struttura ospedaliera.

Dopo il folle gesto è scappato
poco prima che arrivasse la polizia.
È riuscito a comunicare alla madre
quello che aveva fatto
e anche l’intenzione
di togliersi la vita.

Infatti, dopo 4 ore di inseguimento,
l’uomo si è ucciso
sparandosi un colpo in testa.

A nulla sono serviti
i tentativi di rianimazione
dei soccorsi.
L’arma con cui ha compiuto la strage
e poi si è tolto la vita
era posseduta illegalmente.

Pare che Ctirad
avesse problemi di salute da tempo
e che l’omicidio sia stato una reazione
a un forte disagio.

Ales Zygula, il titolare della ditta
per la quale lavorava Ctirad,
ha dichiarato che “si era messo in testa
di essere gravemente malato
e che nessuno volesse curarlo”.

La strage è la seconda più grave
nella storia del Paese,
dopo la sparatoria del 2015,
avvenuta per mano di un elettricista
in un ristorante,
e che fece otto vittime.

 CULTURA & SOCIETA’
 CULTURA & SOCIETA’

La natività in gabbia, presepe shock
Una chiesa metodista della California
ha scelto di rappresentare
la scena della natività
in modo particolare:
Giuseppe, Maria e Gesù bambino
sono rinchiusi in gabbie separate.

E’ una critica
alla politica migratoria di Trump,
che separa le famiglie
alla frontiera tra Messico e USA.
“E se questa famiglia cercasse rifugio
oggi nel nostro paese?”
è la provocazione su Facebook
dei promotori dell’iniziativa.

Già in passato la chiesa di Claremont
aveva esposto «presepi di denuncia».
Nel 2014, ad esempio,
la Vergine Maria era rappresentata
come una senzatetto alla fermata dell’autobus
con un neonato in braccio.

Nel 2013 all’interno della mangiatoia,
su un display,
appariva l’immagine di Trayvon Martin,
giovane 17enne
ucciso da un vigilante.

Quello esposto nel 2011, invece,
che rappresentava l’arrivo del Natale
anche con una coppia omosessuale,
era stato vandalizzato.

 CULTURA & SOCIETA’
 CULTURA & SOCIETA’

 jdeeringdavis
Nomination Golden Globes
Sono state annunciate le nomination
per i prossimi Golden Globes
che si terranno a Los Angeles
il 6 gennaio 2020.

I film “Storia di un matrimonio”
e “The Irishman” hanno dominato la scena
con rispettivamente 6 e 5 nomination.

Scarlett Johansson ha ottenuto
due nomination:
una come attrice protagonista
in “Storia di un matrimonio”,
e una come non protagonista
in “Jojo Rabbit”.

Netflix è la casa di distribuzione
con più candidature:
17 in totale
tra cinema e televisione.

“Il traditore” di Bellocchio
non è stato nominato
nella categoria film straniero.

Per la televisione
sia “The Crown” che “Chernobyl”
hanno ottenuto 4 candidature.

Una sola nomination a Kit Harington,
per l’ultima stagione
del “Trono di spade”.

 SPORT
 SPORT

 Cesar I. Martins

Russia bandita per 4 anni dalle Olimpiadi
La Wada, l’Agenzia antidoping mondiale,
ha bandito la Russia dalle Olimpiadi
e dai mondiali di calcio
per i prossimi 4 anni.

La Russia non potrà quindi partecipare
né a Tokyo 2020
né a Pechino 2022,
e sarà anche estromessa
dai mondiali in Qatar del 2022.

La decisione giunge
dopo che la Wada
ha accusato la federazione russa
di aver falsificato
i dati di laboratorio
per nascondere numerosi casi di doping.

Gli atleti che dimostreranno
di essere puliti
potranno comunque gareggiare,
ma sotto una bandiera neutrale
e senza che venga suonato l’inno russo.

La Russia inoltre non potrà organizzare
manifestazioni sportive
né potrà candidarsi
per l’assegnazione di eventi sportivi.

La Russia ha 21 giorni per
presentare ricorso.

Donations help us pay our writers and editorial staff. Click here to show your support!
Donations
Click here
Listen online as you read: 

ESTERI
ESTERI

Attentato in Burkina Faso
Nell’est del Burkina Faso,
al confine con il Niger,
domenica 1 dicembre
c’è stato un attentato
in una chiesa protestante,
in cui 14 persone sono morte
e molte sono rimaste ferite.
Tra le vittime
anche dei bambini.

Alcuni uomini armati,
che ancora non sono stati identificati,
hanno invaso l’edificio religioso
durante la messa domenicale.

Il Burkina Faso è stato preso di mira
dagli islamisti
già diverse volte,
infatti secondo l’ONU
circa 500mila abitanti
sono stati costretti
a lasciare le proprie case
per evitare attacchi.

Questa regione
è un ex-colonia francese
ed è popolata per i ⅔ da musulmani
e il restante ⅓ da cristiani.

 ITALIA
 ITALIA
Fine settimana tragico in montagna: morti tra gli escursionisti
La mattina dell’1 dicembre
sul Monte Camicia
del massiccio del Gran Sasso,
in Abruzzo,
è stato ritrovato il corpo
del trentenne di Pescara,
scomparso da venerdì scorso
e probabilmente caduto
durante una escursione solitaria.

A Rava del Ferro
sul massiccio della Majella,
in provincia di Pescara,
una comitiva di 6 persone,
provenienti da regioni diverse
ma tutte esperte di montagna,
ha visto un escursionista
scivolare sul ghiaccio.
Un compagno di scalata,
nel cercare di soccorrerlo,
è precipitato.
Sono al momento in corso le ricerche
per il recupero del corpo.

Altri due escursionisti
facenti parte di un gruppo di 4 persone,
sono morti sempre sulla Majella,
nonostante il tentativo di salvataggio
in elicottero.
Gli altri due compagni
sono invece stati salvati
e trasportati in ospedale.

ESTERI
ESTERI
Sisma Albania: si dimette sindaca di Durazzo
Valbona Sako, sindaca di Durazzo,
la città albanese
più colpita dal terremoto,
si è dimessa dal suo incarico.

Durante un’intervista televisiva
la sindaca si è resa infatti protagonista
di una spiacevole gaffe.

Interrogata dalla tv albanese
Top Channel
sui fatti del terremoto,
la Sako ha commentato:
“Dobbiamo essere soddisfatti
anche di 50 vittime”,
intendendo probabilmente
che il bilancio dei morti
sarebbe potuto essere
ben più grave.

Tuttavia, viste le aspre critiche
e i commenti negativi,
la sindaca ha deciso di dimettersi
dal suo incarico,
ricoperto soltanto
da 4 mesi.

“Ho rassegnato le dimissioni
ferita dalle reazioni negative
al mio commento”
ha poi spiegato
sul suo account Facebook.

ESTERI
ESTERI

Ingebjørg Blindheim, “bagnina” di Instagram
La 22enne norvegese
Ingebjørg Blindheim
controlla da tempo le attività
degli utenti di Instagram
e segnala alla polizia
i casi di chi manifesta,
in modo più o meno esplicito,
l’intenzione di suicidarsi.

Per questo motivo Ingebjørg
è stata soprannominata
“la bagnina di Instagram”.
La sua iniziativa, infatti,
è paragonabile a quella
di chi soccorre vite in mare.

In questo caso,
il mare è l’infinito spazio
del famoso social network,
tra i più frequentati dai giovani.

L’allarme suicidi è scattato
perché recentemente
14 ragazzi norvegesi
si sono tolti la vita
e facevano parte di una stessa comunità
sui social,
come dimostrato da un’inchiesta della Bbc
“The Instagram network suicide”.

Alla luce di questi dati
l’attività di Ingebjørg
assume una grande importanza,
ma non può essere
l’unica soluzione possibile.

 SALUTE
 SALUTE
Giornata mondiale della lotta all’AIDS
Il 1 dicembre si è celebrata
la giornata mondiale contro l’AIDS:
numerose le iniziative in proposito
sia in Italia che all’estero.

Sono 38 milioni le persone
che hanno il virus HIV,
di queste circa 23 milioni
hanno accesso a terapie adeguate.

Rispetto al 2010
i nuovi contagiati sono in calo,
ma la battaglia non è ancora vinta:
in molti paesi i malati muoiono
per diagnosi tardive
o mancato accesso a cure.

Per combattere la diagnosi tardiva
c’è una proposta di legge
di un gruppo parlamentare
che punta a permettere
ai ragazzi dai 16 ai 18 anni
di fare il test dell’HIV
senza l’obbligo di autorizzazione
dei genitori.

 CULTURA & SOCIETA’
 CULTURA & SOCIETA’

I vincitori del 37° Torino Film Festival
L’islandese “A White, White Day”
del regista Hlynur Palmason
è stato premiato
come “miglior film”
del 37° Torino Film Festival.

Il premio di “miglior attrice”
è andato a Viktoria Miroshnichenko
e Vasilisa Perelygina,
protagoniste del film russo
“Dylda / Beanpole”
di Kantemir Balagov.

Gli italiani Giuseppe Battiston
e Stefano Fresi
si sono aggiudicati
il premio come “miglior attore”
per i ruoli da loro interpretati
nel film “Il grande passo”
di Antonio Padovan.

Il manifesto del Festival di quest’anno
portava l’immagine dell’attrice britannica
Barbara Steele,
icona del celebre “8 e ½”
di Federico Fellini
e di molte produzioni horror,
genere a cui era dedicata
questa 37esima edizione del Festival.

Il prossimo anno
la direzione del Torino Film Festival
verrà rinnovata
e la manifestazione
avrà un’importanza speciale
visto che il capoluogo piemontese
è stato nominato
capitale mondiale del cinema.

 SPORT
 SPORT
Euro 2020: sorteggiati i gironi
Sono stati sorteggiati i gironi
dei prossimi Europei di calcio
in programma dal 12 giugno 2020.

Per la prima volta
non c’è un unico paese ospitante,
ma sono diversi
per un campionato europeo itinerante.

L’Italia è nel girone A
assieme a Turchia,
Galles e Svizzera.
Il girone si giocherà
tra Roma e Baku,
e l’Italia giocherà a Roma
tutte le partite.

La partita inaugurale
si terrà il 12 giugno all’Olimpico
tra Italia e Turchia.

Gli altri paesi organizzatori
oltre all’Italia
sono stati divisi
negli altri 5 gironi.

Particolarmente difficile
il girone F,
in cui si sfideranno
Francia, Germania
e Portogallo.

 SPORT
 SPORT
F1, Hamilton chiude la stagione vincendo ad Abu Dhabi
Lewis Hamilton,
già campione del mondo,
conclude la stagione
vincendo anche
il GP di Abu Dhabi.

Il campione ha condotto
una gara di totale dominazione,
con un vantaggio
di ben 20 secondi.

Per Hamilton
si tratta della vittoria
numero 11 in stagione,
che lo porta a 412 punti.

Sul podio,
al secondo e al terzo posto,
si sono piazzati
Max Verstappen
e Charles Leclerc.

Intervistato a fine gara
Hamilton ha detto:
“Abbiamo fatto
qualcosa di straordinario”.

Donations help us pay our writers and editorial staff. Click here to show your support!
Donations
Click here
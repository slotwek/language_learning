Listen online as you read: 

ESTERI
ESTERI

La Francia bloccata dallo sciopero generale contro Macron
La Francia ha dichiarato
uno sciopero generale
per protestare contro
la riforma delle pensioni
che il primo ministro Emmanuel Macron
ha in progetto di realizzare.

A capo delle proteste
ci sono i lavoratori dei trasporti,
gli “cheminots”,
cioè i ferrovieri.

Ma in molte città francesi
sono scesi in piazza anche
“insegnanti, studenti,
impiegati statali,
lavoratori dello spettacolo e pensionati”.

Si tratta di uno sciopero
che vuole proseguire ad oltranza,
come hanno dichiarato i sindacati.

La partecipazione è stata
certamente molto alta.
Il paese è rimasto bloccato per ore:
dai trasporti alle scuole,
dalle raffinerie a molti servizi.

Solo a Parigi la protesta è stata disturbata
dall’intervento dei black block,
i quali hanno commesso
atti di vandalismo
in Place de la République
e si sono scontrati con la polizia.

Le forze dell’ordine
hanno arrestato 87 persone.

Nonostante questo singolo episodio di violenza,
gli organizzatori dello sciopero
si ritengono soddisfatti
del generale esito pacifico
e molto partecipato
della grande manifestazione.

ESTERI
ESTERI

Usa, sparatoria in Florida dopo una rapina
In Florida
una rapina con inseguimento
ha causato la morte
di alcune persone.

I rapinatori hanno assaltato
una gioielleria a Coral Gables,
a Miami.

All’arrivo della polizia
sarebbe avvenuta
una prima sparatoria
tra i rapinatori
e le forze dell’ordine.

I malviventi hanno quindi rubato
un furgone dell’Ups,
prendendo in ostaggio
il conducente.

La fuga è terminata
quando il furgone
è rimasto intrappolato nel traffico.

I poliziotti hanno perciò circondato
e arrestato i rapinatori.

Le dinamiche della rapina
non sono ancora chiare
e non si ha una stima precisa
delle vittime e dei feriti.

ESTERI
ESTERI

Medio Oriente, Usa valuta l’invio di altri soldati
Secondo il Wall Street Journal,
l’amministrazione Trump
starebbe considerando l’invio
di ulteriori truppe e mezzi
in Medio Oriente.

Per aumentare la presenza militare
sul territorio
gli Usa invierebbero
altri 14mila soldati,
oltre a navi
e attrezzature militari.

Questo spiegamento di forze
raddoppierebbe il numero dei soldati
inviati lo scorso maggio.

La manovra
servirebbe per contrastare
la crescente influenza dell’Iran
sul territorio.

Tuttavia, il portavoce del Pentagono
ha subito smentito la notizia.

ESTERI
ESTERI

 Cristo Vlahos

Spari a Pearl Harbour
Mercoledì 4 dicembre
un soldato ha sparato
nella base militare di Pearl Harbour
uccidendo due civili
e ferendo una terza persona,
tutti dipendenti del Dipartimento della difesa.

L’uomo, che indossava una divisa
della marina militare,
si è poi ucciso
sparandosi alla testa.

Non sono ancora chiari
i motivi del suo gesto.
Sul posto sono intervenuti
polizia e vigili del fuoco.

Ci sono stati momenti di panico
anche tra i turisti,
ai quali è stato ordinato
di mettersi al riparo.
La base militare è rimasta chiusa
per circa 2 ore,
durante le quali non si poteva né entrare
né uscire.

L’accaduto capita a tre giorni
dall’anniversario dell’attacco a Pearl Harbour,
avvenuto il 7 dicembre 1941
e per il quale si stavano preparando
le annuali celebrazioni.

ESTERI
ESTERI

 Staffsfire

Lasciato solo, cane dà fuoco alla casa
In Gran Bretagna, a Stanfort,
un cane ha dato fuoco alla casa.

Lasciato solo, l’husky
ha inavvertitamente avviato
il forno a microonde
che conteneva una busta
con dei panini
da cui sono partite le fiamme.

A dare l’allarme il proprietario
che, al lavoro,
è stato allertato
dalle telecamere di sorveglianza della casa,
collegate a un applicazione
del suo telefono.

L’uomo ha subito allertato
i vigili del fuoco,
avvisandoli anche della presenza del cane.

L’incendio si sarebbe verificato
nel primo pomeriggio
e si è concluso durante la sera
senza particolari danni
e lasciando il cane illeso.

Il comandante dei vigili del fuoco
suggerisce di non lasciare nulla
nel microonde,
poiché animali e bambini
possono attivarlo molto facilmente.

newsicilia.it

newsicilia.it
 SALUTE
 SALUTE

Ipoteca la casa per finanziare la ricerca sulla SLA
Un commercialista di Benevento
è il principale finanziatore privato
del progetto del Centro Sclerosi Laterale Amiotrofica (SLA)
dell’ospedale di Novara.

L’uomo, la cui moglie
è stata in cura presso questo ospedale,
ha ipotecato la casa
per contribuire al progetto
di cui l’ospedale è capofila
e che coinvolge anche
il Massachusetts General Hospital
dell’Università di Harvard.

Il progetto è finanziato
con un milione di dollari
dall’ospedale statunitense,
ma deve essere co-finanziato
dall’ospedale di Novara,
e il commercialista ha voluto contribuire.

La dottoressa Mazzini,
a capo del Centro Sla,
ha affermato che senza il supporto di quest’uomo
il progetto non si sarebbe potuto realizzare.

La prima fase
si è conclusa positivamente:
la molecola RNS60
non ha creato problemi,
e la seconda fase,
relativa alla sua efficacia,
è in fase di completamento.

 CULTURA & SOCIETA’
 CULTURA & SOCIETA’

 Elisa Cabot

Ridata la cittadinanza ceca a Milan Kundera
Lo scrittore Milan Kundera
ha riottenuto la cittadinanza ceca
a 90 anni,
dopo che gli era stata tolta
nel 1979.

Lo scrittore lasciò la Repubblica Ceca
nel 1975
e si trasferì in Francia
per i suoi dissapori
con il partito comunista;
quattro anni dopo
gli venne tolta la cittadinanza.

Dal 1981 Kundera
è cittadino francese
e da allora ha scritto
solo in francese.

Nel 2018 il premier della Repubblica Ceca
ha incontrato Kundera a Parigi
e gli ha offerto la restituzione
della cittadinanza.

La cerimonia di riconsegna
è avvenuta ufficialmente
la scorsa settimana
ed è stato l’ambasciatore ceco in Francia
a recarsi a casa dello scrittore:
“Era di buon umore,
ha preso il documento
e ha detto grazie”
sono state le parole dell’ambasciatore.

 CULTURA & SOCIETA’
 CULTURA & SOCIETA’

Torino, torna l’autoritratto di Leonardo da Vinci
In occasione delle celebrazioni
dedicate a Leonardo da Vinci,
il 7 dicembre inaugura a Torino,
al Mastio della Cittadella,
la mostra “Leonardo Da Vinci, i volti del genio”
dove a fare da protagonista
sarà la cosiddetta “Tavola Lucana”.

Si tratta di un ritratto
di fine XV / inizio XVI secolo,
scoperto nel 2008 in Italia
e attribuito dagli esperti
al genio di Leonardo.

In contemporanea,
per arricchire la proposta artistica,
la città ripropone anche
l’esposizione al pubblico
della celebre “Sanguigna”
l’autoritratto del grande genio
disegnato con il particolare materiale ferroso
che dà quel tipico colore rosso sangue.

Sarà visitabile dal 10 dicembre
fino all’8 marzo,
alla Biblioteca Reale
nella mostra “Il tempo di Leonardo. 1452-1519”,
organizzata dai Musei Reali.

cronacaqui.it
torino.repubblica.it
cronacaqui.it

torino.repubblica.it
Donations help us pay our writers and editorial staff. Click here to show your support!
Donations
Click here
ESTERI
ESTERI
Mosca, aereo in fiamme tenta atterraggio d’emergenza: 41 morti
Un aereo passeggeri
della compagnia Aeroflot
ha tentato un atterraggio d’emergenza
all’aeroporto di Sheremetevo,
a Mosca,
a causa di un incendio a bordo.

Non sono ancora chiare
le dinamiche
dell’accaduto.

Stando a quanto viene riferito,
l’aereo si sarebbe incendiato
dopo aver colpito il suolo
nel tentativo di atterrare.

Secondo uno dei passeggeri, invece,
una delle ali del velivolo
avrebbe preso fuoco
durante il volo,
costringendo quindi il pilota
a tentare
l’atterraggio d’emergenza.

Delle 78 persone
che erano a bordo
41 sono morte
a causa delle fiamme.

Gli altri passeggeri
sono stati tratti in salvo
con gli scivoli di emergenza.

ESTERI
ESTERI
Scozia, 35 mila in marcia per l’indipendenza
A Glasgow, in Scozia,
circa 35 mila persone
hanno sfilato
contro la Brexit.

La manifestazione
è stata denominata
“All Under One banner”
(Tutti sotto un’unica bandiera).

La protesta ha ridato slancio
agli indipendentisti
grazie anche
alla mossa della premier
Nicola Sturgeon
che ha promesso
una legge ad hoc
per un nuovo referendum indipendentista.

Il referendum avrebbe luogo
nel maggio del 2021
in caso di Brexit.

 ITALIA
 ITALIA
Salvini vuole ripristinare il grembiule a scuola
Il vicepremier Matteo Salvini
durante un comizio
ha dichiarato
che vorrebbe reintrodurre
il grembiule a scuola.

Queste le sue parole:
“Vorrei che tornasse il grembiule
per evitare che vi sia
il bambino con la felpa
da 700 euro
e quello che ce l’ha di terza mano
perché non può permettersela.”

L’Associazione dei presidi
ha dichiarato
che la cosa è possibile,
ma che le priorità sono altre
prima fra tutte
la manutenzione delle scuole.

ESTERI
ESTERI
Florida, Boeing 737 finisce in un fiume
Durante la manovra di atterraggio,
un Boeing 737
della Miami Air International
è finito fuori pista,
scivolando nel fiume
adiacente l’aeroporto.

L’aereo, proveniente
dalla base navale statunitense
di Guantanamo, a Cuba,
trasportava 143 passeggeri
tra militari e civili.

L’atterraggio era difficoltoso
a causa delle forti piogge
e del vento.

Il pilota avrebbe quindi perso
il controllo del velivolo,
finendo nel fiume St. Johns.

L’ufficio dello sceriffo di Jacksonville
ha comunicato
che tutti i passeggeri
sono vivi
e che non ci sono dispersi.

ECONOMIA
ECONOMIA

USA: Trump vuole alzare i dazi al made in Cina
Il presidente statunitense Donald Trump
ha annunciato tramite un tweet
che gli Stati Uniti
si preparano ad aumentare,
da venerdì 10 maggio,
i dazi americani
su 200 miliardi di prodotti
Made in Cina,
innalzandoli dal 10% al 25%.

Si tratta di una mossa inaspettata,
giunta proprio nel momento
in cui è in corso il negoziato
che dovrebbe portare
a una tregua commerciale
fra americani e cinesi.

Pechino tuttavia ha fatto sapere
che la delegazione cinese
“si sta preparando
per andare negli USA”
per l’incontro negoziale sul commercio,
previsto per l’8 maggio.
Il portavoce del Ministero degli Esteri cinese,
ha aggiunto di sperare che
“Usa e Cina possano trovare
una soluzione a metà strada”.

RELIGIONE
RELIGIONE
Papa Francesco visita la Bulgaria
Il Papa è arrivato in Bulgaria,
prima tappa del suo viaggio apostolico
che lo porterà
in Bulgaria e Macedonia.

Il Pontefice è stato accolto
dal primo ministro
con il quale ha avuto
un colloquio privato
in una sala dell’aeroporto,
e poi si è diretto
al palazzo presidenziale
dove ha incontrato il presidente
e le autorità.

Nel suo discorso
Francesco ha affermato:
“A voi che conoscete
il dramma dell’emigrazione,
mi permetto di suggerire
di non chiudere gli occhi,
e non chiudere il cuore –
come è nella vostra tradizione –
a chi bussa alle vostre porte”.

Il Papa ha inoltre salutato
gli appartenenti
ad altre comunità ecclesiali,
alla comunità ebraica
e ai fedeli dell’Islam,
invitando alla pace,
alla fratellanza
e alla convivenza.

Dopo l’incontro
con le autorità civili,
c’è stato quello
con la Chiesa Ortodossa,
storicamente molto rigida.
Al Papa è stato concesso
solo di raccogliersi
in silenziosa preghiera
nella cattedrale del Patriarcato.

 SPORT
 SPORT
Maratona di Trieste al via
Il 5 maggio
è partita alle 9:30
da Aurisina,
la Trieste 24 Half Marathon,
evento principale
del III° Trieste Running Festival.

Dopo le numerose critiche
suscitate dalla decisione iniziale
di escludere gli atleti africani,
gli organizzatori
sono tornati sui loro passi
permettendo ai runner stranieri
di partecipare.

Anzi,
in segno di scuse
questi sono stati fatti partire
in prima fila.

E a vincere la maratona
è stato proprio
un atleta africano,
il ruandese Noel Hitimana.

Hitimana, ha percorso
i 21 chilometri
con un tempo
di 1 ora 3 minuti e 28 secondi.

Al secondo posto,
Najibe Salami, italiano,
al terzo Melly Joel
dal Kenia.

L’atleta che si è aggiudicata
il primo posto femminile
è stata Volha Mazuronak
dalla Bielorussia.

ilpiccolo.gelocal.it

ilpiccolo.gelocal.it

 SPORT
 SPORT
MotoGp: Quartararo in pole
Fabio Quartararo,
giovane pilota
appena ventenne,
si aggiudica il primo posto
del Gp di Spagna,
diventando così
il più giovane “pole man”
della storia della motoGp.

Il compagno della Petronas Yamaha,
Franco Morbidelli,
si aggiudica invece
il secondo posto,
a soli 82 millesimi
da Quartararo.

Terzo posto
per Marc Marquez,
il campione in carica,
con l’Honda,
e quarto per Andrea Dovizioso
con la Ducati.

Solo un tredicesimo posto
per Valentino Rossi
che però non si arrende
e commenta:
“Lavoreremo tutta la notte”.

Know others who’d enjoy EasyItalianNews.com? Forward this email!
EasyItalianNews.com
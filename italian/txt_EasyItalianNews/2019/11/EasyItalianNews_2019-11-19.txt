Listen online as you read: 

ESTERI
ESTERI

 Pasu Au Yeung

Hong Kong, polizia assalta Politecnico
Continuano gli scontri
tra la polizia e i manifestanti
barricati all’interno del Politecnico
di Hong Kong.

Nella notte tra sabato e domenica
la polizia ha tentato
di fare irruzione
all’interno dell’università,
ma è stata respinta
da lanci di bombe incendiarie
e dal fuoco appiccato alle barricate
dei manifestanti.

All’interno del Politecnico
si trovano tra le 500
e le 800 persone,
che non possono lasciare il campus
a causa del cordone
delle forze dell’ordine.

La polizia ha utilizzato
gas lacrimogeni
e proiettili di gomma,
ma ha minacciato
di fare ricorso
alla forza letale
se la situazione
dovesse degenerare.

Secondo le autorità sanitarie
di Hong Kong,
38 persone sono rimaste ferite
durante gli scontri.

 ITALIA
 ITALIA

 Waugsberg

Le terme di Saturnia invase dalla pioggia e dal fango
Nella settimana appena trascorsa
il maltempo ha colpito
gran parte della penisola italiana.

È arrivato anche in Toscana.
Nel Grossetano
il fiume Elsa è esondato.
La sua piena
è arrivata fino nel comune di Marciano,
dove si trovano
le Cascatelle del Gorello,
che formano le famose
terme libere di Saturnia.

Si tratta di pozze naturali
a cielo aperto
bagnate dalle cascatelle
dove la calda acqua sulfurea
sgorga dalle sorgenti,
permettendo di fare il bagno
anche d’inverno.

Questo luogo speciale
è stato letteralmente
sommerso dal fango
portato dal fiume in piena.
Tuttavia non ci sono
danni strutturali,
come ha dichiarato Mirco Morini,
il sindaco di Manciano,
il quale ha assicurato
che “le cascate
sono in buona salute”.

ESTERI
ESTERI

Serbia: ‘Il presidente Vucic ha problemi cardiaci’
Il ministro della sanità serbo,
Zlatibor Lonca,
ha reso noto in un comunicato
che il presidente Vucic
soffre di problemi cardiaci.

Aleksandar Vucic è stato infatti ricoverato
all’ospedale dell’accademia militare
di Belgrado
in seguito a un peggioramento
delle sue condizioni di salute.

Secondo Lonca,
le condizioni del presidente
erano molto serie,
ma il personale medico
è riuscito a salvargli la vita.

Vucic, infatti, è tornato stabile
ed è stato dimesso
dall’ospedale.

Il presidente,
con un messaggio pubblicato
sui suoi account social,
ha comunicato
di voler tornare
immediatamente al lavoro.

 ITALIA
 ITALIA

Cesena, operato al cervello mentre suona il piano
Un maestro di musica
colpito da un tumore
è stato operato al cervello da sveglio,
mentre suonava il pianoforte.

L’operazione è avvenuta
all’ospedale Bufalini di Cesena.

La tecnica utilizzata dai medici
si chiama appunto “Awake Surgery”
(chirurgia da sveglio)
e permette di asportare
la massa tumorale dal cervello,
ma anche di preservare
le funzioni cerebrali superiori.

In questo caso,
sono state monitorate
le zone del cervello
specializzate nelle abilità musicali.

Il dottor Luigino Tosatto,
direttore dell’Unità operativa
di Neurochirurgia dell’ospedale Bufalini,
ha dichiarato che questa operazione
ha permesso di mappare
“tre capacità di comprensione musicale:
il riconoscimento dei toni melodici,
il ritmo e il contorno musicale”.

Non è la prima operazione
di “chirurgia da sveglio”:
negli ultimi anni infatti
la tecnica è stata sperimentata in Francia,
negli Stati Uniti e in Brasile,
oltre che in altri ospedali italiani.

ESTERI
ESTERI

 daveboy

Bimbo di 9 anni, più giovane laureato in ingegneria
Laurent Simons,
un bambino belga di 9 anni,
a dicembre si laureerà
in ingegneria elettronica
all’Università di Eindhoven.

Diventerà così
il più giovane laureato di sempre,
battendo il record
di un bambino di 10 anni
laureato in Scienze geologiche.

Laurent ha un quoziente intellettivo
pari a 145
ed è in grado di risolvere in poche ore
problemi che altri
impiegherebbero settimane per risolvere.

Dopo la laurea
vorrebbe conseguire un dottorato
sempre in ingegneri elettronica
e contemporaneamente studiare
anche medicina.

Il direttore dell’università
ha dichiarato che Laurent
è lo studente più veloce
che abbia mai avuto
e che è anche molto simpatico.

ECONOMIA
ECONOMIA

 Kuhlmann /MSC

Bill Gates supera Jeff  Bezos: è l’uomo più ricco del mondo
Bill Gates batte Jeff Bezos
e torna a essere
l’uomo più ricco del mondo.

Secondo la classifica di Bloomberg,
Gates vale 110 miliardi di dollari,
Bezos 108,7.
Al terzo posto Bernard Arnault,
patron di LVMH,
il colosso del lusso,
con 102,7 miliardi.

La sfida tra i due miliardari
si riflette sulle loro attività
per il maxi contratto
da 10 miliardi di dollari
con il Pentagono,
assegnato proprio a Bill Gates.

Tra gli uomini più ricchi del mondo,
anche il fondatore
del celebre marchio “Zara”
e due italiani:
al 29esimo posto
Giovanni Ferrero,
proprietario dell’omonimo gruppo dolciario,
e al 38esimo posto
Leonardo Del Vecchio
proprietario del gruppo Luxottica.

 CULTURA & SOCIETA’
 CULTURA & SOCIETA’

 Fabien Perissinotto

Il fumettista Matsumoto è ricoverato
Il celebre fumettista Matsumoto,
creatore di Capitan Harlock,
è ricoverato a Torino
in seguito a un malore
che sembrava inizialmente un’influenza.

Si festeggiano i 40 anni
dalla prima messa in onda
del cartone animato e,
per questo motivo,
Matsumoto si trova in Italia.

E’ stato invitato
dall’associazione italiana
che porta il suo nome.

Frutto della fantasia
del fumettista giapponese,
il manga fantascientifico
è stato pubblicato per la prima volta
nel 1977.
Ne sono seguite
diverse serie televisive e film.

tv.fanpage.it

tv.fanpage.it
 SPORT
 SPORT

Gp del Brasile: vince Verstappen, disastro Ferrari
Il gran premio del Brasile
è stato vinto da Max Verstappen
che ha preceduto Gasly e Sainz.

Sul traguardo era stato Hamilton
a giungere terzo,
ma il britannico è stato penalizzato
per un contatto con Albon
che era stato così costretto al ritiro.

Un disastro le Ferrari:
le due rosse a cinque giri dalla fine
si sono toccate
mentre entrambi i piloti
cercavano di sorpassarsi a vicenda.

A causa del contatto
entrambi hanno forato
e sono stati costretti al ritiro.

“Non voglio dare la colpa a nessuno
ma per la scuderia è un grave colpo
questo risultato”
ha dichiarato Binotto,
team principal Ferrari.

sport.sky.it

sport.sky.it
Donations help us pay our writers and editorial staff. Click here to show your support!
Donations
Click here
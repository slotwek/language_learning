Listen online as you read:

ESTERI
ESTERI

,
Impeachment per Trump
La Camera dei Deputati
degli Stati Uniti
ha approvato una risoluzione
per la procedura sulle indagini
a carico di Donald Trump
sul caso “Ucrainagate”.

Ci sono stati 232 voti favorevoli,
tra cui quelli dei democratici,
contro 196 voti contrari.

Questo significa
che l’intelligence americana
è autorizzata
a fissare audizioni pubbliche
per produrre una relazione
sulle presunte manovre
per screditare Joe Biden,
grazie alla complicità
del presidente ucraino
in cambio di armi.

La relazione sarà poi valutata
dalla Commissione Giustizia,
che deciderà se avviare
la procedura di impeachment
per Trump.

È la terza volta nella storia degli Usa
che un presidente
è sottoposto a giudizio,
dopo il caso di Richard Nixon
per il Watergate nel 1974,
e quello di Bill Clinton
per il caso Lewinsky nel 1998.

ESTERI
ESTERI
Incendio distrugge il castello di Okinawa in Giappone
Giovedì mattina
un incendio è scoppiato
nell’antico castello di Shuri,
sull’isola di Okinawa,
in Giappone.

Le fiamme, ora sotto controllo,
hanno consumato
oltre 4.800 metri quadrati
del vasto complesso.
La causa è ancora sconosciuta.
la popolazione residente nelle vicinanze
è stata evacuata.

Il castello risale al XIV secolo,
quando la dinastia Ryukyu
governava sulle isole
allora indipendenti,
ma che poi vennero integrate al Giappone
nel 1879.

Il castello all’epoca
era la residenza dei sovrani,
e la sede religiosa
del regno delle Ryukyu.

Diventato patrimonio dell’UNESCO
nel 2000,
è stato distrutto per tre volte
nel 1453, nel 1660 e nel 1709,
e ancora durante la Seconda Guerra Mondiale
nella battaglia di Okinawa.

Nel secondo dopoguerra
il castello è stato restaurato
e fino alla fine degli anni Settanta
è stato sede di un’università pubblica.

 ITALIA
 ITALIA
Sardegna, recuperati i corpi di due migranti in mare
I corpi di due migranti
sono stati recuperati
dalla guardia costiera
di Arbatax
a poche miglia
dalla costa di Tertenia,
in Sardegna.

I due cadaveri
sono stati avvistati
su un barchino alla deriva.

Dopo essere stati recuperati
sono stati portati all’obitorio
dell’ospedale di Lanusei,
a Nuoro,
per l’autopsia.

Sulla provenienza del barchino
sono state fatte
varie ipotesi.

Probabilmente,
la piccola imbarcazione
ha preso il largo
sganciandosi da una nave madre
per poi dirigersi
verso la costa.

Sono ancora sconosciute
le cause della morte
dei due migranti.

ESTERI
ESTERI

La Camera USA riconosce il genocidio armeno
La Camera USA
ha approvato una risoluzione
che riconosce il genocidio armeno
e approva sanzioni
per la Turchia.

La risposta della Turchia
non si è fatta attendere:
il governo turco ha dichiarato
che si tratta di un “tentativo di ricatto
ad Ankara”
e di una decisione
“priva di qualunque base
storica e giuridica”.

L’ambasciatore americano in Turchia
è stato convocato
dal ministero degli affari esteri turco.

Il premier armeno ha applaudito
la decisione americana
di riconoscere il genocidio
in cui morirono
più di un milione di persone,
definendola “storica”.

AMBIENTE
AMBIENTE
Trapiantati baby coralli in Australia
Milioni di ‘baby’ coralli
sono stati trapiantati
al largo della turistica Magnetic Island,
nel Queensland,
per combattere le alghe infestanti
che stanno soffocando
parte della Grande Barriera Corallina,
patrimonio mondiale Unesco,
che si estende
per 2300 km
al largo della costa nordest
dell’Australia.

A causa della pessima qualità dell’acqua,
dello smaltimento in mare
di materiali di dragaggio,
delle crescenti concentrazioni di nutrienti
e dei recenti eventi di sbiancamento
causati dal riscaldamento delle acque,
le alghe hanno prosperato
a dismisura.

Con l’aiuto di ‘cittadini scienziati’,
le alghe sono state rimosse,
e al loro posto
sono state poi trapiantate
circa 2,8 milioni di larve di coralli.

I coralli dovrebbero essere
chiaramente visibili
nei prossimi 6-9 mesi.

 SALUTE
 SALUTE
Dieta sana per un pianeta sano
Un recente studio
di David Tilman,
professore di ecologia
dell’Università del Minnesota,
ha individuato i cibi “buoni”
per la salute umana
e per quella del pianeta Terra.

È emerso che gli alimenti
sani per l’uomo
sono anche quelli
ambientalmente sostenibili.
Quindi “mangiare più sano
significa anche
mangiare in modo più sostenibile”.

I cibi che aiutano l’ecosistema
e la salute umana
sono i cereali integrali,
la frutta, la verdura,
i legumi, le noci
e olio d’oliva.

I “nemici” sono invece
principalmente le carni rosse
come il maiale, il manzo,
il montone e la capra.

Per quanto riguarda il pesce,
invece, gli studi indicano
che ha un forte impatto ambientale,
ma un consumo moderato
è consigliabile
per una dieta equilibrata.

Sono da evitare assolutamente,
gli zuccheri,
perché altamente nocivi per l’uomo,
anche se la loro produzione
non danneggia particolarmente
l’ecosistema.

 CULTURA & SOCIETA’
 CULTURA & SOCIETA’

Twitter mette al bando gli spot politici
Il Ceo di Twitter,
Jack Dorsey,
ha annunciato
che sulla sua piattaforma social
non verranno più trasmessi
spot politici.

Dorsey ha motivato la decisione
spiegando che
la pubblicità sui social media
comporta “rischi significativi”,
poiché raggiunge
e influenza
milioni di persone.

Il bando entrerà in vigore
dal 22 novembre
e riguarderà
non solo gli spot politici,
ma anche quelli
dei singoli candidati.

Il Ceo ha poi aggiunto
che la decisione
non ha nulla a che fare
con la libertà d’espressione.

Secondo lui, infatti,
la possibilità di raggiungere
quante più persone possibile
semplicemente pagando
non rispecchia
un modello di democrazia.

 CULTURA & SOCIETA’
 CULTURA & SOCIETA’

10 anni fa moriva Alda Merini
Il primo novembre
di 10 anni fa
moriva a 78 anni
Alda Merini,
tra le più grandi poetesse italiane.

Per oltre quarant’anni
Alda Merini ha raccontato
la propria condizione di “diversa”,
di “folle”.

Un’esistenza difficile la sua,
segnata dal disagio fisico
ed economico,
e dalla diagnosi di disturbo bipolare
che l’ha portata a 20 anni
di entrate e uscite
da ospedali psichiatrici,
tra gli anni Sessanta e Settanta.

Alda Merini cominciò a comporre
le prime poesie
già a 16 anni.
La prima raccolta,
‘La presenza di Orfeo’,
pubblicata nel 1953,
ebbe subito un grande successo di critica.
Il suo capolavoro è però
‘La Terra Santa’
che le è valso, nel 1993,
il Premio Librex-Guggenheim ‘Eugenio Montale’
per la Poesia.

Donations help us pay our writers and editorial staff. Click here to show your support!
Donations
Click here
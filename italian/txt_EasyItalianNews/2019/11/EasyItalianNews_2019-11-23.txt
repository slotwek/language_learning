Listen online as you read: 

ESTERI
ESTERI

Santiago del Cile, ‘El Mimo’ torturata e impiccata
Ritrovata il 20 ottobre scorso
appesa alla recinzione di un parco
a Santiago del Cile,
Daniela Carrasco
è ora diventata simbolo delle proteste
che negli ultimi mesi
hanno scosso le strade
della capitale cilena.

Conosciuta come “El Mimo”,
Daniela era solita partecipare
alle dimostrazioni
con il volto dipinto da clown.

La vita dell’artista di strada
è stata brutalmente interrotta
quando, secondo alcuni collettivi,
la donna è stata stuprata,
torturata e impiccata
da un gruppo di militari.

Il risentimento
che la morte di Daniela
ha scatenato sui social,
non si è però manifestato
a livello internazionale.

Anche Amnesty International
ha denunciato come insopportabile
il silenzio della comunità internazionale
a proposito delle frequenti violazioni
dei diritti umani
verificatesi durante le recenti
proteste cilene.

Tuttavia ora la denuncia
della morte di Daniela
da parte dell’organizzazione
‘Ni Una Menos’
è diventata virale,
e ha richiamato l’attenzione internazionale.

Daniela inoltre rappresenta,
sempre secondo l’organizzazione,
“un monito a tutte le donne
scese in strada per protestare”.

 ITALIA
 ITALIA

Contrabbando di sigarette, 17 arresti in Sicilia
17 persone di nazionalità italiana,
libica ed egiziana
sono state arrestate in Sicilia
con l’accusa di contrabbando.

La guardia di finanza
ha sequestrato
quasi 7 tonnellate
di tabacchi lavorati,
destinati al mercato siciliano.

La merce veniva trasportata
a bordo di 2 grandi navi,
che sono state intercettate
nei tratti di mare
del trapanese
e del siracusano.

Le navi madre
avrebbero poi fatto arrivare
la merce sulla costa
servendosi di veloci motoscafi
per il trasporto.

Le imbarcazioni, però,
sono state intercettate
dalle navi della guardia di finanza
che ha arrestato l’equipaggio
e sequestrato la merce.

Oltre alle 7 tonnellate
di tabacchi,
che avrebbero fruttato
più di un milione di euro
sul mercato nero,
le autorità hanno sequestrato
anche 160 mila euro
in contanti.

ESTERI
ESTERI

 Mattes

Casa natale di Hitler diventa centrale di polizia
Sono varie le dispute legali
che negli ultimi anni
hanno coinvolto
la casa natale di Adolf Hitler,
collocata nella cittadina austriaca
di Braunau am Inn.

Il motivo principale
dietro alla controversia
era il futuro utilizzo dell’edificio
che, espropriato dai proprietari
oltre due anni fa,
rischiava di diventare una meta
per i seguaci del leader nazionalsocialista.

Le autorità avevano considerato
l’idea di radere al suolo l’edificio
per evitare tale possibilità,
tuttavia un nuovo accordo
stretto mercoledì scorso
ha risolto la situazione,
prevedendo la trasformazione dell’immobile
in una centrale di polizia.

Wolfgang Peschorn,
ministro dell’interno,
ha comunicato questa notizia
illustrando il valore simbolico del gesto
per strappare il luogo
all’ideologia nazionalsocialista.

 ITALIA
 ITALIA

Sanità italiana nella top 10 mondiale per qualità
L’Italia si posiziona al nono posto
della classifica mondiale
per la qualità del servizio sanitario.

E’ il dato che emerge dallo studio
del Global Burden of Disease
pubblicato sulla rivista
“The Lancet Public Health”.

Secondo l’autore dello studio,
Lorenzo Monasta,
il quadro italiano appare positivo
ma con “alcune criticità”.

Il tasso di fertilità
del nostro paese
sarebbe infatti uno dei più bassi,
in contrapposizione
a una elevata aspettativa di vita.

Questo si traduce
in un invecchiamento della popolazione
e, quindi,
in un aumento delle malattie croniche
e tipiche della terza età.

Oltre a questo cambiamento
del quadro clinico nazionale
si registra anche una diminuzione
della spesa pubblica
nell’ambito sanitario
e un notevole aumento
del ricorso alle cure private
da parte del cittadino.

I primi posti della classifica
sono occupati da Islanda,
Norvegia e Olanda.

SCIENZA
SCIENZA

Vapore acqueo scoperto su Europa, luna di Giove
Una squadra di ricercatori
ha rilevato la presenza di vapore acqueo
su “Europa”,
la luna più grande
del pianeta Giove.

Si tratta di una scoperta rivoluzionaria
che lascia aperta
la possibilità di trovare, in futuro,
interi oceani
sotto alla superficie ghiacciata
del satellite.

Emissioni simili a geyser
di enormi dimensioni
erano state osservate nel 2016,
ma prima d’ora non era stato possibile
confermare che queste fuoriuscite
contenessero acqua.

Tuttavia, grazie alle scoperte del team
presso l’osservatorio hawaiiano W. M. Keck,
guidato dal Nasa Goddard
Space Flight Center di Greenbel,
è stato possibile confermare
la presenza di H2O
sulla base di un’osservazione diretta.

Lo scienziato alla guida del progetto,
Lucas Paganini,
ha dichiarato che,
mentre “due dei tre requisiti
fondamentali per la vita,
ovvero una fonte di energia
ma anche gli elementi chimici di carbonio,
idrogeno, azoto,
fosforo e zolfo,
sono stati trovati un po’ ovunque
nel sistema solare,
il terzo ingrediente,
l’acqua allo stato liquido,
è molto difficile da trovare
al di fuori della Terra”.

E sebbene gli scienziati
non abbiano individuato
proprio quest’ultima,
la presenza di acqua
sotto forma di vapore
rimane per sé
una significante scoperta.

leganerd.com

leganerd.com
 SALUTE
 SALUTE

Italia maglia nera per decessi da antibiotico-resistenza
L’Italia detiene il primato in Europa
per numero di morti
collegato all’antibiotico-resistenza:
dei 33.000 decessi annuali in UE
causati da infezioni
da batteri resistenti agli antibiotici,
oltre 10.000 sono in Italia.

Questo è quanto viene riportato
dall’Istituto superiore di sanità
in occasione della Settimana mondiale
per l’uso consapevole degli antibiotici,
che si tiene dal 18 al 24 novembre.

L’Italia centrale
registra il maggio numero
di casi segnalati
(4,4 casi su 100.000 residenti)
seguita dal Sud e dalle Isole
(3,1 su 100.000 residenti)
e dal Nord
(2,8 su 100.000 residenti).

I soggetti maggiormente coinvolti
sono maschi (65,2%),
tra 60 e 79 anni (48,5%).

Notevoli gli sforzi messi in atto
per la promozione
di un uso appropriato degli antibiotici,
e gli interventi
per il controllo delle infezioni
nelle strutture di assistenza sanitaria,
“ma i livelli di antibiotico-resistenza
sono ancora troppo alti”
afferma Annalisa Pantosti,
responsabile del programma
di ‘Sorveglianza Nazionale
dell’antibiotico-resistenza’.

 CULTURA & SOCIETA’
 CULTURA & SOCIETA’

Istat: più matrimoni civili che religiosi
L’Istat ha pubblicato
le statistiche relative
ai matrimoni celebrati
nel 2018.

Per la prima volta nella storia
è accaduto che i riti civili
siano stati più numerosi
rispetto a quelli religiosi:
pari al 50,1 % del totale.

C’è una grande disparità
tra nord e sud:
al nord infatti sono il 63%
i matrimoni con rito civile,
contro il 30% al sud.

Aumenta anche l’età media degli sposi:
l’Istat dichiara che ci si sposa
sempre più tardi.
Gli uomini si sposano in media
a 33 anni
e le donne a 31.

Sono circa 3000 inoltre
le unioni civili celebrate
fra persone dello stesso sesso,
di cui il 64% avvenute tra due uomini
e in maggioranza al nord ovest (37%).

 CULTURA & SOCIETA’
 CULTURA & SOCIETA’

Coldplay, stop ai tour se non sono ecosostenibili
Il 22 novembre
è uscito il nuovo album doppio
“Everyday Life”:
“il disco più impegnato
della storia dei Codlplay”.

Il primo disco è molto “spirituale”,
contiene molti riferimenti
alla cultura mediorientale,
e il brano “Figli di Adamo”
ha il titolo scritto in arabo.

Il secondo disco è ricco
di messaggi pacifisti.

Il leader del famoso gruppo
Chris Martin ha annunciato
che non faranno concerti
per questo ottavo disco.

Nei prossimi due anni
si impegneranno
a realizzare il sogno
di “uno show senza plastica monouso
e alimentato in maggioranza
a energia solare”.

Due curiosità tutte italiane:
il violinista Davide Rossi
è tra gli autori
e produttori del disco;
a villa Tombolino a Bolgheri,
in Maremma,
si sono svolte le sessioni
di registrazione dell’album.

video.repubblica.it

video.repubblica.it
Donations help us pay our writers and editorial staff. Click here to show your support!
Donations
Click here
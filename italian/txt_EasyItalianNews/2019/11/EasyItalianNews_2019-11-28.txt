Listen online as you read: 

ESTERI
ESTERI

 人神之间

Terremoto in Albania
La costa settentrionale dell’Albania
è stata colpita
da una violenta scossa di terremoto
di magnitudo 6.4
della scala Richter,
con epicentro tra Shijak e Durazzo.

I morti accertati sono 23,
tra cui due bambini.
Sono oltre 650 i feriti.

Si tratta del sisma più potente
nella storia recente
dell’Albania.

È avvenuto in piena notte,
mentre la maggior parte della popolazione
dormiva nelle proprie case.

A Durazzo, nella zona balneare,
l’albergo a 4 stelle “Vila Palma”
è crollato
provocando la morte
di almeno quattro persone.

Molti edifici sono andati in pezzi
perché gran parte dell’edilizia albanese
non soddisfa i criteri antisismici.

Anche nel Sud Italia
sono state avvertite “code”
della violenta scossa,
in particolare in Puglia,
Basilicata, Molise,
Abruzzo e in Campania,
ma senza alcun danno a cose e persone.

“Dall’Italia sono partiti i primi aiuti.
Il premier Conte ha inviato aerei
con delle unità speciali”.

In Albania hanno sede
molte delle società italiane
di call center
e customer service,
che hanno sospeso l’attività
affinché i loro dipendenti
possano dedicarsi al sostegno
delle loro famiglie
in questo drammatico momento.

ESTERI
ESTERI

Furto da un miliardo di euro a Dresda
All’alba del 26 novembre
è stato compiuto un furto
nella stanza del tesoro
del Castello di Dresda:
i rapinatori hanno rubato gioielli
per un valore di un miliardo di euro.

Stando ai video di sorveglianza,
i ladri sono entrati da una finestra,
hanno rotto a colpi d’ascia
la teca dove erano custoditi i gioielli,
e li hanno rubati.

Si indaga sul perché il sistema d’allarme
non abbia suonato,
e si ipotizza che una talpa al museo
li abbia aiutati.

Sono stati rubati diversi gioielli
risalenti al 1700:
la direttrice dei gioielli della corona sassone
giudica i pezzi invendibili
e spera che possano essere recuperati
in fretta.

 ITALIA
 ITALIA

 SDA Bocconi School of Management

Inaugurato il campus della Bocconi a Milano
Lunedì 25 novembre
è stato inaugurato il nuovo campus
dell’Università Bocconi di Milano
alla presenza del Capo dello Stato
Sergio Mattarella
e della senatrice a vita Liliana Segre.

Il nuovo campus si estende
per 35mila metri quadrati di superficie.
Per realizzarlo sono stati investiti
150 milioni di euro.

L’immensa struttura,
progettata dallo Studio SANAA,
comprende un pensionato
da 300 posti letto,
un grande centro polisportivo
e un parco aperto ai cittadini.

La Bocconi intende proseguire
la tradizione di inclusività
e internazionalità:
infatti “in 5 anni
gli studenti dalla Cina
sono più che raddoppiati,
quelli americani sono quadruplicati,
i francesi sono saliti del 33%
e i tedeschi del 42%”.

Alla realizzazione del progetto
hanno contribuito “progettisti,
tecnici e maestranze
di 47 nazionalità diverse”.

Da segnalare, infine,
l’arrivo di molte docenti donne.

milano.corriere.it

milano.corriere.it
ESTERI
ESTERI

Amazzonia, arrestati 4 volontari Ong: appiccavano roghi
La polizia brasiliana
ha arrestato 4 volontari
della Ong “Psa”,
impegnata a combattere
i roghi nella foresta amazzonica,
accusandoli di aver appiccato
degli incendi
per ottenere finanziamenti internazionali.

La Ong,
secondo quanto scoperto dalla polizia
tramite intercettazioni telefoniche
e perquisizioni,
aveva venduto
40 immagini al Wwf
per l’equivalente di 15.000 euro.

Inoltre, sembra che il Wwf
si fosse impegnato
per ottenere delle donazioni
in loro favore,
come quella dell’attore Leonardo Di Caprio,
per un valore di 500mila dollari.

Secondo Edmilson Rodrigues,
del Partito Socialismo e Libertà,
il caso sarebbe solo una montatura
messa in atto
dal presidente Jair Bolsonaro
per screditare le Ong
e il loro lavoro.

Bolsonaro, infatti,
aveva recentemente accusato le Ong
di essere le principali responsabili
dei roghi forestali
in Amazzonia.

Il direttore della Ong
in conferenza stampa
ha commentato:
“Sembra quasi uno scherzo”.

 ITALIA
 ITALIA

Cambiano le regole per l’esame di maturità
Il Ministero dell’istruzione
ha dato le nuove regole
per l’esame di maturità,
l’esame che affrontano gli studenti
all’ultimo anno di liceo.

Per essere ammessi all’esame
ci sono dei nuovi requisiti.
Uno di questi
è l’effettuare le prove Invalsi:
le prove a livello nazionale.

Un altro requisito è l’aver svolto
le ore previste dal proprio indirizzo di studi
nell’ambito dell’alternanza scuola/lavoro.

Nella prima prova scritta
torna poi l’obbligatorietà
della presenza di una traccia di storia.

Nella parte orale dell’esame,
dopo solo un anno,
vengono eliminate le tre buste
e l’esame partirà da materiale preparato
dalla commissione d’esame.

ESTERI
ESTERI

 Wolfmann

Un benefattore ha comprato all’asta i cimeli di Hitler e li ha donati agli ebrei
Un facoltoso benefattore
si è reso protagonista
di un nobile gesto di umanità.

Abdallah Shatila,
un uomo d’affari libanese,
ha acquistato una collezione di cimeli
appartenuti ad Adolf Hitler
con l’intenzione
di donarli alla comunità ebraica.

Gli oggetti di Hitler
erano stati messi all’asta
a Monaco di Baviera,
e il rabbino Menachem Margolin
aveva lanciato un appello
per impedirne la vendita.

Shatila ha invece acquistato
e donato gli oggetti
all’istituzione ebraica Keren ha-Yesod
per evitare che finissero
in “mani sbagliate”.

Il rabbino Margolin,
presidente dell’associazione
dei rabbini europei,
ha espresso la sua gratitudine,
definendo il gesto
“nobile e commovente”.

 CULTURA & SOCIETA’
 CULTURA & SOCIETA’

Arriva in Italia il Green Friday
Il movimento del Green Friday
è nato in Francia
nel 2017,
e alla sua terza edizione
è arrivato anche in Italia.

L’iniziativa è nata da Envie,
una rete di imprese ecosostenibili,
per boicottare il Black Friday,
la giornata di origine americana
che precede la stagione
di acquisti natalizi.

Il Black Friday prevede
sconti di tutti i tipi,
ma questi spesso si traducono
in lavoro meno remunerato
e sovrapproduzione di merci,
con un forte impatto ambientale.

Per questi motivi
le aziende che aderiranno
questo 29 novembre
al Green Friday
non metteranno i loro prodotti in sconto,
ma il 10% del loro fatturato
andrà a quattro associazioni,
tra cui ‘Friends of the Earth’.

L’obiettivo è quello
di sensibilizzare i cittadini,
ma soprattutto le grandi aziende
per arrivare in futuro
a un consumo più responsabile.

 CULTURA & SOCIETA’
 CULTURA & SOCIETA’

 Philip Spittle

Tina Turner compie 80 anni
La regina del rock
compie 80 anni.
Nata il 26 Novembre 1939
nel Tennessee,
Anna Mae Bullock (vero nome dell’artista)
ha venduto oltre 200 milioni di dischi,
vinto numerosi premi internazionali
e recitato in vari film.

Ha iniziato a cantare in chiesa,
poi con l’ex marito Ike Turner
ha ottenuto i primi grandi successi.
L’ex marito era però un uomo violento
e la cantante decise di scappare
e ricominciare tutto da zero.

Negli anni ’80 Tina Turner
collezionò moltissimi successi
come “The best”,
“We are the world”,
cantata insieme a tante altre star
per USA for Africa.
Tra i duetti più celebri
ricordiamo quelli con Mick Jagger,
Bryan Adams, Mark Knopfler,
ma anche con Eros Ramazzotti
in “Cose della vita”
e con Elisa in “Teach Me Again”.

Negli ultimi anni la cantante
si è trasferita in Svizzera,
a Lugano,
dove vive con il marito.

spettacolomusicasport.com

spettacolomusicasport.com

Donations help us pay our writers and editorial staff. Click here to show your support!
Donations
Click here
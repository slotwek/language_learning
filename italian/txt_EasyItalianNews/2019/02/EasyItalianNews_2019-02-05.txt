ITALIA
 ITALIA

 Ildar Sagdejev
Omicidio a Catania, ucciso un 80enne
La polizia ha arrestato
Alberto Italia,
36 anni, catanese,
mentre cercava
di disfarsi del corpo
del padre 80enne.

L’uomo è stato accusato
dell’omicidio del padre.

Secondo gli agenti,
dopo averlo ucciso,
l’uomo avrebbe avvolto il corpo
in un tappeto
e lo avrebbe messo
dentro un armadio.

Mentre cercava
di trasportare l’armadio
fuori di casa,
è stato sorpreso
da alcuni vicini
che hanno visto il corpo
cadere fuori dall’armadio.

Alberto era già stato denunciato
per maltrattamenti
in famiglia
e aveva un divieto
di avvicinamento
alla casa di famiglia,
emesso dal Gip.

L’uomo si è avvalso
della facoltà
di non rispondere.

palermo.repubblica.it
sicilia.gazzettadelsud.it
palermo.repubblica.it

sicilia.gazzettadelsud.it
ESTERI
ESTERI

Venezuela, USA: Maduro potrebbe finire a Guantanamo
Il Consigliere
per la Sicurezza Nazionale Americana,
John Bolton,
ospite il 2 febbraio
di un programma televisivo,
ha minacciato
il Presidente venezuelano
Nicolàs Maduro
che se non accetterà
di lasciare pacificamente il potere
“potrebbe finire
a Guantanamo”,
la base americana a Cuba
dove vengono rinchiuse
le persone
sospettate di terrorismo.

Alla domanda:
“Dittatori come Ceausescu e Mussolini
sono finiti male.
Quali opzioni
sono in mano a Maduro
oggi come oggi?”,
Bolton ha infatti risposto:
“Beh, ieri ho diffuso un tweet
in cui gli auguravo
un lungo e quieto pensionamento
in una spiaggia carina
e lontana dal Venezuela.
E dico che è meglio
che si avvalga al più presto
del consiglio,
scegliendo il pensionamento
su una spiaggia carina,
piuttosto che ritrovarsi
a frequentare un’altra spiaggia
come Guantanamo”.

 ITALIA
 ITALIA

Napoli, detenuto tenta il suicidio con i lacci delle scarpe
Napoli, tragedia sfiorata
nel carcere di Poggioreale:
mentre i compagni dormivano,
un detenuto ha provato
a costruirsi un cappio
con i lacci delle scarpe,
per poi legarlo alla finestra
e tentare il suicidio.

L’uomo è stato salvato
in extremis
da un poliziotto
che si era accorto
di quello che stava per succedere.

Questo riaccende il dibattito
sulla situazione
delle carceri italiane.
“Un solo collega
controlla 100 detenuti.
Lavorare in queste condizioni
aumenta il carico di stress”
spiega Vincenzo Palmieri,
segretario regionale.

“Lavoriamo in condizioni massacranti,
ma non ci perdiamo mai d’animo
e siamo sempre pronti
a salvare la vita
di un uomo disperato”
afferma Ruggiero Damato,
vicesegretario del sindacato
della Polizia Penitenziaria campana.

ESTERI
ESTERI

Trovato il relitto aereo di Emiliano Sala
Grazie all’esperienza
di un cacciatore di relitti
è stato possibile ritrovare,
a poche ore dall’inizio delle ricerche,
l’aereo su cui viaggiava
Emiliano Sala.

Il piccolo aereo
si era inabissato
il 21 Gennaio
mentre il calciatore
raggiungeva Cardiff,
dove lo aspettava
la sua nuova squadra.

Le condizioni meteorologiche
erano normali
ma, improvvisamente,
la torre di controllo
ha perso i contatti
con il velivolo.

Le ricerche erano iniziate immediatamente,
ma erano state sospese
dopo 3 giorni
perché le autorità britanniche
hanno sostenuto
che non c’era più speranza
di trovare superstiti.

Anche senza il sostegno delle autorità,
la famiglia
non ha rinunciato e,
grazie anche alla solidarietà
di molti calciatori,
ha continuato le ricerche
tramite Mearns,
famoso per aver ritrovato
numerosi relitti,
e che anche questa volta
è riuscito nel suo lavoro.

A breve inizieranno
le operazioni
per riportare il velivolo
in superficie,
ma del corpo di Emiliano
e del pilota
non c’è traccia.

 ITALIA
 ITALIA

 dahu1

Valanghe in Val d’Aosta: un morto
Tragedia in Val d’Aosta:
Andrea Poggi,
scialpinista milanese
di 44 anni,
è stato travolto
da una slavina.

Stava sciando
insieme a due compagni
nella zona del Vetan,
sotto punta Oilletta,
una zona molto frequentata
da free-rider e snowboarder,
quando una slavina
li ha colti di sorpresa.

Il forte vento
che soffia in questi giorni
in Val d’Aosta
ha impedito di prestare soccorso
tempestivamente,
costringendo i soccorritori
a recarsi a piedi
sul luogo della sciagura.

I due compagni
sono rimasti illesi,
ma sono stati trovati
sotto shock.

Il rischio valanghe
era molto alto,
3 su 5,
come aveva comunicato l’Arpa,
l’Agenzia Regionale
per la Prevenzione Ambientale.

torino.repubblica.it
torino.corriere.it
torino.repubblica.it

torino.corriere.it
 ITALIA
 ITALIA

Rissa a Roma, ferita promessa del nuoto
Il 19enne Manuel Mateo Bortuzzo,
giovane promessa del nuoto,
è stato ferito
da un colpo di pistola.

È successo nella notte
tra il 2 e il 3 febbraio,
davanti a un pub
nella periferia sud
di Roma.

Il giovane,
di origine triestina,
era a Roma
per allenarsi.

Secondo la polizia,
la sparatoria è avvenuta
in seguito a una rissa
a cui il ragazzo
era estraneo.

Lo sparo è partito
da un motorino
con a bordo due persone
che sono fuggite.

Gli aggressori
sono stati individuati:
sono due romani,
e sono ora ricercati.

Il ragazzo è stato ricoverato,
ma la sua prognosi
è ancora riservata.

 SPORT
 SPORT

 Duncan Rawlinson
Lindsey Vonn annuncia il ritiro dopo i mondiali di sci
La sciatrice statunitense
Lindsey Vonn
con un post su Facebook
ha annunciato che si ritirerà
al termine dei mondiali di sci
che si svolgeranno ad Are,
in Svezia.

Nel post ha scritto:
“Ci sono volute
due settimane
per prendere la decisione
più difficile della mia vita,
ma devo accettare
che non sono più in grado
di gareggiare”.

La Vonn nella sua lunga carriera
ha conquistato 82 vittorie
in coppa del mondo,
20 titoli mondiali,
3 medaglie olimpiche
e 7 medaglie mondiali.

sport.sky.it

sport.sky.it
 SPORT
 SPORT

 Glenn Thomas

Coppa Davis: l’Italia batte l’India e va alle finali di Madrid
L’Italia del tennis
ha battuto in Coppa Davis
l’India per 3-1.
Dopo aver vinto
i primi due incontri,
la nostra nazionale
aveva perso la partita di doppio.

Grazie alla vittoria di Seppi
sull’indiano Gunnerswaran
nel quarto incontro
per 6-1 6-4,
l’Italia potrà accedere
alla fase finale della Coppa
che si svolgerà a Madrid.

Saranno 18
le squadre a partecipare,
divise in 6 gironi da 3.
I sorteggi per determinare
la composizione dei gironi
si svolgeranno il 14 febbraio.

Know others who’d enjoy EasyItalianNews.com? Forward this email!
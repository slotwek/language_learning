ITALIA
 ITALIA

 Dickelbers

Napoli, uccide proprietario di un locale per il troppo rumore
A Palma Campania,
a Napoli,
un uomo di 83 anni
ha sparato al proprietario di un locale
perché la musica e il chiasso
da qui provenienti
gli impedivano di dormire.

Dopo una discussione
con il titolare,
un uomo di 67 anni,
l’anziano ha aperto il fuoco.

Il proprietario del locale
è deceduto in ospedale.

Nella sparatoria
sono rimasti feriti gravemente
anche la figlia
e il genero della vittima.

L’83enne è stato ritrovato
nella sua abitazione
in stato di choc.

E’ stato quindi prelevato
dai carabinieri
e arrestato.

 ITALIA
 ITALIA

 Daniel Ventura

Comunali in Sardegna: vittoria del centrodestra
Le elezioni comunali di domenica
in Sardegna
hanno visto
la vittoria del centrodestra
che ha conquistato due città
che erano da anni
governate dalla sinistra.

A Cagliari ha vinto Truzzu,
di Fratelli d’Italia,
che ha battuto
il candidato di centrosinistra.

A Illorai,
in provincia di Sassari,
è stato eletto il primo sindaco leghista
dell’isola.

A Sassari invece
si andrà al ballottaggio
tra il centrosinistra
e il candidato delle liste civiche.

 ITALIA
 ITALIA

 Rusty Clark

Ristoranti etnici: controlli dei Nas in 500 locali, la metà sono irregolari
Cibi scaduti,
scongelati e poi ricongelati,
etichette incomprensibili,
importazioni di prodotti vietati
e norme igieniche approssimative
o non rispettate.

E’ questo il quadro emerso
dai controlli effettuati
dai Nas dei Carabinieri
in tutta Italia
su ristoranti etnici
e depositi di alimenti
provenienti dall’estero:
sono state accertate irregolarità
in quasi la metà
dei locali ispezionati,
242 strutture.

La percentuale più alta
è stata riscontrata
negli esercizi ristorativi,
soprattutto negli “all you can eat”:
nel 48% dei locali
sono state trovate irregolarità.
Chiuse o sospese 22 attività,
accertate 477 violazioni di legge
e sequestrate 128 tonnellate di cibo.

Irregolarità anche nel 41%
dei controlli a grossisti
e depositi di alimenti etnici.
Sequestrate 128 tonnellate di prodotti ittici,
di carne e vegetali
per un valore di 232.000 euro.

I Nas hanno inoltre scoperto
magazzini abusivi
di stoccaggio dei prodotti,
cucine in pessime condizioni igieniche,
ambienti mancanti
dei minimi requisiti sanitari,
strutturali
e di sicurezza per i lavoratori.

SCIENZA
SCIENZA

Lotta alle zanzare:esperimento a Bologna
Da lunedì 17 giugno
il comune di Bologna
libererà 30mila zanzare
sul territorio comunale.

Si tratta di zanzare di genere maschile
ma  sterili,
le quali hanno come scopo
quello di bloccare
la proliferazione delle zanzare femmine.

Le zanzare femmine
sono inoltre le responsabili
delle punture
ma anche della diffusione
di virus e infezioni.

La sperimentazione
di questa lotta biologica
è diretta contro
le ormai comuni zanzare tigre. 

Le zanzare liberate
si andranno ad accoppiare
con quelle già presenti
ma essendo sterili,
ne eviteranno la proliferazione.

Questa sperimentazione
non avrà nessuna ripercussione
sulla salute dei cittadini
né tantomeno sull’ambiente.

La fase iniziale
durerà circa 16 settimane.

In concomitanza,
gli operatori del Centro Agricoltura e Ambiente
andranno casa per casa
per eseguire trattamenti larvicidi.
L’intero processo
sarà ripetuto quattro volte.

AMBIENTE
AMBIENTE

 Alexey M.

Il comune di Zermatt costruirà le strade con la plastica riciclata
Nuova svolta
nel mondo del riciclo
e di uno stile di vita più green:
Zermatt, famosa località turistica
delle Alpi svizzere,
sta sperimentando la proposta
di una società scozzese,
la MacRebur,
di usare plastica riciclata
per asfaltare le strade pubbliche.

La procedura consiste
nel miscelare il bitume
per la produzione dell’asfalto
con uno 0,3%
di materie plastiche riciclate.

Di conseguenza,
diventerà possibile riciclare
oltre 16000 tonnellate
di rifiuti plastici all’anno.

Inoltre, come sottolineano i progettisti,
questa particolare miscela
manterrà il pavimento stradale
flessibile ed elastico,
soprattutto in quelle località
dove l’escursione termica è grande.

L’idea era già stata avanzata
anche in altre nazioni
del territorio europeo,
come ad esempio l’Olanda.

Sull’efficacia dell’esperimento
a lungo termine
dovremo aspettare
le opinioni degli esperti.

 CULTURA & SOCIETA’
 CULTURA & SOCIETA’

 Alexey Yushenkov

E’ morto Franco Zeffirelli
Franco Zeffirelli,
attore, sceneggiatore
e regista,
è morto all’età di 96 anni.

Nato a Firenze nel 1923
e rimasto orfano
all’età di 6 anni,
viene cresciuto
da una coppia di cugini
del padre.

Uno dei suoi tutori
è Giorgio La Pira,
fondatore della Costituente
e sindaco di Firenze
negli anni 50.

Zeffirelli frequenta
l’Istituto delle Belle Arti
fino al suo debutto
in teatro.

Scoperto da Luchino Visconti,
inizia la sua carriera
come attore,
proseguendo poi
come costumista
e scenografo.

Nel 1957 debutta come regista
con la commedia “Camping”,
ma negli anni ’50 e ’60
si dedica quasi interamente
al teatro.

E’ l’unico italiano
a essere stato nominato “Sir”
dalla Regina Elisabetta
per il suo adattamento cinematografico
delle opere di Shakespeare.

Durante la sua carriera
viene nominato 2 volte
agli Oscar,
e ha vinto
5 David di Donatello.

 SPORT
 SPORT

 Михайло Масловський, Football.ua

Calcio: all’Ucraina il Mondiale Under 20, battuta la Corea del Sud
Dopo avere eliminato l’Italia
in semifinale,
l’Ucraina si è aggiudicata
il Mondiale Under 20
disputatosi in Polonia
e conclusosi sabato 15 giugno.

I gialloazzurri hanno sconfitto
nella finale di Lodz
la Corea del Sud per 3-1.

E’ stata una vittoria in rimonta:
i coreani erano infatti
passati in vantaggio dopo 5′
su calcio di rigore
trasformato da Lee Kang-in
(eletto miglior giocatore del torneo)
che ha spiazzato Lunin
(eletto, a sua volta,
miglior portiere).
Poi Supriaha con una doppietta
e Tsitaishvili con un gran goal all’89’
hanno ribaltato il risultato,
regalando la vittoria
agli europei.

Per l’Ucraina si tratta
del primo titolo di categoria in assoluto
dopo l’Europeo Under 19
vinto nel 2009.

 SPORT
 SPORT

 Threecharlie

Mondiali femminili di calcio: Italia agli ottavi
Nella seconda partita
del mondiale femminile di calcio
l’Italia ha battuto la Giamaica
per 5-0.

L’Italia è passata in vantaggio al 12’
con un rigore di Girelli,
autrice poi di una tripletta.
Gli altri due gol
sono stati realizzati da Galli.

Con questo risultato
le azzurre si qualificano
agli ottavi.

L’ultima partita
contro il Brasile
servirà a determinare
la posizione nel girone.

Know others who’d enjoy EasyItalianNews.com? Forward this email!
EasyItalianNews.com
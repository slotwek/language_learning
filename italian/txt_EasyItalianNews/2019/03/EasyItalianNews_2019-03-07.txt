ESTERI
ESTERI
Tornado in Alabama: più di 20 morti
Una serie di tornado
si sono abbattuti
sulla contea di Lee,
in Alabama,
provocando la morte
di almeno 23 persone.
Circa 60 le persone ferite
ricoverate in ospedale.

Uno dei tornado
aveva un diametro
di circa 800 metri
e viaggiava con venti
tra i 220 e i 265 chilometri orari.

Migliaia le persone
rimaste senza elettricità
e oltre 150 le persone
impegnate nei soccorsi.

 ITALIA
 ITALIA

 Wolfgang Moroder

Venezia: scoperti tre ostelli illegali
La Polizia locale
e la Guardia di Finanza di Venezia
hanno scoperto tre appartamenti
in centro storico
trasformati abusivamente in ostelli.

Una delle case
si trova a Cannaregio,
ed è di proprietà di un veneziano
ma gestita da un coreano.

In questa, erano stati creati
19 posti letto
in quattro camere.

Al momento dei controlli
l’appartamento era occupato
da undici turisti coreani.

Le altre due case invece
sono a Castello
e appartengono
a una società di Roma.

Tutte avevano l’autorizzazione
per B&B,
ma venivano utilizzate
come ostelli.

Ai gestori
sono state fatte multe
di oltre 15mila euro.

Scatteranno inoltre
denunce penali
per la mancata registrazione degli ospiti
alle autorità competenti.

ESTERI
ESTERI

Siria: si arrendono oltre 500 jihadisti
Lunedì 4 marzo
le forze siriane democratiche,
con la copertura dell’aviazione americana,
hanno ripreso le operazioni
di evacuazione dei civili
che sono ancora intrappolati
nell’ultima roccaforte
controllata dallo “Stato Islamico”,
a Baghuz, nella Siria nord-orientale,
poco distante dal confine con l’Iraq.

L’assalto, iniziato venerdì 1 marzo,
era stato interrotto
perché i jihadisti
usavano i civili come “scudi umani”.

Più di 800 persone
hanno abbandonato Baghuz,
fra cui circa 500
“familiari di jihadisti
e combattenti che si sono arresi”.

Circa 40 camion vuoti
sono stati visti entrare
nell’area di Baghuz
per trasportare i civili
ancora intrappolati.

I jihadisti ancora resistenti
si sono rifugiati
in un fazzoletto di terra minato
e cercano di contrattaccare
con i cecchini,
ma le Sdf sembrano avere la meglio.

 ITALIA
 ITALIA

 Jebulon
Mafia: 25 arresti a Trapani
I carabinieri di Trapani
hanno arrestato 25 persone
associate alla mafia trapanese.

Le accuse sono
di associazione mafiosa,
scambio elettorale politico-mafioso,
estorsione e danneggiamento.

Tra gli arrestati
ci sono anche
due esponenti politici locali.

Paolo Ruggirello,
ex deputato questore,
eletto due volte nella Regione Siciliana,
accusato di associazione mafiosa.

Ivana Inferrera,
ex assessore comunale di Trapani,
accusata di voto di scambio
politico-mafioso.

Secondo gli inquirenti
i due politici si offrivano
come punti di riferimento
ai mafiosi.

In alcuni casi
sono arrivati
ad affidare ai clan
perfino la gestione
della loro campagna elettorale.

ESTERI
ESTERI

 Jonathan Zander

Filippine: 1500 tartarughe nascoste in valigia
1500 esemplari di tartarughe
appartenenti a specie rare protette
sono state ritrovate
all’aeroporto di Manila,
nelle Filippine.

Gli animali erano stati avvolti
nel nastro adesivo,
poi rinchiusi
in 4 valigie
ed erano destinati
al mercato illegale.

Arrivate con un volo da Hong Kong,
le tartarughe sono state trasportate
da un passeggero filippino
che ha poi lasciato
i bagagli incustoditi.

Fortunatamente erano ancora
tutte in vita
quando sono state ritrovate
e subito dopo
sono state trasportare
in un centro per la tutela ambientale.

Nei paesi asiatici
questi esemplari di animali esotici
sono molto richiesti
per il loro tipo di carne
e per motivi legati
alla medicina tradizionale.

Nelle Filippine però
esiste una legge molto severa
contro il contrabbando di animali
e oltre a multe salate
si può rischiare
fino a due anni di carcere.

 SALUTE
 SALUTE
Londra: guarisce da HIV, secondo caso al mondo
Londra: un paziente affetto da HIV
sarebbe guarito dall’infezione,
come riporta la rivista Nature.
Sarebbe il secondo caso
da quando è scoppiata l’epidemia
negli anni ‘80.
Il primo caso
era avvenuto 12 anni fa.

Il paziente, sieropositivo dal 2003,
era malato anche di linfoma di Hodgkin,
per il quale aveva ricevuto
un trapianto di cellule staminali
nel 2016.

Ma le cellule staminali del donatore
avevano una specifica mutazione genetica
che le rendeva resistenti
al virus dell’HIV.
In questo modo,
il trapianto ha modificato
il sistema immunitario del paziente,
che ha così acquisito
la stessa resistenza all’HIV
del donatore.

18 mesi dopo il trapianto,
i ricercatori dello University College
e dell’Imperial College di Londra
non hanno trovato traccia del virus
nell’uomo.

Si tratta di un caso importantissimo
nella ricerca contro l’HIV,
che offre nuovi elementi
per lo sviluppo
di una terapia efficace.

 CULTURA & SOCIETA’
 CULTURA & SOCIETA’

 Arild Vågen

Premi Nobel: 2 premi per la letteratura nello stesso anno
Per la prima volta
nella storia del premio Nobel
verranno assegnati
2 premi per la letteratura
nello stesso anno.

Questo succede
a causa dello scandalo
che nel 2018
ha coinvolto l’Accademia Reale Svedese,
portando all’annullamento
dell’edizione dell’anno scorso.

Perciò, ora verranno assegnati
i premi per l’anno 2018
e per l’anno corrente.

Lo scandalo aveva visto coinvolto
Jean-Claude Arnault,
regista e fotografo
accusato di molestie da 18 donne,
e marito della poetessa Katarina Frostenson,
membro dell’Accademia.

L’accaduto ha portato
non solo la moglie,
ma anche molti dei componenti
del comitato di assegnazione del premio,
a dimettersi.

La fondazione Nobel
e l’Accademia Svedese
hanno comunicato
di aver cambiato
la composizione del comitato
che si occupa
dell’assegnazione del premio
e di aver rimodernato
il sistema di votazione,
per garantire maggiore trasparenza
ed eliminare possibili conflitti d’interesse.

 SPORT
 SPORT
Champions league: Real Madrid eliminato
Il Real Madrid,
vincitore delle ultime 3 edizioni,
è stato eliminato dall’Ajax
negli ottavi di Champions League.

Gli spagnoli,
che avevano vinto
la partita d’andata per 2-1,
hanno perso il ritorno al Bernabeu
per 4-1.

Gli olandesi sono passati in vantaggio
già dopo 7 minuti
per poi raddoppiare
dopo dieci minuti.
Al 62’ è arrivato il terzo gol.
Asensio al 70’ ha firmato
il temporaneo 1-3,
ma l’Ajax ha segnato ancora
due minuti dopo.

Il Real ha poi chiuso la partita
in dieci
per l’espulsione al 93’
di Nacho.

Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

 Pedro Szekely

Allarme terrorismo in Francia, evacuati il Louvre e Versailles
Il Louvre e il palazzo di Versailles
sono stati evacuati e chiusi
sabato 14 ottobre.
I visitatori hanno lasciato le sale
al suono delle sirene d’allarme.

Il primo a chiudere è stato il Louvre,
il museo più grande del mondo
nel cuore di Parigi,
che verso mezzogiorno
ha annunciato di dover chiudere eccezionalmente
“per motivi di sicurezza”,
in seguito a un messaggio
che indicava un rischio per il museo
e per i suoi visitatori.

La Francia è in stato di allerta
per l’omicidio di un insegnante,
Dominique Bernard,
avvenuto fuori da un liceo di Arras,
ucciso a coltellate venerdì scorso
da un rifugiato russo di origine cecena.
Il presidente Emmanuel Macron
ha dichiarato che l’omicidio
è stato un atto di “terrorismo islamico”.

Sempre nel pomeriggio di sabato,
anche il palazzo di Versailles
è stato evacuato
in seguito a un allarme bomba.

La Presidenza della Repubblica
ha deciso di mobilitare settemila soldati
in tutta la Francia “da sabato a lunedì sera
e fino a nuovo ordine”,
in seguito al timore
che il conflitto tra Hamas e Israele
possa avere ripercussioni in Francia.

ESTERI
ESTERI

 Christian Medina / Asamblea Nacional

Daniel Noboa è il nuovo presidente dell’Ecuador
Daniel Noboa è il nuovo presidente
dell’Ecuador.
Con il 52,2% delle preferenze
ha battuto la sua avversaria di sinistra,
Luisa Gonzalez.

Noboa, con i suoi 35 anni
è il presidente più giovane
nella storia del paese.
La sua carriera in politica
è relativamente breve:
un biennio in Parlamento
dal 2021 al 2023.

Noboa era principalmente
un imprenditore
nonché il figlio
dell’uomo più ricco dell’Ecuador,
Alvaro Noboa.

Anche il padre aveva tentato
una carriera in politica,
ma senza successo;
si era candidato per 5 volte
alla massima carica dello stato.

Il nuovo presidente ha promesso
di voler mantenere il paese
un libero mercato
e di contrastare la violenza
che imperversa in Ecuador.

Appena eletto ha dichiarato:
“Oggi abbiamo fatto la storia,
le famiglie ecuadoriane
hanno scelto un Paese
con sicurezza e occupazione”.

ESTERI
ESTERI

 AgnosticPreachersKid

Biden all’evento della National Italian American Foundation
Il presidente degli Stati Uniti Joe Biden
è intervenuto a sorpresa
al galà per il 48esimo anniversario
della National Italian-American Foundation (NIAF),
che è stato presentato dalla moglie.

La first lady,
invitata in quanto italo-americana,
ha affermato di essere fiera delle sue origini
e ha aggiunto:
“Mio marito è impegnato a sviluppare
quello che abbiamo costruito
e per questo sta promuovendo l’economia
dal basso verso l’alto”,
secondo i valori di “generosità e lealtà”
dei primi immigrati.

Il presidente, in uno scambio di battute
con l’ambasciatrice italiana Mariangela Zappia,
ha sottolineato il grande apporto
dato dagli italo-americani
agli Stati Uniti.

 ITALIA
 ITALIA

Via al biglietto nominativo per l’ingresso al Colosseo
Il ministro della cultura Gennaro San Giuliano
ha annunciato che dal 18 ottobre 2023
i biglietti d’ingresso
al Parco Archeologico del Colosseo
saranno solamente nominativi.

Inoltre sarà aperta una nuova biglietteria
e verrà raddoppiato
il numero di biglietti venduti in loco,
cercando di favorire chiunque
non sia riuscito a comprarli online.

Lo scopo è quello di evitare il fenomeno
molto diffuso di bagarinaggio,
che prevede l’acquisto di biglietti in massa
con lo scopo di rivenderli
e farci un profitto.

Recentemente infatti sono stati scovati
e denunciati 11 venditori di biglietti abusivi
e visite guidate non autorizzate
nei pressi dell’anfiteatro Flavio.
Le sanzioni emesse
ammontano a un totale
di circa 5.500 euro.

ESTERI
ESTERI

 House of Lords 2022, Annabel Moeller

Le nuove monete di Carlo III
Nuovo re, nuovo regno,
nuove monete:
è la tradizione che lo impone.
Sotto il regno di Carlo III,
le monete non celebrano
solo il nuovo sovrano,
ma portano anche un messaggio
educativo ed ambientale.

Re Carlo ha adottato il suo profilo sinistro
da incidere sulle monete
(a differenza della madre Elisabetta II
che aveva il destro),
e sul lato opposto
alcune specie del regno naturale.
Ad esempio, il moscardino nocciola sul penny;
lo scoiattolo rosso sul 2 pence;
il gallo cedrone sul 10 pence.

La moneta da una sterlina presenta
una composizione floreale
rappresentativa delle quattro nazioni:
la rosa per l’Inghilterra,
il narciso per il Galles,
il cardo per la Scozia
e il trifoglio per l’Irlanda del Nord.

La moneta da due sterline
celebra la biodiversità,
e porta la frase “in servitio omnium”.

Questa varietà serve anche
a scopo didattico per i bambini,
per imparare a contare e a utilizzare il denaro,
e intanto imparano anche nomi di animali e piante
della Gran Bretagna.
Le monete saranno in circolazione
entro la fine dell’anno.

AMBIENTE
AMBIENTE

 mat’s eye

Armani collabora al progetto Forestami durante la Fashion Week
Durante la settimana della moda a Milano
ci si può aspettare di tutto.
Il celebre stilista italiano Giorgio Armani,
avrebbe creato un evento
durante la fashion week
per sostenere il progetto ecologico
nella città di Milano,
regalando shopper contenenti semi da piantare.

La notizia ha fatto subito
il giro sui social fra i ragazzi,
che si sono riversati in Darsena
per accaparrarsi una delle shopper griffate
con all’interno una scatola di semi
da piantare.

Milano è stata animata
da queste iniziative “eco”
durante la settimana della moda,
segnale forse che anche i grandi stilisti
non sono così insensibili
al tema dell’ambiente.

forestami.org

forestami.org
 SPORT
 SPORT

 Smudge 9000

Bagnaia vince in Indonesia e torna leader del Mondiale
Grande vittoria per Pecco Bagnaia
nel gran premio di MotoGp d’Indonesia:
il pilota ducati infatti è riuscito
a vincere la gara
rimontando dal 13° posto.

Il weekend era partito
con Bagnaia in difficoltà nelle qualifiche
e solamente ottavo nella Sprint Race,
vinta da Martin
che aveva così preso la vetta
della classifica mondiale.

Martin sembrava involato verso la vittoria
anche nella gara di domenica,
ma una caduta a 15 giri dalla fine,
mentre era saldamente in testa,
ha riaperto tutto.

Bagnaia ha approfittato
per completare la rimonta,
prendendosi la vittoria in Indonesia
e tornando leader del mondiale.

A completare il podio di domenica
sono stati Viñales,
che ha dato filo da torcere a Bagnaia fino alla fine,
e Quartararo.
Ottimo quarto posto per Di Giannantonio.
Bezzecchi, reduce dall’operazione
per la frattura alla clavicola,
è giunto quinto.

Bagnaia ha ora 18 punti di vantaggio
su Martin
quando mancano cinque gran premi
alla fine del mondiale.

sport.sky.it

sport.sky.it
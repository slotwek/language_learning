ESTERI
ESTERI

Save the Children, 1000 bambini morti sotto le bombe a Gaza
Jonathan Crickx,
portavoce di Unicef in Palestina,
commenta l’inquietante bilancio delle vittime
della guerra in corso:
“Centinaia e centinaia di bambini
sono stati uccisi e feriti da sabato scorso,
sia in Palestina sia in Israele.
Qui non abbiamo un bilancio definito dei minori
tra le 1.300 vittime del 7 ottobre,
sappiamo però che sono tantissimi.
Sul lato palestinese,
l’ultimo bilancio è di 724 bambini uccisi
e oltre 2.400 feriti”.

In più gli sfollati,
“non hanno posti sicuri.
La situazione a Gaza è catastrofica.
Bombardamenti costanti,
sfollamento di massa di bambini
e delle loro famiglie,
oltre 420mila persone.
Inoltre le infrastrutture sono danneggiate,
c’è pochissima acqua, pochissimo cibo,
le medicine ormai scarseggiano.
A ciò si aggiungono
i bombardamenti su scuole e ospedali.
Chiediamo una pausa umanitaria
e corridoi umanitari
per portare aiuti alla gente di Gaza”.

Save the Children ha da poco aggiornato il bilancio:
i bambini uccisi sotto le bombe a Gaza
degli ultimi 11 giorni
hanno superato i 1000:
circa uno ogni 15 minuti,
e quasi un terzo delle vittime totali.

ilmanifesto.it

ilmanifesto.it

ESTERI
ESTERI

 Mark Pegrum

L’Australia vota NO al referendum per i diritti degli aborigeni
L’Australia ha votato ‘no’
alla proposta di modificare la Costituzione
per riconoscere agli Aborigeni
potere decisionale
sulle scelte del Paese.
La maggioranza degli australiani
ha detto no al referendum
che avrebbe creato un organo,
“Voce al Parlamento”.

Quindi Aborigeni e indigeni
delle isole dello Stretto di Torres
non saranno riconosciuti ufficialmente
nella Costituzione australiana.
Nessun cambio perciò riguardo i bassi salari
e le barriere di accesso all’istruzione.

Il primo referendum in quasi 25 anni
che però porta un risultato retrogrado
nel riconoscimento dei diritti
dei popoli delle First Nations,
antecedenti alla colonizzazione britannica.

Gli aborigeni australiani sono circa
il 3% della popolazione,
molti dei quali vivono
sotto la soglia di povertà,
altri sono in carcere;
non dimentichiamo i bambini e le bambine
della Stolen Generation,
la “generazione rubata”,
allontanati con la forza delle leggi australiane
da Governi, chiese ed enti assistenziali
dall’inizio del 900 fino agli anni ’70.

 ITALIA
 ITALIA

Ambientalisti bloccano l’autostrada Torino-Milano
Gli attivisti di Ultima Generazione
hanno bloccato l’autostrada Torino-Milano
per 2 ore.
Il gruppo si è seduto
su entrambi i lati della carreggiata
e ha mostrato uno striscione.

Due attivisti,
che si erano incollati alla carreggiata,
sono stati liberati dai vigili del fuoco
e trasportati all’ospedale.

Liberata l’autostrada,
è ripresa la circolazione.
La protesta ha comportato
diversi disagi e ritardi per gli automobilisti.

Gli attivisti di ultima generazione
sono noti per blitz in tutta Italia
e per protestare contro la politica,
la società civile e la poca attenzione
riservata all’emergenza climatica.

“Ci spiace per il disagio,
ma il disagio climatico è più grande”
hanno affermato.

ESTERI
ESTERI

 Arsenie Coseac

Siccità record in Brasile
Il Rio delle Amazzoni,
il grande fiume sudamericano,
è sceso al livello più basso
da oltre un secolo.
I suoi affluenti
si stanno infatti prosciugando
a causa della siccità record
che sta colpendo il paese.

Si tratta del periodo
che precede “El Niño”,
caratterizzato da temperature più alte
e meno piogge.

Tuttavia, negli anni passati
non si era mai raggiunta
una crisi del genere:
il livello delle acque
è sceso a 13,59 metri
rispetto ai 17,60 di un anno fa.

La crisi idrica blocca anche
le forniture di cibo e acqua
all’interno del paese
perché paralizza la navigazione.
Con i fiumi in secca
è infatti impossibile raggiungere
alcune zone periferiche della foresta,
che in alcuni tratti
è quasi impossibile
da attraversare a piedi.

La stagione secca e le poche piogge
hanno anche fatto in modo
che numerosi incendi
scoppiassero e si propagassero,
distruggendo enormi aree della foresta.

 ITALIA
 ITALIA

Bimbo arriva dall’Ucraina per una cura sperimentale
Timofi è arrivato a Bologna
da Leopoli, una città in Ucraina,
per provare una cura sperimentale.

Timofi è un bambino di 7 mesi
affetto da una rara patologia
di tipo mitocondriale
da difetto della timidina chinasi 2.
Questa malattia causa
una debolezza muscolare progressiva,
portando quindi velocemente a morte
per insufficienza respiratoria.

Tuttavia la professoressa Caterina Garone
ha proposto una terapia innovativa
che sembra potrebbe dargli
una possibilità di sopravvivere.

Il bambino sarà trattato
al Policlinico Sant’Orsola di Bologna,
con lui c’è la madre,
mentre il padre è rimasto
sul fronte di guerra ucraino.

Con questa nuova terapia
sono per ora state trattate
una decina di persone,
non solo sono tutte sopravvissute
ma si è anche visto un miglioramento
nelle abilità motorie.

 TECNOLOGIA
 TECNOLOGIA

 Mike Licht

Arrivano in Italia entro il 2024 i droni Amazon
In occasione dell’evento tenutosi a Seattle
“Amazon delivering the future”,
il vicepresidente di Prime Air,
David Carbon, ha annunciato
che entro il 2024 arriveranno
in Italia e nel Regno Unito
le consegne Amazon effettuate
tramite il drone Mk30.

Questo drone finora è stato operativo
soltanto negli Stati Uniti.
E’ in grado di trasportare pacchi
dalle dimensioni massime
di una scatola da scarpe
e con un peso di 2,26 kg.

Il vicepresidente ha spiegato
che inizialmente in Italia
questa opzione sarà possibile
per le case singole con giardino,
ma si sta lavorando
per trovare soluzioni adatte a tutti.
All’inizio questo servizio
sarà gratuito.

David Carbon inoltre promette
che utilizzare i droni di Amazon
sarà più sicuro e comodo
che recarsi fisicamente nei negozi.

video.repubblica.it

video.repubblica.it
 CULTURA & SOCIETA’
 CULTURA & SOCIETA’

 philld

Al via la Festa del cinema di Roma
Dal 18 al 29 ottobre si svolge a Roma
la diciottesima edizione della Festa del cinema.
Ad aprire il festival è stato il film
‘C’è ancora domani’ che segna l’esordio alla regia
di Paola Cortellesi,
un film che è un omaggio ad Anna Magnani.

Presentato anche il film di esordio alla regia
di un’altra grande attrice italiana,
Margherita Buy: ‘Volare’,
una commedia sulla paura di prendere l’aereo.

Verranno presentati in anteprima
altri film italiani
tra cui l’atteso nuovo film di Ozpetek.
Ci saranno inoltre proiezioni di film stranieri
come l’ultimo film di Miyazaki,
e diversi film già presentati a Cannes
come ‘The Zone’ di Glazier.

Spazio anche per le serie tv
con la possibilità di vedere in anteprima
le prime due puntate di ‘Mare Fuori 4’,
in arrivo sulla Rai nel 2024.

Nel corso dei dodici giorni della manifestazione
sono stati organizzati anche diversi incontri:
da quello con Isabella Rossellini,
che riceverà anche un premio alla carriera,
a quello con Monica Bellucci.
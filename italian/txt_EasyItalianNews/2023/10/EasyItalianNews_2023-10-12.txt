ESTERI
ESTERI

Israele e Palestina, oltre 2000 le vittime del conflitto
Dopo l’attacco di sabato scorso
da parte di Hamas in Israele,
il conflitto ha ormai superato
le 2000 vittime complessive,
tra cui centinaia di civili e bambini.

L’Onu ha allestito un campo profughi a Jabalya,
a nord di Gaza City,
e messo a disposizione tutte le scuole
per accogliere le circa 170mila persone
le cui case sono state rase al suolo.

Gli sfollati avrebbero a disposizione
abbastanza acqua e cibo per sopravvivere,
niente corrente elettrica,
e il confine con l’Egitto
è stato temporaneamente chiuso.

Anche gli ospedali di Gaza
stanno soffrendo della carenza di risorse:
il direttore esecutivo di Medici Senza Frontiere-Usa
ha stimato che i generatori
dureranno al massimo quattro giorni,
aggravando quella che è
una vera e propria emergenza umanitaria.

Intanto continua il lancio di razzi
da parte di Hamas nel sud di Israele,
mentre quest’ultimo risponde
su “scala senza precedenti”.

 ITALIA
 ITALIA

Attacchi di panico in aereo: fatta scendere
Una passeggera del volo Ryanair
diretto a Bergamo da Palermo
ha fatto fermare il decollo
per ben 3 volte
per un attacco di panico.

Per tre volte l’aereo ha effettuato
le manovre di preparazione al decollo,
ma per tre volte è stato costretto a fermarsi
per via degli attacchi di panico della signora a bordo,
che infine è stata fatta scendere.
Il volo ha così accumulato
40 minuti di ritardo.

La notizia è stata diffusa
su una pagina Facebook chiamata ‘Sicilia in volo’
dove un parente di un passeggero dell’aereo
ha raccontato quanto stava accadendo.

Sono diversi i commenti al post su quanto accaduto:
“L’attacco di panico è una cosa seria.
Volare non è per tutti.
Mi dispiace per la signora,
ma il comandante non aveva altra scelta”.
Altre persone che hanno commentato il post
hanno scritto che dopo il primo tentativo fallito
si sarebbe già potuto far scendere la signora.

primabergamo.it

primabergamo.it

ESTERI
ESTERI

 Russell Watkins/Department for International Development

Bombardato un campo profughi in Myanmar
Un campo profughi in Myanmar
è stato bombardato
dall’esercito birmano.
Il campo si trova a Laiza,
vicino a un accampamento militare del KIA,
l’esercito indipendentista kachin,
organizzazione armata
che combatte contro la giunta militare
che governa il paese
dal colpo di stato del 2021.

Un ufficiale del KIA ha comunicato
che 56 persone sono state ferite
e 29 uccise.

L’attacco è stato definito
un crimine di guerra
e un crimine contro l’umanità
dal governo di unità nazionale in esilio.

Naw Bu, l’ufficiale dell’esercito
che ha diffuso le notizie,
ha inoltre aggiunto che non hanno sentito
né visto nessun aereo
e che forse è stato usato un drone.

ESTERI
ESTERI

 Staffsfire

Incendio in parcheggio, aeroporto londinese Luton ferma i voli
Un incendio ha causato un crollo
nel parcheggio dell’aeroporto di Luton,
vicino a Londra.

Per motivi di sicurezza
sono quindi stati sospesi tutti i voli
per diverse ore.

L’incendio sarebbe scoppiato
intorno alle 21
in uno dei parcheggi dell’aeroporto.

Alcuni testimoni hanno riferito
di aver sentito anche delle esplosioni
provenire dalla struttura in fiamme.

Nell’incendio sono rimasti feriti
4 pompieri e un impiegato dell’aeroporto,
attualmente ricoverati in ospedale.

L’aeroporto ha quindi diffuso
il seguente comunicato:
“La sicurezza dei nostri passeggeri
e del nostro personale
rimane la nostra priorità principale:
abbiamo quindi preso la decisione
di sospendere tutti i voli
fino alle 12”.

Alcuni voli sono stati cancellati
dopo aver già imbarcato i passeggeri.
Il traffico aereo è ripartito
diverse ore più tardi.

ECONOMIA
ECONOMIA

 Editing1088

Premio Nobel per l’Economia a Claudia Goldin
Il Premio Nobel per l’Economia
non è tecnicamente un Nobel come gli altri,
ma un premio della Banca di Svezia
per le scienze economiche
dedicato alla memoria di Alfred Nobel.

Quest’anno il Premio Nobel per l’Economia
è stato assegnato a Claudia Goldin,
professoressa statunitense di Harvard.
Economista, storica,
demografa e sociologa,
la 77enne Goldin ha elaborato
il primo ampio studio sull’evoluzione
della partecipazione delle donne
al mercato del lavoro
nel corso dei secoli.

La sua ricerca, la più ampia
e importante mai fatta
sulle “differenze di genere”,
ha cercato le risposte
alle domande di sempre:
perché le donne lavorano meno degli uomini?
perché hanno più difficoltà nella carriera,
e perché, in media, sono pagate di meno
a parità di mansioni?

Goldin ha raccolto dati che coprono
oltre 200 anni di storia degli Stati Uniti.
Dai suoi studi è emerso
che la partecipazione femminile
al mercato del lavoro
è prima diminuita e poi aumentata,
assumendo graficamente
la forma di una “u”.

 TECNOLOGIA
 TECNOLOGIA

L’improbabile colpevole del blackout del sito Veterani americani
A metà settembre,
una teleconferenza del Dipartimento
per gli affari dei veterani americano
ha discusso del presunto hackeraggio
dei suoi sistemi informatici
commesso da un sospettato improbabile.

Il Veterans Affairs Medical Center
di Kansas City, Missouri,
è parte di una rete di istituzioni sanitarie
dedicate ai membri della Marina,
Esercito, Aeronautica,
Guardia Costiera
e Marines degli Stati Uniti.
L’ospedale è stato vittima di un blackout
dei propri server
durato quattro ore
che, stando all’organizzazione,
sarebbe stato causato
“dall’eliminazione involontaria di profili del server”.

Ciò che non è stato confermato,
è che il presunto colpevole
sarebbe il gatto di uno dei tecnici del server.
Infatti secondo Kurt Delbane,
assistente segretario per l’informazione
e la tecnologia al Dipartimento,
il felino sarebbe saltato sulla tastiera del tecnico
mentre egli ne rivedeva la configurazione,
cancellando il processo
e causando il blackout.
Delbane avrebbe commentato
“Ecco perché ho un cane”.

 CULTURA & SOCIETA’
 CULTURA & SOCIETA’

Prada veste gli astronauti della NASA
Prada vestirà gli astronauti della Nasa
nella prossima missione sulla Luna
del 2025.
Secondo un contratto di partnership
appena firmato dalla casa di moda
con l’azienda spaziale Axiom Space,
Prada realizzerà le tute
per la missione Artemis III della Nasa.

L’azienda spaziale Axiom Space
è leader del settore spaziale
e ideatore della prima
stazione orbitale commerciale al mondo;
questa nuova collaborazione
permetterà alla maison di lusso
di fare un nuovo passo verso il futuro,
perché dovrà realizzare delle tute
con tessuti tecnici sofisticati,
in grado di mantenere l’essere umano
in condizioni di pressione
e temperatura ottimali,
per tutelare la sicurezza degli astronauti.

Le tute dovranno garantire
l’apporto di ossigeno, acqua
e illuminazione per lavorare,
ma dovranno anche consentire i contatti radio
con il resto dell’equipaggio
in orbita e sulla Luna.
Quindi, non solo un lavoro di sartoria,
ma di vera e propria ingegneria.

quifinanza.it

quifinanza.it
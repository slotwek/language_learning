ESTERI
ESTERI

 DRC Serbia, Presevo

Nagorno Karabakh, fuggiti oltre 100mila armeni
100mila profughi,
pari quasi a tutta la comunità armena cristiana,
ha lasciato la regione
del Nagorno Karabakh in Azerbaigian
per rifugiarsi nella vicina Armenia.

Il Nagorno Karabakh
si era autoproclamato Repubblica dell’Artsakh,
rendendosi indipendente dal governo azero,
ma da tempo è al centro
di rivendicazioni etniche e territoriali,
sfociate in due guerre
con migliaia di vittime.

L’esodo degli armeni è cominciato
dopo gli scontri con la polizia azera
in cui sono morte 200 persone,
tra cui militari, civili e minori.
La popolazione preferisce la fuga,
non si fida dell’Azerbaigian,
accusato di volere la “pulizia etnica”.
I separatisti della Repubblica dell’Artsakh
hanno annunciato:
“La nostra repubblica non esiste più…
Ce ne andiamo per salvarci la vita”.

Molti dei profughi in cammino
“sono affamati, esausti
e necessitano di assistenza immediata”.
“È urgentemente necessario l’aiuto internazionale”,
ha dichiarato l’Alto commissario Onu per i rifugiati.
E Save the Children lancia l’allarme:
“Dei 100mila in fuga,
almeno 26.400 sono minori”.

ESTERI
ESTERI

Kenya inizierà a costruire una centrale nucleare nel 2027
Nel 2027 il Kenya inizierà
la costruzione di una centrale nucleare
per rispondere
al crescente fabbisogno energetico
del paese.
Il progetto servirà anche
a ridurre le emissioni
generate dai combustibili fossili.

I lavori inizieranno
dopo gli studi sismici
per individuare la sede adatta,
e richiederanno circa 10 anni.

La gara di appalto
sarà internazionale,
in modo da attirare investimenti
da tutto il mondo,
e riguarderà sia la centrale nucleare
che la rete necessaria
alla trasmissione dell’energia.

L’AIEA (Agenzia internazionale per l’energia atomica)
ha approvato il progetto nel 2021
e le gare d’appalto
inizieranno tra il 2026 e il 2027.

Il progetto fa parte
di un piano di investimenti
che mirano a rendere il Kenya
un paese a medio reddito
entro il 2030.

 ITALIA
 ITALIA

2 Ottobre festa dei nonni
Dal 2005 in Italia,
si celebrano proprio loro, i nonni,
in concomitanza con la tradizione
che vuole il 2 ottobre dedicato, non a caso,
agli angeli custodi.

In tutto il nostro Paese
troviamo un esercito
formato da 12 milioni di nonne e nonni
di cui una buona parte
impegnata ad aiutare figli e nipoti.

Secondo una delle ultime indagini
promosse dalla Coldiretti
un nonno su tre aiuta il bilancio familiare,
e questo nonostante il 63,1% di loro
prenda meno di 750 euro al mese.

Il 35% dei genitori guarda ai nonni
come a un valido aiuto per i bambini
fuori dall’orario scolastico,
il 17% ne apprezza consigli ed esperienza.

Il 2 ottobre è il giorno in cui,
nella tradizione cattolica,
si celebravano gli Angeli Custodi,
simbolo di protezione e guida divina.
Questo legame con la protezione e la cura
si riflette perfettamente
nel ruolo dei nonni,
che spesso fungono da punto di riferimento
e da fonte di amore incondizionato
per le generazioni successive.

ECONOMIA
ECONOMIA

 Raph_PH

Eredità di Mick Jagger tutta in beneficenza
Il leader dello storico gruppo
dei Rolling Stones ha dichiarato
che i suoi figli non hanno bisogno
della sua eredità,
che ammonterebbe a 500 milioni di dollari,
e che sarà destinata tutta alla beneficenza.

In un’intervista al Wall Street Journal,
Mick Jagger ha affermato
che sarebbe meglio fare del bene al mondo,
dato che i suoi figli stanno bene
e non hanno bisogno di altri soldi.
Ma al momento si parla solo di teoria,
in quanto il suo “tesoro” diventerebbe reale
nel momento in cui Mick Jagger venderà
la sua parte di diritti sul catalogo
post 1971 dei Rolling Stones.

La spartizione dell’eredità di Jagger tra i figli
potrebbe essere per così dire affollata,
dato che Mick Jagger ha otto figli.
Ma non è un problema,
perché non vedranno neanche un centesimo
di quel tesoro.

Mick Jagger non è l’unica celebrità
che avrebbe estromesso i propri figli
dalla propria eredità.
Lo precedono Sir Elton John e Sting.

SCIENZA
SCIENZA

 U.S. Secretary of Defense

Nobel per la medicina
Il Nobel per la Medicina 2023
è stato assegnato Katalin Karikó
e Drew Weissman
per avere gettato le basi
per i vaccini a mRna messaggero
che hanno reso possibili
i vaccini anti Covid-19.

“Grazie alle loro scoperte rivoluzionarie,
che hanno cambiato radicalmente
la nostra comprensione
del modo in cui l’mRNA interagisce
con il nostro sistema immunitario”
è quanto scritto
dal Comitato per il Nobel.

Grazie a questo grande passo in avanti,
i due vincitori hanno contribuito a sviluppare,
“con una rapidità senza precedenti,
un vaccino diretto
contro una delle più grandi
minacce alla salute umana
dei tempi moderni”.

 CULTURA & SOCIETA’
 CULTURA & SOCIETA’

Come saranno le nuove cabine telefoniche digitali
Questa estate Tim ha annunciato
l’eliminazione
delle vecchie cabine telefoniche del paese.

Tuttavia le cabine
non verranno abbandonate,
ma sostituite.
L’amministratore delegato del gruppo Tim
ha presentato i nuovi modelli
alla Italian Tech Week.

Si tratta di totem intelligenti
che permetteranno di usufruire
di diversi servizi.
Sarà possibile ricaricare
i propri dispositivi elettronici,
si potranno effettuare
pagamenti digitali e chiamate.
Saranno inoltre diffuse informazioni utili
relative a cinema, teatri e festival
per i cittadini e i turisti.

La prima città sarà Milano,
in onore del fatto che a San Babila,
nel 1952, venne installata
la prima cabina telefonica d’Italia.

Molto importante la previsione
del tasto “Women+”
con cui è possibile accedere in tempo reale
a un servizio di supporto con operatore
per segnalare un pericolo.

 SPORT
 SPORT

 Martin Rulsch, Wikimedia Commons

Pass olimpico per la nazionale maschile di ginnastica artistica
A distanza di 12 anni
la nazionale maschile di ginnastica artistica
torna a partecipare a una olimpiade:
gli azzurri hanno infatti conquistato
il pass olimpico ai Mondiali
in corso di svolgimento ad Anversa.

Durante le qualifiche
del concorso a squadre, infatti,
venivano messi in palio 9 pass
per le nazioni che ancora
non avevano ottenuto la qualificazione.

L’Italia ha fatto
una prova di grande costanza,
che è valsa il sesto posto
e che ha permesso di staccare anche il pass
per la finale mondiale.

Accedono alle Olimpiadi,
oltre all’Italia,
Svizzera, USA, Spagna,
Turchia, Olanda, Ucraina,
Germania e Canada.

sport.sky.it

sport.sky.it
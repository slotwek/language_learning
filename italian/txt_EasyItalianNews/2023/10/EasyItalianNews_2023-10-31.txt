ESTERI
ESTERI

 Palestinian News & Information Agency (Wafa) in contract with APAimages

Onu approva risoluzione per tregua a Gaza
L’Assemblea Generale dell’Onu
ha approvato la bozza di risoluzione
presentata dalla Giordania
a nome degli Stati arabi
sulla tregua a Gaza,
per garantire l’ingresso degli aiuti umanitari
e impedire lo sfollamento forzato.

Il testo, che non ha valore vincolante,
ha ottenuto 120 voti a favore,
14 contrari (tra cui gli Usa e Israele)
e 45 astenuti (tra cui l’Italia).

“Oggi è un giorno buio per l’Onu,
che non ha più un briciolo
di rilevanza o legittimità”,
ha detto l’ambasciatore israeliano Gilad Erdan.
Hamas ha accolto invece con favore
la risoluzione,
mentre la ostacolano gli Usa,
perché il testo della bozza
non contiene le parole
“Hamas” e “ostaggi”.

L’Italia si è astenuta:
“Manca la condanna inequivocabile
degli attacchi di Hamas a Israele,
manca il riconoscimento
del diritto di difendersi
di ogni Stato sotto attacco,
in questo caso Israele,
e non si legge la richiesta
del rilascio immediato e incondizionato
degli ostaggi del 7 ottobre”.

Intanto Israele ha dato avvio
al più grande attacco armato di terra
nella striscia di Gaza
mentre migliaia di civili
continuano a morire sotto le bombe,
tra cui almeno 3.000 bambini.

ESTERI
ESTERI

 Department of Foreign Affairs and Trade

Macron promette: diritto all’aborto in Costituzione entro il 2024
Il presidente francese Emmanuel Macron
ha promesso al popolo francese
di inserire il diritto all’aborto
nella Costituzione.

Il progetto di legge sarà presentato
alla fine del 2023,
in modo da diventare effettivo
nel 2024.

Macron vuole evitare
di andare al referendum,
dove potrebbe incontrare
i voti contrari delle opposizioni.

Per farlo, convocherà un congresso speciale
con entrambe le camere
che voteranno per l’emendamento;
se si raggiungerà una maggioranza
il disegno di legge
potrà essere inserito
direttamente nella costituzione.

In Francia l’aborto
è stato depenalizzato nel 1975,
ma non c’è alcuna legge
che ne garantisca il diritto
alle donne.

 CULTURA & SOCIETA’
 CULTURA & SOCIETA’

 Policy Exchange

E’ morto Matthew Perry, Chandler in ‘Friends’
Matthew Perry, il Chandler Bing
della famosissima serie “Friends”,
è stato trovato morto a 54 anni
nella vasca da bagno
della sua casa a Los Angeles.

Le cause della morte
sono ancora da accertare.
Nella casa dell’attore
non sono state trovate droghe,
ma diversi antidepressivi.

Saranno necessari mesi
prima di avere i risultati
degli esami tossicologici.

L’attore nel suo recente libro
“Friends, lovers, and the big terrible thing”
ha raccontato la sua dipendenza
da alcol e droghe
iniziata, come per molti americani,
dopo aver iniziato ad assumere Vicodin
per un intervento chirurgico.

 ITALIA
 ITALIA

 SKas

Inaugurata in Sicilia l’altalena più alta d’Europa
A San Mauro Castelverde,
in provincia di Palermo,
è stata inaugurata
l’altalena più alta d’Europa.

L’altalena si trova posizionata
davanti al mare
ed è stata realizzata da Giovanni Nicolosi
e Guglielmo Speciale
con la loro società Zipline Sicilia.

La stessa società ha realizzato
anche lo zipline
poco distante dall’altalena,
e insieme all’esperienza in gommone
alle gole di Tiberio,
rappresentano il primo parco
adrenalinico ed esperienziale d’Italia.

L’altalena è alta 16 metri
e sovrasta una vallata sul mare
profonda 300 metri.
Diventa quindi l’altalena
più alta d’Europa,
superando quella collocata
in Trentino-Alto Adige
e quella ad Amsterdam.

La struttura è stata inaugurata
dal sindaco di San Mauro
che ha sottolineato come la località
ora non sia più l’emblema del mandamento mafioso
ma del cambiamento.

 CULTURA & SOCIETA’
 CULTURA & SOCIETA’

 Sweetviscape

Brad Pitt regala una villa a Jennifer Aniston per il compleanno
Il celebre attore di Hollywood
Brad Pitt ha regalato
alla sua ex moglie Jennifer Aniston,
per il suo cinquantesimo compleanno,
la villa di Beverly Hills
dove vivevano insieme
quando erano sposati.

Nonostante il loro divorzio
sia avvenuto ben 20 anni fa,
l’attore americano ha pensato
di spendere 79 milioni di dollari
per un immobile con quattro camere da letto,
piscina e perfino un campo da tennis,
per regalarlo alla sua ex.

Il matrimonio tra Brad Pitt e Jennifer Aniston
è finito a causa del famoso
tradimento di lui con Angelina Jolie.
A distanza di tempo,
lui si è scusato con lei
per non essere stato «il marito che meritava».

La villa di Brad Pitt e Jennifer Aniston
era stata messa in vendita
quando i due hanno deciso di separarsi.
Secondo alcune indiscrezioni,
la perdita della casa
sarebbe stata per l’attrice
la parte più dolorosa del divorzio.
Ma adesso è di nuovo sua,
grazie al romantico gesto di Brad.

 SPORT
 SPORT

 warrenski

Il Sudafrica vince il Mondiale di rugby
Il Sudafrica si è laureato
campione del mondo di rugby
dopo aver battuto la Nuova Zelanda
con il punteggio di 12-11.

Le due squadre hanno battagliato a lungo,
ma alla fine l’hanno spuntata i sudafricani
grazie ai quattro calci di punizione
trasformati da Pollard.

L’unica meta della partita
è stata degli All blacks
ma non è bastata per compiere la rimonta.
I neozelandesi hanno poi giocato
buona parte della partita
in inferiorità numerica
per l’espulsione di Cane al 27’.

Per il Sudafrica si tratta
del quarto titolo mondiale della storia,
il secondo consecutivo.
Sono la nazione che ha vinto
più mondiali nella storia.
Per la Nuova Zelanda invece
si tratta della seconda finale persa,
dopo quella del 1995,
curiosamente sempre contro il Sudafrica.
Il terzo gradino del podio
è stato poi occupato dall’Inghilterra
che ha battuto l’Argentina per 26-23.

 CULTURA & SOCIETA’
 CULTURA & SOCIETA’

 Paul Hermans

E’ Halloween!
Anche in Italia
la festa di Halloween
ha ormai preso piede.
L’origine è la festa celtica Samhain,
che in antico irlandese
significa “fine dell’estate”
ed era l’occasione per ringraziare
gli spiriti dei morti del raccolto estivo.

Uno dei simboli di Halloween
è la zucca intagliata.
In origine,
in Scozia e in Irlanda,
si intagliavano le rape
e si facevano delle lanterne.
Poi in Nord America
la rapa venne sostituita dalla zucca,
che era più comune
e più facile da intagliare.

La domanda “trick or treat?”,
cioè “dolcetto o scherzetto?”
che oggi i bambini,
travestiti da mostri,
chiedono bussando alle porte
dei vicini di casa,
in realtà significava
“sacrificio o maledizione”
e risale al tardo Medioevo,
quando in Irlanda e in Gran Bretagna
il 2 novembre i poveri si travestivano
e bussavano alle porte
per chiedere l’elemosina,
in cambio di preghiere
per i defunti dei padroni di casa.

Usanze simili sono ancora presenti nel Sud Italia.
Qui, soprattutto nell’entroterra,
ancora oggi gli adulti
imbandiscono la tavola
e lasciano le case vuote
in modo che i morti tornino a fare visita,
portando doni ai bambini,
che spesso consistono
in dolcetti e prelibatezze.
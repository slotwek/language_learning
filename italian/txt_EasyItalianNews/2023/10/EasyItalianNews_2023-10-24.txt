ITALIA
 ITALIA

Anniversario della nascita del governo di Giorgia Meloni
A un anno dalla nascita del governo
guidato da Giorgia Meloni
e quindi da Fratelli D’Italia,
si è tenuto al teatro Brancaccio a Roma
la manifestazione “L’Italia vincente – un anno di risultati”.

Giorgia Meloni non era presente
ma è intervenuta
con un video preregistrato.
Il ministro della difesa Guido Crosetto
aveva già anticipato
che dopo essere rientrata nella notte da Israele,
la premier avrebbe passato la giornata
con la figlia.

Nel video registrato
Meloni ha ricordato
il giorno in cui è stata eletta,
giorno di svolta anche
in quanto prima premier donna del paese.

Inoltre ha voluto ricordare gli obiettivi
che sono stati raggiunti dal suo governo,
ma soprattutto quelli
che ancora sono da raggiungere
nei prossimi quattro anni.

Durante la manifestazione
sono intervenute
molte persone di spicco del governo
tra cui Fabio Rampelli,
il vicepresidente della camera.

 ITALIA
 ITALIA

 Sam Saunders

Deliveroo e Uber perdono la causa, contributi ai rider
Due società di food delivery
dovranno versare all’Inps
(l’Istituto Nazionale di Previdenza Sociale)
i contributi per migliaia di rider,
per un totale che potrebbe arrivare
ad alcune decine di milioni di euro.

Lo ha stabilito nei giorni scorsi
la Sezione del Lavoro
del Tribunale di Milano.

Si tratta di due cause distinte
che vede Deliveroo Italy e Uber Eats Italy
in opposizione all’Inps.
Le denunce riguardano
le posizioni contrattuali da regolarizzare
per migliaia di ciclofattorini:
da lavoratori autonomi
a “coordinati continuativi”,
con tutte le garanzie dei subordinati.

Ai rider di Deliveroo,
la sentenza chiede di regolarizzare
le posizioni contributive
dal gennaio 2016
al 31 ottobre del 2020.
Il verdetto sul caso Uber
riguarda invece un periodo più breve
che va dal gennaio 2020
al 31 ottobre 2020.

Deliveroo contesta la decisione
“che si basa su un sistema vecchio
che non esiste più”.
Anche Uber non condivide la decisione:
“siamo pronti a fare appello
nelle sedi competenti”.

 ITALIA
 ITALIA

Corriere espresso trasporta 11,5 kg di marijuana
Un uomo è stato arrestato a Catania
per essersi fatto recapitare a casa
da un corriere
una cassa di legno
contenente 11,5 kg di marijuana.

L’uomo di 39 anni
era già tenuto sott’occhio
dalla polizia locale,
in quanto questa non era la prima
delle consegne sospette.

Sembrerebbe che l’uomo
avesse messo in piedi
un sistema di corrispondenza di droga
utilizzando come tramite
una ditta di corriere espresso.
I corrieri erano sempre ignari
di cosa stessero trasportando.

L’uomo all’arresto
ha tentato invano la fuga.
I carabinieri durante la perquisizione della casa
hanno trovato anche della cocaina
e un cellulare con due sim.

Inoltre nella seconda abitazione dell’uomo
sono state trovate altre droghe
come hashish e crack.

 ITALIA
 ITALIA

 Marco Verch

Vestita da tavolino alla cena di gala
A Verona alla cena di gala
per celebrare i 75 anni del consorzio Zai,
che gestisce la zona industriale veronese,
si è presentata a lavorare una ragazza
che indossava un’ampia gonna rigida
che creava una specie di tavolino.

Per l’occasione,
gli organizzatori avevano preparato
uno spettacolo di costumi,
luci e musica.
Erano presenti imprenditori,
politici e anche il sindaco,
Damiano Tommasi,
con il suo staff.

A protestare per l’abbigliamento
è stata la vicesindaca Bissoli,
che ha parlato di oggettivazione della donna
e ha suggerito l’istituzione
di un codice etico
per gli eventi legati al comune.

La ragazza protagonista del caso, tuttavia,
ha affermato di non essersi sentita
né offesa né sfruttata,
avendo guadagnato una cifra più alta
rispetto a una serata
da “cameriera classica”.

 TECNOLOGIA
 TECNOLOGIA

 matankic

Cina, autorizzato il primo robotaxi
In Cina è stato autorizzato
il primo robotaxi,
un veicolo elettrico volante
a guida autonoma.
La startup cinese di droni EHang
ha ottenuto la prima certificazione del paese
per questo genere di trasporti.

Il loro robotaxi può ospitare
2 persone o trasportare
un carico di 300kg,
e ha un’autonomia di 30km.
Si tratta di un veicolo
a decollo e atterraggio verticale
completamente automatizzato.

Il robotaxi entrerà in funzione
dopo una fase di test,
nella quale verrà studiata
soprattutto la sicurezza del veicolo.

Una volta terminati i test
e ottenute le certificazioni necessarie,
la società darà inizio
alle operazioni commerciali.

Questo tipo di servizio
è rivolto soprattutto al turismo
e al trasporto delle persone,
per offrire un’alternativa
al traffico intenso.

 CULTURA & SOCIETA’
 CULTURA & SOCIETA’

 Manfred Werner / Tsui

Michael Caine lascia il cinema
L’attore londinese Michael Caine ha deciso,
alla veneranda età di 90 anni,
che è arrivato il momento
di dire addio al mondo del cinema.
Termina così la carriera
di uno degli attori gentlemen
del cinema angloamericano:
Michael Caine ha lasciato per sempre
un segno indelebile
in tutti i ruoli che ha interpretato.

La sua lunga carriera
lo ha visto interprete di 150 film,
vincitore di due premi Oscar,
senza contare le innumerevoli recensioni
da parte della critica.
Alla sua età, in effetti,
non ci si può certo aspettare
di interpretare ancora ruoli da protagonista,
e forse proprio questo
avrà convinto l’attore a ritirarsi.

Nel frattempo possiamo solo ricordare e celebrare
alcuni dei suoi film più noti:
‘Alfie’ del 1966; ‘Get Carter’ del 1971;
‘L’uomo che volle farsi re’ del 1975 in coppia con Sean Connery;
‘Vestito per uccidere’ di De Palma nel 1980;
‘Hannah e le sue sorelle’ di Woody Allen nel 1985;
‘Senza indizio’ nel 1988 in coppia con Ben Kingsley;
‘Un americano tranquillo’ di Noyce nel 2002;
‘Batman’ di Nolan dal 2005 in avanti.

 SPORT
 SPORT

Morto Bobby Charlton
Si è spento all’età di 86 anni,
dopo una lunga lotta contro la demenza,
Bobby Charlton,
leggenda del calcio inglese.

Charlton, considerato uno dei migliori
calciatori britannici della storia,
fu protagonista nell’unico mondiale
vinto dall’Inghilterra nel 1966:
anno in cui fu premiato con il Pallone d’oro.

Nella sua carriera ha giocato
per 17 anni nel Manchester United,
collezionando 758 presenze
e segnando 249 gol.
Ha vinto 3 volte il campionato inglese,
una volta la Coppa dei campioni
e una volta la FA Cup.

Con la maglia della nazionale invece
ha giocato 106 volte
e segnato 49 gol.

Dopo l’annuncio della famiglia
il Manchester United ha emesso un comunicato
dove si dichiarano in lutto per la sua morte:
“Uno dei giocatori più grandi
e amati del nostro club.
Era ammirato
tanto per la sua sportività e integrità
quanto per le sue eccezionali
qualità di giocatore.”
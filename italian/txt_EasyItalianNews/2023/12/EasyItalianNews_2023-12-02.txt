ESTERI
ESTERI

 University of Michigan’s Ford School

Usa, è morto Henry Kissinger
All’età di 100 anni è scomparso
l’ex segretario di stato americano
Henry Kissinger.

Di origini tedesche,
a 15 anni le autorità naziste
permisero alla famiglia ebraica
di lasciare la Germania.

Kissinger ha studiato ad Harvard,
dove è stato professore,
ed è stato consigliere
di 12 presidenti statunitensi.

Entrato alla Casa Bianca
con Nixon nel 1969
come consigliere per la sicurezza nazionale,
è stato nominato segretario di stato nel 1973
e ha mantenuto entrambi i titoli,
una rarità.

Nel 1982 ha fondato a New York
la società di consulenza Kissinger Associates.

Tra gli aspetti salienti della sua politica
c’è sicuramente il sostegno a Pinochet,
autore del colpo di stato in Cile
di cui poi divenne dittatore,
così come il bombardamento
della Cambogia o il via libera
alla dittatura in Argentina.

Nel 1973 Kissinger ha vinto
il Nobel per la pace
insieme al leader vietnamita Le Duc Tho,
che però rifiutò il premio.

 ITALIA
 ITALIA

 F Ceragioli

Luxottica introduce la settimana corta
L’azienda Luxottica,
famosa a livello mondiale
nel settore di occhialeria,
ha firmato un Contratto Integrativo Aziendale
che è destinato a rivoluzionare
il mondo del lavoro
per come lo conosciamo.

Sarà avviata su base volontaria
una sperimentazione
che coinvolgerà tutti i 20mila dipendenti,
i quali avranno la possibilità
di lavorare 4 giorni a settimana
per lo stesso stipendio.

I lavoratori che decideranno di aderire
dovranno sacrificare
5 permessi retribuiti all’anno,
gli altri 15 permessi rimanenti invece
verranno coperti dall’azienda.

La novità della settimana corta
cerca di reimpostare
l’idea del lavoro in Italia,
tra le novità di Luxottica
ci sono anche 1.500 nuove assunzioni
a tempo indeterminato.

Lo scopo dell’azienda
è quello di solidificare il senso di comunità
e il benessere collettivo
dei suoi dipendenti,
che contribuiscono all’eccellenza
della marca Made in Italy.

forbes.it

forbes.it
ESTERI
ESTERI

 Patricia Bagienski

Expo 2030: Roma è fuori, vince Riad
Al Palais des Congrès di Issy-les-Moulineaux,
nella banlieue di Parigi,
si è riunito il Bureau International des Expositions
per votare la candidatura
della sede dell’Expo 2030.

Contrariamente alle previsioni,
Roma non ha vinto.
Il primo dietrofront
è stato quello della Francia:
Emmanuel Macron ha sostenuto Riad.

Sulla carta Roma contava
su più di 50 voti:
impegni formali dei delegati dei Paesi
che avevano deciso di sostenere l’Italia.
Ma a poche ore dal voto
i consensi sono scesi a 17,
spingendo Roma in coda alla classifica.

Riad ha giocato la carta vincente
dei testimonial:
primo fra tutti, Cristiano Ronaldo.
Il governo saudita si è poi assicurato
il voto compatto dei Paesi africani
grazie alla partnership
che assicurerà all’Africa
programmi di aiuto allo sviluppo
per un miliardo di dollari,
investimenti per 25 miliardi
e l’appoggio dell’Arabia Saudita all’Africa
per entrare nel G20.

Riad mette a disposizione
7,8 miliardi di dollari per l’Expo 2030,
e a nulla sono valse le polemiche
sulla violazione dei diritti umani
da parte dei sauditi.

roma.corriere.it

roma.corriere.it
 SALUTE
 SALUTE

 Vito Palumbo

La lista nera dei cibi contaminati
La Coldiretti ha pubblicato
la Black List 2023
dei 10 cibi più contaminati
che mangiamo anche in Italia.
Si tratterebbe degli alimenti
più a rischio per la salute,
cibi d’importazione
che di solito costano meno,
ma che possono rappresentare un pericolo
per la salute di chi li consuma.

Le anomalie riscontrate da Coldiretti sarebbero:
aflatossine in quantità superiori alla norma;
alti livelli di mercurio nel pesce;
salmonella nella carne
e pesticidi oltre i limiti consentiti.

Attraverso questa lista Coldiretti
vuole mettere in guardia i consumatori,
specialmente chi cerca di risparmiare:
il prezzo minore di alcuni prodotti
può essere determinato non solo
da una più bassa qualità,
ma anche da un’alterazione della materia prima.

Questa la lista dei dieci alimenti più contaminati
in Italia nell’ultimo anno:
Fichi secchi – Turchia
Tonno – Spagna
Carni di pollo – Polonia
Mitili (cozze e vongole) – Spagna
Pistacchi – Turchia
Ostriche – Francia
Pistacchi – Usa
Erbe e Spezie – India
Pistacchi – Iran
Lychee – Cina

SCIENZA
SCIENZA

 NIAID

Costruiti i primi bio-robot a partire da cellule umane
Un gruppo di ricercatori
in associazione con le Università Tufts e Harvard
hanno creato i primi bio-robot
a partire da cellule di trachea umana.

Si chiamano Anthrobot
e sono in grado di muoversi autonomamente,
grazie alle ciglia presenti sulle cellule,
e di assemblarsi in strutture più grandi.

In laboratorio è stata dimostrata inoltre
la loro capacità di innescare
un processo riparativo
in tessuti nervosi danneggiati.

Gli scienziati non hanno modificato il Dna,
ma hanno semplicemente riprogrammato
le interazione tra cellule,
in modo da consentirgli
di assemblarsi in nuove strutture,
e non si aspettavano di renderle in grado
di riparare tessuto nervoso.
Infatti il meccanismo
per il quale ciò succede
non è del tutto chiaro.

La ricerca è stata pubblicata
sulla rivista Advanced Science
e in futuro potrebbe rappresentare
un’opzione terapeutica personalizzata
per moltissime patologie,
per la rigenerazione,
la riparazione e il trattamento delle malattie.

 SPORT
 SPORT

 Quirinale.it

Primi pass olimpici dal nuoto
Sono in corso di svolgimento a Riccione
i campionati italiani di nuoto
che oltre ad assegnare i titoli
danno anche i primi pass
per le olimpiadi di Parigi 2024.

Si è deciso di far svolgere questi Assoluti
in vasca lunga
per poter comporre la squadra
in vista dei mondiali di Doha a febbraio
e per dare una prima possibilità ai big
di conquistare il pass per le olimpiadi.

Nella prima giornata
il capitano della nazionale Paltrinieri
ha subito ottenuto il pass
con un gran tempo sui 1500 stile libero.
Per Paltrinieri si tratta
della quarta olimpiade in carriera.

Anche Alberto Razzetti ha conquistato
un posto per Parigi
grazie al record italiano siglato
nei 200 misti e nei 400 misti.

Nella seconda giornata
sono stati poi Ceccon e Pilato
a conquistare il biglietto per le olimpiadi.
Thomas Ceccon ha infatti il tempo necessario
per qualificarsi nei 100 dorso,
mentre Benedetta Pilato
lo ha conquistato nei 100 rana.

Nella terza giornata anche Miressi
nei 100 m stile libero
ha conquistato il biglietto per Parigi.

sport.sky.it

sport.sky.it
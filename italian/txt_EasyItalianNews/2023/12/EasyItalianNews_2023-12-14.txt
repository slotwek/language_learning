ESTERI
ESTERI

 Basil D Soufi

Guerra Israele-Gaza, l’ONU approva il cessate il fuoco
È arrivato il via libera
dell’Assemblea Generale dell’Onu
per un cessate il fuoco umanitario
immediato a Gaza.
Nella bozza approvata dai Paesi
si esprime la grave preoccupazione
“per la catastrofica situazione umanitaria a Gaza”.

Il testo era stato respinto venerdì scorso
in Consiglio di Sicurezza
a causa del veto degli Stati Uniti.
Il cessate il fuoco ora
è stato finalmente approvato
con 153 voti a favore,
10 contrari (tra cui Austria, Usa e Israele),
e 23 astenuti, tra cui Germania e Italia.

L’ONU chiede “una tregua umanitaria immediata,
duratura e prolungata
che porti alla cessazione delle ostilità”.

La tensione tra Stati Uniti e Israele è alta:
Washington si mostra sempre più contraria
alla linea dura di Netanyahu
sulla guerra “a tutto campo”
contro Hamas.
Joe Biden ha dichiarato:
“Israele sta perdendo
il sostegno del mondo”.

Intanto a Gaza rimangono
circa 137 ostaggi,
ha fatto sapere Israele,
mentre la guerra ha già causato
circa 18 mila morti tra i palestinesi
e 98 tra le forze armate dello Stato ebraico.

italiaveranews.it

italiaveranews.it

 SPORT
 SPORT

 Werner100359

Calcio: Turchia, il campionato sospeso a tempo indeterminato
Il campionato di calcio turco
è stato sospeso
dopo la violenta aggressione
ai danni di un arbitro.

È successo dopo la partita Ankaragücü-Rizespor,
giocata ad Ankara
e terminata con un pareggio
grazie a un gol
segnato al 96esimo minuto.

Proprio quel gol
ha scatenato l’ira
del presidente dell’Ankaragücü,
che si è scagliato contro l’arbitro
colpendolo con calci e pugni.
All’aggressione si sono uniti
anche due giocatori della squadra,
che hanno continuato
a infierire sull’arbitro
anche se questo si trovava a terra.

Halil Umut Meler, l’arbitro,
è stato trasferito in ospedale
con un occhio nero
e diverse ferite.
Il responsabile è invece stato arrestato
alcune ore più tardi.

I responsabili della lega calcistica turca
e la Fifa
hanno aspramente condannato il gesto,
chiedendo severe sanzioni
nei confronti dell’aggressore.

Persino il presidente Erdogan
si è espresso in merito:
“Condanno l’attacco
all’arbitro Halil Umut Meler.
Non permetteremo mai che la violenza
interferisca nello sport turco”.

AMBIENTE
AMBIENTE

 Junktuner

Cop28: raggiunto l’accordo storico per l’emergenza climatica
Si è tenuta a Dubai
la 28esima conferenza delle Nazioni Unite
sull’emergenza climatica.

Alla Cop28 hanno partecipato
i delegati di 198 paesi,
e si è raggiunto un accordo
dopo due settimane di negoziazioni.

E’ stato approvato all’unanimità
il Global Stocktake
cioè il bilancio di tutte le azioni collettive necessarie
per raggiungere l’obiettivo
di ridurre le emissioni di gas serra
e arrivare a zero emissioni
entro il 2050.

Il presidente della Cop28, Sultan Al Jaber,
ha dichiarato che si tratta
di un accordo storico
in quanto è il primo che richiede esplicitamente
l’abbandono dei combustibili fossili.

Le polemiche da parte degli ambientalisti
riguardano il termine scelto nell’accordo
ovvero “transition away”
che secondo loro
è troppo vago e interpretabile.

 TECNOLOGIA
 TECNOLOGIA

 Sergiy Galyonkin

Epic Games vince la causa contro Google
Epic Games, la società che ha lanciato
il popolarissimo videogioco “Fortnite”,
ha ottenuto un’importante vittoria
contro Google,
accusata di monopolio.

Un tribunale della California
ha infatti stabilito
che Google “sta abusando del suo monopolio
sul mercato delle app,
a scapito degli sviluppatori”.

Da più di tre anni Epic Games
era in lotta contro Google e Apple
che dominano il mercato
con i loro sistemi operativi
e che molte società di videogame
hanno accusato di manovre anticoncorrenziali.

Il fondatore di Epic Games,
Tim Sweeney, ha espresso soddisfazione
con un messaggio su X.
Epic Games ha chiesto
una piena libertà per gli sviluppatori
di distribuire le proprie app
sui dispositivi Android.

I giurati hanno concordato con Epic Games
su ogni punto.
Secondo loro infatti Google,
che ha il monopolio sul mercato
della distribuzione delle applicazioni su Android
e su quello dei servizi di pagamento nelle app,
ha agito in modo anticoncorrenziale in tali mercati
e per questo Epic Games ha subito danni.

Wilson White, vicepresidente di Google,
ha annunciato l’intenzione
di contestare il verdetto.

 CULTURA & SOCIETA’
 CULTURA & SOCIETA’

Il canto lirico diventa Patrimonio immateriale dell’Unesco
Dopo un lungo percorso iniziato nel 2011
con la nascita dell’associazione
Cantori Professionisti d’Italia,
finalmente il canto lirico italiano
è stato consacrato come
Patrimonio immateriale dell’umanità.

Il Comitato dell’Unesco ha proclamato
il canto dell’opera italiana
bene dell’umanità
proprio il giorno prima dell’inaugurazione
della stagione lirica in Italia,
al Teatro la Scala di Milano.

La lirica è una grande eccellenza dell’Italia
e questo riconoscimento
è una consacrazione ufficiale
della preziosità di questa arte
a livello mondiale.
La nomina da parte dell’Unesco
si assocerebbe anche alla firma
di un possibile rinnovo del contratto
delle Fondazioni lirico sinfoniche.

Un premio molto importante e significativo
per il mondo dell’Opera,
che vanta 400 anni di storia
ed è una forma d’arte
che tra l’altro porta la lingua italiana
in giro per il mondo,
mantenendola viva.

 CULTURA & SOCIETA’
 CULTURA & SOCIETA’

 Peter Dutton

Nomination ai Golden Globes
Sono state annunciate le nomination
per i prossimi Golden Globes
che si terranno a Los Angeles
il 7 gennaio 2024.

A farla da padrone è stato ‘Barbie’
che ha ottenuto ben 9 candidature
tra cui miglior film comedy,
miglior attrice comedy con Margot Robbie,
miglior attore non protagonista con Ryan Gosling
e miglior regia con Greta Gerwig.

Successo anche per ‘Oppenheimer’
che ottiene 8 nomination,
mentre il film di Scorsese ‘Killer of the Flower Moon’
ne ha ottenute 7.

Soddisfazione in casa Italia
per la nomination a miglior film straniero
per ‘Io, capitano’ di Matteo Garrone.

Due le nuove categorie di premi:
miglior stand-up comedy
e risultati al botteghino,
che premia i film che hanno ottenuto
i risultati migliori in termini di incasso.

Per quanto riguarda le nomination per le serie tv
a farla da padrone sono state
‘Succession’, ‘The Bear’, ‘The Last of Us’,
‘1923’ e ‘Only murders in the building’.
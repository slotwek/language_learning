ESTERI
ESTERI

Terremoto magnitudo 6.2 in Cina
Sono oltre 118 i morti
e centinaia i feriti
causati dal terremoto di magnitudo 6.2
che ha colpito la Cina,
nella regione montuosa
al confine settentrionale
dell’altopiano del Qinghai-Tibet.

La scossa è stata registrata
poco prima della mezzanotte
di lunedì.

La mobilitazione dei soccorsi
è stata immediata,
ma il lavoro dei soccorritori
si sta rivelando molto complesso
a causa delle temperature
particolarmente fredde.
La temperatura rilevata a Linxia, nel Gansu,
vicino al luogo del sisma,
era infatti di -14 gradi Celsius.

L’epicentro è stato localizzato
a 5 chilometri dal confine
tra il Gansu e la provincia del Qinghai
dove sono state avvertite
almeno altre 32 scosse di assestamento.

ESTERI
ESTERI

 Matt Hrkac

Iran: impiccata ex sposa bambina
Samira Sabzian è stata impiccata
la mattina del 20 dicembre
nel carcere di Qeezel Hesar
a Karaj, in Iran.

Samira era stata data in sposa
a un uomo violento
all’età di 15 anni.
Dopo aver subito per anni
violenze domestiche,
nel 2013 è stata accusata
di aver ucciso il marito.

Per gli ultimi dieci anni Samira
è stata detenuta nel braccio della morte,
dove è poi stata condannata
alla pena capitale.

Per tutto questo tempo
le è stato impedito di vedere i figli,
solamente ieri
le è stata permessa una visita
con i famigliari
per gli ultimi saluti.

Molte le voci a sostegno di Samira:
soprattutto nell’ultima settimana
c’è stata una campagna promossa
dalla Ong Iran Human Rights,
la quale ha causato mobilitazioni
per impedire la sua uccisione.
Tuttavia tutto ciò purtroppo
non è servito a salvarla.

 ITALIA
 ITALIA

 Enrihe

Chiara Ferragni si scusa per la truffa pandori griffati
Chiara Ferragni ha ricevuto una maxi-multa
da oltre 1 milione di euro
da parte dell’Antitrust
per pratica commerciale scorretta.

Infatti la pubblicità della sua collaborazione
con i pandori griffati Balocchi
faceva intendere al pubblico
che il ricavato
sarebbe andato in beneficenza,
mentre così non è stato.

L’influencer ha pubblicato un video sui social
in cui si scusa
e dichiara che devolverà 1 milione di euro
all’ospedale Regina Margherita di Torino
per le cure dei bambini.
Oltre a ciò contesterà la multa dell’Agcm
in quanto la ritiene sproporzionata,
e in caso la cifra venisse abbassata,
aggiungerà la differenza
al milione dato in beneficenza.

Tutto ciò però non è bastato
per fare passare la polemica
sui social.
Addirittura la premier Giorgia Meloni
sembrerebbe aver voluto alludere
al caso Ferragni
durante un suo discorso sul palco Atreju.

ESTERI
ESTERI

 Jason Lawrence

Texas, la polizia statale può arrestare ed espellere migranti
La polizia statale del Texas
ha ottenuto nuovi poteri
per arrestare ed espellere
migranti illegali nello Stato.

Il governatore repubblicano Greg Abbott
ha firmato un disegno di legge
che permette alle forze dell’ordine
di prendere provvedimenti
contro coloro che entrano illegalmente
nel Texas.

Con questa nuova legge,
la polizia statale del Texas
oltre a poter arrestare
i migranti illegali,
li potrà anche espellere immediatamente,
senza dover aspettare l’intervento
delle autorità federali dell’immigrazione.

Questa nuova legge
ha suscitato critiche e preoccupazioni
da parte di alcuni gruppi e organizzazioni
che difendono i diritti dei migranti.
Mentre alcuni sostengono
che questa azione sia necessaria
per proteggere le frontiere
e far rispettare le leggi sull’immigrazione,
altri sollevano preoccupazioni
riguardo ai diritti umani
e alla gestione umana dell’immigrazione.

AMBIENTE
AMBIENTE

Migliaia di pesci morti a Hokkaido in Giappone
Sulle spiagge di Hokkaido,
l’isola a nord del Giappone,
la spiaggia di Hakodate,
lunga circa un chilometro,
è stata completamente ricoperta
da uno strato di migliaia di tonnellate
di sardine e sgombri morti.

Forse le sardine e gli sgombri
stavano sfuggendo
da pesci più grandi.
La fuga potrebbe averli sfiniti
a causa della mancanza di ossigeno
perché si muovevano
in un banco densamente affollato.

Altra ipotesi è che siano stati trascinati
dalle onde o che siano entrati di colpo
in acque più fredde
durante la loro migrazione.

Ma le cause esatte del fenomeno
non sono ancora chiare.
Nel frattempo le autorità
hanno prelevato dei campioni da analizzare
per accertarsi delle effettive cause.

Nonostante ciò, molte persone
sono corse sul posto
per raccogliere i pesci
e venderli o mangiarli,
senza preoccuparsi dei possibili pericoli.

Inoltre i pesci in decomposizione
potrebbero ridurre
i livelli di ossigeno nell’acqua,
con possibili conseguenze
sull’ambiente marino circostante.

 TECNOLOGIA
 TECNOLOGIA

Threads è arrivato anche in Italia
La versione Meta di X
è arrivata anche in Europa:
l’alternativa a Twitter
è approdata il 14 dicembre
anche sui dispositivi italiani.

Threads è la nuova piattaforma social
per mettersi in contatto con il mondo.
Ne avevamo bisogno?
Lo vedremo nei prossimi mesi,
nel frattempo in Italia
i primi a fiondarsi su questa nuova community
sono stati personaggi famosi e politici.

Forse davvero Threads costituisce
l’evoluzione del vecchio Twitter,
dato che si tratterebbe di un social network
di tipo microblogging,
cioè dedicato alla condivisione di brevi testi
in cui però si possono caricare link,
foto e video.
Il testo può essere costituito
al massimo da 500 caratteri per ciascun post
e da 5 minuti per i video.

Dall’altra parte del mondo,
dove questo social è arrivato lo scorso luglio,
Threads ha già subito il calo fisiologico
di interesse generale.
Magari i nuovi iscritti europei
daranno aria nuova
alla piattaforma firmata da Meta.
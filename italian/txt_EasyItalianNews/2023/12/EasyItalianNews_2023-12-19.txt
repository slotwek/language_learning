ESTERI
ESTERI

 Gage Skidmore

La Camera USA approva l’impeachment contro Biden
La Camera americana
a maggioranza repubblicana
ha autorizzato l’indagine
per l’impeachment di Joe Biden.
La risoluzione è stata approvata
con 221 voti a favore
e 212 voti contrari.

“Mio padre non è stato coinvolto
in nessuna delle mie attività,
i repubblicani stanno tentando
di trasformare in tenebre
la luce dell’amore di mio padre per me”:
lo ha detto il figlio del presidente,
Hunter Biden,
ai reporter davanti a Capitol Hill
prima di dichiararsi pronto
a deporre a porte chiuse alla Camera,
ma denunciando che “i repubblicani
non vogliono un processo aperto
dove la gente veda le loro tattiche”.

Al centro dell’indagine
ci sono infatti gli affari di Hunter,
che ha avuto contratti per milioni di dollari
con società straniere dall’Ucraina alla Cina.

Ma nessuna prova è emersa
che Joe Biden abbia facilitato
oppure beneficiato dei contratti del figlio.
Secondo i democratici,
si tratta di una manovra politica dei repubblicani
che muovono l’accusa
con un abuso di potere
in assenza di alcuna prova.

 ITALIA
 ITALIA

Sciopero nazionale della sanità
Medici, veterinari e sanitari
di tutta Italia
hanno proclamato uno sciopero generale
di 24 ore il 18 dicembre.

Lo sciopero è stato organizzato
per protestare
contro la manovra economica,
prevista per il 2024,
che andrà a rivedere le spese previste
per il sistema sanitario nazionale
e gli stipendi dei suoi appartenenti.

Sono garantiti
solo interventi d’urgenza
e terapie salvavita.
Oltre 25.000 interventi chirurgici
sono stati posticipati,
insieme a tutte le attività
previste per la giornata dello sciopero.

Il presidente della Federazione nazionale
degli Ordini dei medici ha dichiarato:
“Il messaggio che i colleghi vogliono lanciare
è che il Servizio sanitario nazionale
ha bisogno di aiuto.
L’obiettivo è preservare
la sanità pubblica e universalistica”.

ESTERI
ESTERI

 NOAA Satellites

Ciclone Jasper causa inondazioni nel nord-est dell’Australia
Si sta verificando in questi giorni
nel nord-est dell’Australia
una grave emergenza climatica.

Il ciclone Jasper ha provocato
piogge fortissime e inondazioni,
secondo le stime i livelli dell’acqua
potrebbero superare
il record storico del 1977.

In particolare l’inondazione
ha colpito la città di Cairns,
famosa per essere il luogo turistico
da cui si parte per vedere
la Grande Barriera Corallina.

L’aeroporto di Cairns è stato chiuso
e centinaia di persone
sono state fatte evacuare.

Intere aree residenziali
sono state sommerse dall’acqua
e sono stati avvistati coccodrilli
trascinati dalla corrente
dei fiumi in piena.

Il premier statale Steven Miles
ha espresso preoccupazione
per le aree aborigene nel nord dello stato
che sono rimaste isolate.
Le squadre di soccorso stanno
lavorando a tempo pieno.

video.corriere.it

video.corriere.it
 ITALIA
 ITALIA

 2happy
 CC0 1.0 Universal

Sfilata dei Babbi Natale sul Canal Grande a Venezia
Domenica 17 dicembre
si è svolta a Venezia
la tradizionale sfilata dei Babbi Natale
sul Canal Grande.

Si tratta di un lungo corteo di barche
che passano per il canale
più importante della città,
con a bordo tante persone
vestite con il costume tipico di Santa Claus.

Questa è stata la nona edizione
della sfilata,
nonché l’undicesima
della regata alla Valesana.

Nella gara alla Valesana
si sono sfidate 19 mascarete,
in un percorso che parte da San Zaccaria
e arriva fino alla sede
dell’Università di Ca’ Foscari.

L’evento è supportato dal Comune di Venezia
e dall’associazione di servizi di trasporto Vela Spa,
rientra nel programma
“Venezia accende il Natale”.

Giovanni Giusto,
consigliere comunale delegato alle tradizioni,
ha dichiarato che questo
è il modo che ha la città di Venezia
di augurare buon natale
a tutto il mondo.

ESTERI
ESTERI

Caldo anomalo in Spagna
A Malaga, nel sud della Spagna,
in questi giorni si sta riscontrando
l’ennesimo episodio di caldo
sopra la media
delle temperature stagionali.

Per il mese di dicembre,
la città dell’Andalusia
sta vedendo residenti e turisti
riversarsi in spiaggia
e nei parchi della città.
Sono stati registrati oltre 25 gradi,
una temperatura calda
che ha sorpreso
anche gli abitanti di Malaga.
In rete girano già da giorni
video di gente che prende il sole in spiaggia
come se fosse luglio!

Chiunque avesse voglia di un bianco Natale,
dovrà rivolgere l’attenzione
a un’altra parte dell’Europa,
perché la zona del Mediterraneo
promette anche quest’anno
delle vacanze natalizie
all’insegna del tepore e del bel tempo.

video.repubblica.it

video.repubblica.it

 SPORT
 SPORT

 Vale93b

Paris vince la discesa libera in Val Gardena
Dominik Paris è tornato
a vincere in discesa:
lo ha fatto in Val Gardena,
pista sulla quale
non aveva mai vinto in carriera
e su cui mancava una vittoria azzurra
da 22 anni.

Paris ha preceduto di 44/100
il norvegese Kilde.
Sul terzo gradino del podio
è salito l’americano Bennett.

Queste le parole dell’azzurro al traguardo:
“Per me vuol dire tanto.
Ho sempre fatto fatica su questa pista,
anche stavolta ho commesso degli errori,
ma ho cercato di sciare morbido,
non mi riusciva da tanto tempo.”

Per Paris si tratta della vittoria numero 22
in Coppa del Mondo,
la numero 18 in discesa.
In totale sale a 44 podi in carriera.
Con questo risultato l’azzurro
sale al settimo posto
nella classifica generale di coppa del mondo
e al terzo in quella di specialità.
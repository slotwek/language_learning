ESTERI
ESTERI

 Gage Skidmore

Sanders ai dem: “Non finanziate la campagna disumana di Israele”
Il senatore Bernie Sanders
ha scritto ai suoi colleghi democratici
per esprimere la sua preoccupazione
per il disegno di legge
da 110 miliardi di dollari di aiuti esteri
discusso mercoledì al Congresso.

Secondo Sanders i 10,1 miliardi di dollari
stanziati per Israele
verranno usati per “finanziare
la disumana campagna militare di Israele”.

Per il senatore infatti,
è sì opportuno sostenere i sistemi difensivi
per proteggere i civili israeliani
dagli attacchi missilistici,
ma è irresponsabile fornire altro denaro
in aiuti militari incondizionati
che consentirebbero a Netanyahu
di continuare la sua attività militare.

Ha continuato affermando
che l’approccio di Israele è offensivo
per la maggior parte degli americani
poiché viola il diritto statunitense e internazionale
e mette a rischio
le prospettive di pace
e sicurezza durature.

ESTERI
ESTERI

 Ben Brooksbank

Allerta nel Regno Unito: a Sellafield fuga radioattiva
Sellafield, in Inghilterra,
è il più grande deposito di plutonio del mondo
e uno dei siti di smaltimento
di rifiuti radioattivi
più grandi e pericolosi.

Grande oltre 6km quadrati
e con 11.000 lavoratori,
riceve rifiuti radioattivi dal 1959
e rimarrà in attività
almeno fino al 2130.

Di recente un’inchiesta del Guardian
ha evidenziato delle presunte problematiche
legate alla sicurezza degli impianti
e alla gestione del sito.
Alcuni dei siti di stoccaggio, infatti,
avrebbero delle perdite
di materiale radioattivo che,
se non contenuto adeguatamente,
potrebbe inquinare acqua e suolo.

Inoltre, anche la sicurezza informatica
sarebbe compromessa:
il relativo sito internet
sarebbe stato vittima
di diversi attacchi informatici e sabotaggi
da parte di Russia e Cina;
i sistemi informatici potrebbero essere
ancora infetti dai malware
dei precedenti attacchi.

Norvegia e Irlanda,
preoccupate dalla possibilità
di una fuoriuscita
e di una nube tossica,
che raggiungerebbe facilmente
le due nazioni vicine,
hanno chiesto alle Nazioni Unite
di prendere provvedimenti.

I responsabili del sito,
interrogati in proposito,
si sono rifiutati di rilasciare
qualunque dichiarazione.

 ITALIA
 ITALIA

 Gianni Franco

Sardegna: ragazzino accoltellato da un compagno di scuola
Un ragazzino di 14 anni
ha accoltellato un compagno di scuola
di 15 anni a Capoterra,
in provincia di Cagliari,
in Sardegna.

Il ragazzo ha ferito il compagno
con un coltello da cucina
mentre si trovavano alla fermata dell’autobus,
all’uscita da scuola.

Il coltello è entrato nel collo
e la vittima, secondo i testimoni,
si è estratto l’arma da solo
per poi accasciarsi a terra.

Sembrerebbe che i due si fossero avviati
alla fermata del bus assieme
e non è ancora chiaro
cosa abbia provocato l’aggressione:
se una discussione o se ci fossero stati
precedenti problemi tra i due.

L’aggressore è stato fermato
con l’accusa di tentato omicidio
mentre la vittima è stata ricoverata in ospedale
dove è stata sottoposta
a un intervento chirurgico.

 ITALIA
 ITALIA

Allerta meteo gialla per otto regioni in Italia
In questi giorni di inizio dicembre
in molte regioni d’Italia
si stanno verificando
le prime vere perturbazioni invernali.

Lunedì 5 dicembre è stata dichiarata
l’allerta meteo gialla in otto regioni:
Toscana, Umbria, Lazio, Abruzzo,
Molise, Calabria, Basilicata e Sicilia.

L’allerta emessa
dal Dipartimento della Protezione Civile
è motivata soprattutto
dal rischio idrogeologico dei fiumi
conseguente alle piogge intense
e ai temporali che si sono verificati
in questi giorni.

Sulla Pianura Padana,
e in particolare a Bologna,
c’è stata la prima nevicata della stagione.

Nei prossimi giorni
è previsto un miglioramento del meteo
grazie all’allontanamento della perturbazione
verso est.

Tuttavia durante il ponte dell’Immacolata
dovrebbe arrivare una nuova perturbazione
che porterà neve
ancora più a bassa quota.

gazzettadelsud.it

gazzettadelsud.it
 ITALIA
 ITALIA

Vittima di un grave incidente stradale trovato grazie al suo labrador
Un labrador ferito
è tornato a casa da solo
da una passeggiata con il suo padrone
a Verano Brianza,
in provincia di Monza.

I familiari dell’uomo, insospettiti,
hanno ripercorso la strada
a ritroso con il cane.
Poco dopo hanno trovato l’uomo
tra l’erba alta al lato della strada,
invisibile al passaggio degli altri automobilisti:
era stato investito.

La vittima, il 65enne Agostino Gualdi,
è stato ricoverato
all’ospedale Niguarda di Milano
in condizioni gravissime.

I Carabinieri cercano l’auto pirata,
ma nel tratto di strada dell’incidente
non ci sono telecamere di sorveglianza
e le testimonianze sono confuse.
Dopo l’impatto,
il conducente del veicolo
deve aver arrestato la marcia,
è sceso a dare un’occhiata,
per poi risalire a bordo
e allontanarsi.

milano.corriere.it

milano.corriere.it
 CULTURA & SOCIETA’
 CULTURA & SOCIETA’

 Francesco Gasparetti

Aperte le porte della piramide di Cheope
Le piramidi egizie
hanno da sempre ispirato
mistero e segreti.
Il famoso archeologo Zahi Hawass,
ha dichiarato che all’interno
della piramide di Cheope
ci sono una serie di porte
a cui è difficile accedere
e che nessuno sa dove conducano.

Una scoperta incredibile fatta di recente
sono proprio queste porte segrete:
una all’ingresso sud della seconda camera
che ha due maniglie di rame;
ventuno centimetri dietro a quella
ne hanno trovata una seconda
e nel tunnel nord
hanno trovato la terza porta
con due maniglie di rame.

Proprio in questi giorni Hawass
condurrà una squadra
per esplorare e finalmente rispondere
alle domande su queste porte.

La piramide di Cheope
è la più affascinante per gli archeologi
in quanto il suo interno è molto complesso.
Grazie a progetti di ricerca come Scan Pyramid,
sono stati scoperti già altri passaggi segreti,
come il tunnel sotto la piramide.
Il problema è ora chiarire
dove conducano tutti questi passaggi.
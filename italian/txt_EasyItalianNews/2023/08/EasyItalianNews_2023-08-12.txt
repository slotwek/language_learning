ITALIA
 ITALIA

 Nana B Agyei

Neonato cardiopatico salvato a Genova
Un bambino di 6 mesi
ha subito un intervento al cuore
all’ospedale Gaslini di Genova.
L’equipe medica del cardiochirurgo Guido Michielon
è intervenuta per correggere
una cardiopatia congenita.

Il bimbo è di origine inglese,
e i medici britannici
lo avevano dato per spacciato,
poiché, data la tenera età,
ritenevano la sua malattia inoperabile;
inoltre le probabilità
di trovare un piccolo cuore
erano nulle.

I genitori del bambino non si sono arresi
e si sono così rivolti all’ospedale di Genova,
dove il bambino è stato operato.
Al momento il piccolo è fuori pericolo.
Gli interventi subiti, in realtà,
sono stati due
in un’unica procedura.

Il dottor Michielon ha maturato
la sua esperienza medica negli Stati Uniti,
e pratica con molta frequenza
interventi delicati
su pazienti cardiopatici di diverse età.

genova.repubblica.it

genova.repubblica.it

ESTERI
ESTERI

Hawaii in fiamme, i morti salgono a 53
Negli ultimi giorni le Hawaii
sono state colpite da devastanti incendi
che hanno portato alla morte
di 53 persone
e all’evacuazione di altre 11.000.

Questo bilancio è destinato ad aggravarsi
in quanto la situazione
non è ancora sotto controllo,
e sono numerosi i feriti gravi
e le persone disperse.

La zona maggiormente colpita
è l’isola di Maui,
in particolare la città storica di Lahaina,
che, secondo le autorità,
sarebbe stata distrutta all’80%.

Ancora non è stata identificata
una causa scatenante degli incendi.

Tutti i viaggi
verso questa popolare meta turistica
sono fortemente sconsigliati.

I roghi che martedì
sembravano essere sotto controllo,
sono stati aggravati dai forti venti
portati dall’uragano Dora.

Il presidente degli Stati Uniti Joe Biden
ha dichiarato lo stato d’emergenza
e reso disponibili
tutte le risorse federali possibili
per cercare di gestire la tragedia.

 ITALIA
 ITALIA

Due ragazzi scalano la guglia maggiore del Duomo di Milano
Due ragazzi francesi di 18 e 20 anni
all’alba dell’11 agosto
hanno scalato la guglia maggiore
del Duomo di Milano
su cui si trova la “Madonnina”.

Dopo essere stati notati,
sono scesi di loro spontanea volontà
e sono stati presi in consegna
dalla polizia locale,
la quale sta svolgendo delle indagini.

Non si sa ancora bene
come siano riusciti a salire i due ragazzi,
potrebbero addirittura essere entrati
la sera precedente
per poi nascondersi all’orario di chiusura.

Secondo i giovani,
lo scopo sarebbe stato principalmente
quello di pubblicare l’impresa
su Instagram.

Secondo le prime informazioni
i due ragazzi non avevano dietro
né bombolette spray né paracadute,
sono praticanti amatoriali del parkour.

ESTERI
ESTERI

 DoD News, EJ Hersom

Il principe Harry non è più Sua Altezza Reale
Il secondogenito di re Carlo III
e di Lady Diana,
il principe Harry d’Inghilterra,
ha perso lo status di “Sua Altezza Reale”.

La notizia è stata resa pubblica
sul sito ufficiale di Buckingham Palace.
Harry ora è semplicemente Duca di Sussex.

Le nozze con Meghan Markle
hanno rivoluzionato tutto.
E’ accaduto tre anni fa,
quando Harry ha rinunciato
allo stato di royal senior,
ossia al suo ruolo attivo
presso la monarchia reale.

Il titolo di Altezza Reale
non è vincolato a quello di principe:
è un ruolo di alto rango,
destinato a chi lavora
a servizio della monarchia
e per il quale si gode di benefici
sia economici sia di sicurezza,
garantiti e pagati dai contribuenti.

Harry ha rinunciato a tutto questo
quando si è ritirato
dalla vita pubblica come royal,
e così anche la moglie,
che aveva ottenuto il titolo con le nozze.
Oggi Harry e Meghan
vivono negli Stati Uniti.
Entrambi sono coinvolti
in progetti cinematografici.

SCIENZA
SCIENZA

 Nataliya Shestakova

Trovato un osso umano di stirpe sconosciuta
Un gruppo di antropologi francesi
ha trovato nella grotta ‘Grotte du Renne’,
insieme ai resti di 11 Neanderthal,
un osso del bacino
che non corrisponderebbe
né all’uomo di Neanderthal
né all’Homo sapiens.

L’osso dell’anca ritrovato
apparterrebbe a un bambino,
ed è stato confrontato
con due ossa di Neanderthal
e 32 ossa di neonati moderni:
la scoperta eclatante è che la sua forma
era diversa da quella di entrambe le specie.

La grotta ‘Grotte du Renne’ è un sito
che ospitava entrambe le specie
durante il Paleolitico medio e superiore.
Attraverso l’analisi degli strati della terra
si è potuti risalire
alle varie linee temporali
in cui le diverse stirpi umane
avrebbero occupato la grotta.

Ma tra le due linee che indicano
la presenza dei Neanderthal
e dell’uomo moderno (AMH)
ci sarebbe uno strato intermedio
che ha ospitato il piccolo osso pelvico,
il quale suggerisce che un’altra stirpe
ha risieduto in quel sito.

L’osso del neonato avrebbe una curvatura
completamente diversa
da quella delle ossa immature di Neanderthal,
ma è solo lievemente diverso
dall’osso pelvico dell’AHM.

L’ipotesi più plausibile secondo i ricercatori
è che il neonato fosse probabilmente
un membro della popolazione AMH
che coesisteva con gli ultimi Neanderthal
durante la transizione.

 CULTURA & SOCIETA’
 CULTURA & SOCIETA’

 Radio Radicale

Morta la scrittrice Michela Murgia
È morta, nella serata del 10 Agosto,
la scrittrice Michela Murgia.
Aveva 51 anni
e un tumore al rene.

La scrittrice è nata a Cabras;
prima di iniziare la carriera come scrittrice
ha svolto diverse attività,
tra cui l’esperienza come venditrice telefonica
che si trasformerà nel suo primo libro,
“Il mondo deve sapere”.

Legatissima alle sue radici,
nel 2008 pubblica “Viaggio in Sardegna”,
una guida letteraria
ai luoghi meno noti dell’isola.

Successivamente esce “Accabadora”,
romanzo che intreccia
i temi dell’eutanasia e dell’adozione:
con questo vince prima il Premio Dessìe
poi il SuperMondello e il Campiello.

Numerosi i messaggi di cordoglio sui social,
sia di chi l’ha apprezzata
che di chi si è trovato sul fronte opposto
delle sue battaglie civili.

A Luglio scorso aveva sposato
il compagno Lorenzo Terenzi,
specificando che era un atto
che mirava unicamente
a garantire alla sua famiglia
i propri diritti.

Tra le sue ultime parole:
“Non ho paura di morire.
Ho 50 anni,
ma ho vissuto 10 vite.[…]
Mi ritengo fortunata.
Ho incontrato persone meravigliose.
Non è vero che il mondo è brutto,
dipende da quale mondo ti fai”.

 SPORT
 SPORT

Sinner vince il derby con Berrettini
Jannik Sinner ha vinto il derby
contro Matteo Berrettini
al secondo turno del master 1000
di Toronto.

L’altoatesino ha vinto in due set
con il punteggio di 6-4 6-3,
raggiungendo così gli ottavi
dove lo attende la sfida
con Andy Murray.

I due azzurri non avevano mai giocato
uno contro l’altro
e c’era molta attesa
per questo confronto.

Nel primo set la partita
è stata equilibrata
fino a quando Sinner
non è riuscito a strappare il servizio
a Berrettini.
Nel secondo set poi
il romano aveva meno energie
e l’altoatesino ha avuto la meglio.
ESTERI
ESTERI

 Qasioun News Agency

Attentato terroristico in Pakistan, 75 le vittime
Almeno 75 persone sono morte
a causa di un attentato terroristico
a Bajaur,
nel nord-ovest del Pakistan.

Secondo le autorità,
si tratterebbe di un attentatore suicida
che avrebbe utilizzato un ordigno esplosivo
nel mezzo della folla.

L’attacco è avvenuto
durante un raduno
del partito politico islamico
Jamait Ulema-e-Islam Fazal,
noto come JUI-F.

Si tratta del più grande partito
politico-religioso del Pakistan,
e all’evento,
tenuto all’interno di un tendone,
erano presenti centinaia dei sostenitori
del leader religioso Maulana Fazlur Rehman.

Circa 150 persone
sono state portate in ospedale,
molte delle quali
in condizioni di estrema urgenza.

Per il momento,
la polizia non ha reso noto
il nome di alcun responsabile.

ESTERI
ESTERI

Un malware cinese può bloccare le operazioni militari Usa
Secondo il New York Times,
un malware cinese avrebbe infettato
i sistemi informatici americani
e sarebbe in grado
di causare gravi danni.

Il malware, un programma dannoso,
si troverebbe nei sistemi
che controllano l’energia,
le forniture di acqua
e le comunicazioni delle basi militari americane.

Questi sistemi, tuttavia,
sono condivisi con quelli
che controllano le forniture
per il resto della popolazione,
rendendo quindi possibile
colpire grandi aree.

Lo scopo del programma dannoso
sarebbe quello di bloccare o rallentare,
ma comunque di sabotare,
eventuali operazioni militari
considerate dannose
per gli interessi cinesi.

La notizia è stata diffusa
subito dopo la decisione degli Stati Uniti
di vendere armi a Taiwan
per il rafforzamento delle difese
di quest’ultima.

La Cina, infatti,
ha fermamente condannato
la decisione degli americani,
accusando questi
di creare “nuovi fattori di tensione”.

Secondo gli Stati Uniti, invece,
il malware cinese
sarebbe una minaccia concreta
e una “bomba a orologeria”
per la sicurezza americana.

ESTERI
ESTERI

 NigerTZai

Manifestazioni in Niger a favore del colpo di stato
Migliaia di manifestanti
si sono radunati lungo le strade
della capitale Niamey
per manifestare a favore del colpo di stato
avvenuto il 26 luglio scorso.

Radunatisi davanti all’Ambasciata francese,
alcune persone hanno tentato di entrare
all’interno dell’edificio
mentre altri hanno strappato la targa
con la scritta ‘Ambasciata francese in Niger’
sostituendola con bandiere nigerine e russe.

L’animosità nei confronti della Francia
non è causata soltanto
dalla sospensione degli aiuti
a seguito del colpo di stato,
ma anche per via del passato coloniale
dal quale il Niger è uscito,
in teoria, solo nel 1960.

Le urla che accompagnavano la folla,
cantando “Viva Putin” e “Viva la Russia”,
sono invece motivate
dalla presunta alleanza della giunta golpista
con la Federazione russa.

Intanto, anche la Comunità economica
degli Stati dell’Africa occidentale
ha dato 7 giorni di tempo ai golpisti
per ripristinare il governo civile
del presidente Mohamed Bazoum,
eletto democraticamente nel 2021,
minacciando in alternativa
l’utilizzo della forza
e sanzioni economiche.

 ITALIA
 ITALIA

 International Journalism Festival

Censura della Rai al programma di Roberto Saviano
I vertici Rai nominati dal governo Meloni
hanno annunciato lo stop
al programma dello scrittore Roberto Saviano,
parlando di “scelta aziendale”.

Saviano aveva definito Matteo Salvini
“ministro della mala vita”,
per la sua politica
contraria allo sbarco dei profughi.

Per i vertici Rai il linguaggio di Saviano
non si addice alla Rai,
che svolge un servizio pubblico.
Ma Saviano ha risposto
di aver già definito così l’ex ministro nel 2018
e che da allora è stato più volte ospite in Rai,
conducendo anche la prima stagione
di “Insider, faccia a faccia col crimine”,
il programma oggi censurato.

In più, le quattro puntate
in programma per settembre
sono già state registrate
e quindi sospenderle
sarebbe una grave perdita economica
per l’azienda televisiva.

Saviano è diventato celebre nel 2006
dopo la pubblicazione di “Gomorra”
il romanzo-inchiesta sulla camorra.
Ma con la notorietà
sono arrivate anche
le minacce di morte
del clan camorristico dei Casalesi.
E da allora Saviano
vive sotto scorta.

ilmanifesto.it

ilmanifesto.it
ESTERI
ESTERI

 Sam Wise

Cade un elicottero militare Australia
Venerdì un elicottero militare,
con a bordo quattro persone,
è precipitato vicino alle coste del Queensland,
in Australia.

L’incidente è avvenuto
durante un’esercitazione militare congiunta
con gli Stati Uniti.
Al momento sia il mezzo che l’equipaggio
risultano dispersi.

Il ministro della difesa, Richard Markes,
ne ha dato l’annuncio
e ha precisato che la missione
coinvolgeva due velivoli
e che, non appena uno è precipitato,
l’altro ha immediatamente effettuato
un’operazione di ricerca e di soccorso.

Nella vicina Brisbane,
proprio in questi giorni,
si stanno svolgendo incontri
tra i ministri della difesa e degli esteri
australiani e statunitensi.

 CULTURA & SOCIETA’
 CULTURA & SOCIETA’

 Solen Feyissa

Donna offre ricompensa a chi riuscirà a trovarle un marito
Eve Tilley-Coulson,
una donna di 35 anni
originaria della California,
ha lanciato un appello
tramite un video sull’app TikTok
offrendo una ricompensa pari a 6mila euro
per chiunque riesca a presentarle
un uomo da sposare.

La donna, avvocato di mestiere,
ha dichiarato di essere stanca
di utilizzare le app di incontri.

L’offerta non implica che lei e l’uomo
debbano rimanere sposati a lungo,
basta che arrivino all’altare
per accedere alla ricompensa.

Il video è ora diventato virale
e molte persone si stanno adoperando
per trovare una risposta ai suoi desideri.

L’uomo dovrebbe avere
tra i 27 e i 40 anni,
essere alto almeno 1,80 m
e deve avere un buon senso dell’umorismo.

Eve ha raccontato di aver proposto l’offerta
inizialmente solo ad amici e parenti,
ma poi ha pensato
che avrebbe avuto risultati migliori
con un pubblico ampio
quale quello su TikTok.

 SPORT
 SPORT

Verstappen vince a Spa
Max Verstappen su Red Bull
ha vinto il gran premio a Spa-Francorchamps,
la sua ottava vittoria consecutiva.

Nella gara di domenica Verstappen
partiva dalla terza fila
nonostante la pole position
per via di una penalità da scontare
per il cambio di un’unità sulla sua vettura.

L’olandese è però riuscito a rimontare
fino al primo posto
e ad agguantare così
la decima vittoria della stagione.
La Red Bull ha fatto la doppietta
grazie al secondo posto di Perez.

Terzo gradino del podio
per la Ferrari di Leclerc
che partiva dalla prima posizione.
Ritiro invece per la Ferrari di Sainz
dopo che un contatto con Piastri al primo giro
ha provocato danni all’autovettura.
Hamilton, giunto quarto,
ha realizzato il giro più veloce
proprio nel finale
prendendosi così il punto bonus.
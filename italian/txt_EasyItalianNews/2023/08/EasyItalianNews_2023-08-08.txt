ESTERI
ESTERI

Pakistan, deragliamento provoca 30 vittime
Almeno 30 persone
hanno perso la vita,
e altre cento sono rimaste ferite,
a causa del deragliamento di un treno
in Pakistan.

L’incidente è avvenuto
nel sud del paese
nei pressi della stazione ferroviaria
di Nawabshah,
in direzione Rawalpindi,
a circa 275 km dalla città di Karachi.

Secondo le prime ricostruzioni,
domenica 6 agosto
8 vagoni dell’Hazara Express
si sarebbero ribaltati per motivi ignoti
mentre il treno viaggiava
a “velocità normale”,
intrappolando centinaia di persone
sotto alle lamiere.

Secondo il ministro delle Ferrovie pakistano,
non è ancora chiaro
se l’incidente sia dovuto
a un guasto meccanico o a un gruppo terroristico.
Nel frattempo,
le operazioni di soccorso continuano
e il bilancio delle vittime
è purtroppo destinato ad aumentare.

ESTERI
ESTERI

 Евгений Фельдман / Новая газета

Russia, Navalny condannato ad altri 19 anni
Alexey Navalny,
politico e attivista russo
in opposizione a Putin,
è stato condannato a 19 anni di carcere
per ”estremismo”
in seguito a un processo di matrice politica.

Navalny si trova
in un carcere di massima sicurezza
da giugno del 2022,
quando è stato condannato
a undici anni di reclusione
per “frode su vasta scala”.

Questa è la terza condanna
in seguito al suo avvelenamento nel 2020,
al quale Navalny è scampato per miracolo,
e alla dissoluzione
della sua “Fondazione Anti-corruzione”
e del partito “Russia del Futuro”.

Sui social, i suoi sostenitori
hanno pubblicato a suo nome
un appello ai russi:
“Vogliono spaventare voi,
non me,
e privarvi della volontà di resistere.
Putin non deve raggiungere il suo obiettivo,
non perdete la volontà di resistere”.

L’ONU e il presidente del Consiglio europeo
hanno condannato duramente il processo,
richiedendo il rilascio immediato dell’attivista.

 ITALIA
 ITALIA

Amalfi, morta la presidente della casa editrice di Harry Potter
Adrienne Vaughan,
45enne di New York,
ha perso la vita in un tragico incidente
avvenuto nelle acque del Fiordo di Furore,
al largo di Amalfi.

La donna era la presidente
del Bloomsbury USA,
la “sorella” americana
della casa londinese
che pubblica i romanzi di Harry Potter.

Lei e la sua famiglia,
il marito e i due figli,
avevano prenotato un’escursione in barca
lungo la Costiera Amalfitana.

La terribile collisione
tra la loro imbarcazione,
presa a noleggio con skipper,
contro la prua di un veliero turistico,
ha sbalzato Vaughan in mare
tra i due scafi e le eliche in moto,
procurandole profonde ferite
su diverse parti del corpo.

Il soccorso marittimo di Amalfi
ha trasportato la donna
al porto di Amalfi.
Ma purtroppo all’arrivo dell’elisoccorso
Vaughan era già senza vita.

All’ospedale di Salerno
lo skipper è risultato positivo
ai test tossicologici.
La Guardia Costiera di Amalfi
ha aperto le indagini.

 ITALIA
 ITALIA

Firenze, arrestato lo zio di Kata per il racket degli affitti
Quattro persone,
tutte di origine peruviana,
sono state arrestate
per un racket di affitti
all’ex hotel Astor di Firenze.

Tra questi anche lo zio
della piccola Kataleya Alvarez,
la bambina di 5 anni
scomparsa lo scorso giugno
in circostanze ancora poco chiare.
Proprio lo zio era stato l’ultimo
a vedere la bambina
prima della sua scomparsa.

Tutti gli arrestati
sono accusati di estorsione e violenza:
avrebbero chiesto una tangente
per l’occupazione delle stanze
e picchiato con una mazza da baseball
due connazionali.

Sono accusati anche di lesioni,
minacce, rapina
e tentato omicidio.

Gli indagati sono stati arrestati
durante un’operazione di polizia
che ha coinvolto oltre 50 agenti.

AMBIENTE
AMBIENTE

Siccità: canale di Panama a secco
L’America Centrale,
e in particolare Panama,
stanno attraversando
un periodo di grande siccità,
è stato infatti lanciato un allarme
per quanto riguarda il canale di Panama.

Il canale di Panama collega
l’Oceano Pacifico con l’Oceano Atlantico,
attraverso di esso passa
il 6% del traffico marittimo mondiale,
è quindi fondamentale
per il commercio.

Al momento l’acqua del canale
si sta abbassando sempre di più,
il rischio è che le navi
possano rimanerci arenate.

La direttrice dell’Impha,
l’Istituto di meteorologia e idrologia di Panama,
ha spiegato come la fascia nuvolosa
che di solito copre il paese
e permette la sua normale irrigazione,
si sia spostata,
provocando una forte diminuzione
nelle precipitazioni.

Ha inoltre dichiarato
che bisogna trovare una soluzione,
altrimenti bisognerà cercare altre rotte,
con forti conseguenze a livello mondiale.

 CULTURA & SOCIETA’
 CULTURA & SOCIETA’

 liz west

La dieta italiana: meno junk food e più bio
Il rapporto “La (R)evoluzione sostenibile
della filiera agroalimentare”
ha rivelato nuovi dati interessanti
sulla qualità della spesa degli italiani.

La popolazione italiana
fa molta più attenzione ai temi della salute,
e questo si riflette
nel carrello della spesa:
ciò comporta un minore consumo
dei cosiddetti ‘junk food’,
cibi pronti e confezionati,
ma sempre maggiori gli alimenti bio
e a km zero.

Molta confusione regna
nel settore del sostenibile:
un prodotto è tale
quando anche il processo di produzione,
e poi il packaging
sono sostenibili.

Sarebbe necessaria una collaborazione
tra le aziende alimentari
e le organizzazioni
che si occupano di alimentazione,
per diffondere maggiori informazioni
sulla provenienza
di ciò che mettiamo in tavola,
per garantire ai cittadini
un’alimentazione più sana.

 SPORT
 SPORT

 Ray Rogers

Squadra d’argento e Ganna d’oro ai mondiali di ciclismo
Ai mondiali di ciclismo su pista
in corso di svolgimento a Glasgow
il quartetto maschile
ha vinto la medaglia d’argento
nella gara dell’inseguimento a squadre.

Il quartetto azzurro
composto da Ganna, Milan,
Moro e Lamon
ha infatti perso la finale per l’oro
contro la Danimarca.

Il quartetto danese ha vinto l’oro
con un vantaggio di 2 secondi sugli azzurri,
che si sono quindi riconfermati
vice campioni del mondo.
I danesi hanno invece
preso la rivincita sugli azzurri
dopo la finale olimpica di Tokyo.

Nella gara a inseguimento individuale
straordinaria impresa di Filippo Ganna
che ha vinto in rimonta la medaglia d’oro
contro il britannico Bigham:
l’azzurro è riuscito a rimontare
due secondi di svantaggio.

Medaglia di bronzo
per un altro atleta azzurro,
Milan che ha battuto Oliveira
salendo così sul terzo gradino del podio.

sport.sky.it

sport.sky.it
ESTERI
ESTERI

 Government of the Russian Federation

Prigožin muore nello schianto di un aereo
Un aereo con 10 persone a bordo
si è schiantato
tra Mosca e San Pietroburgo
mercoledì 23 agosto.

Mosca ha confermato
la presenza a bordo
di Evgenij Viktorovič Prigožin.
Non ci sono superstiti.

Secondo il “New York Times”
a far cadere l’aereo
sarebbe stata un’esplosione a bordo
causata da una bomba o da un altro dispositivo.

Il giornale cita funzionari
americani e occidentali,
secondo i quali il presidente Putin
avrebbe ordinato
la distruzione dell’aereo
nel tentativo di uccidere Prigožin.

Intanto le autorità di Mosca
hanno aperto un’inchiesta
e Putin si dichiara estraneo
a qualsiasi coinvolgimento
nell’incidente.
Ma i sospetti non giungono a caso.
Infatti Prigožin
era il leader della Wagner,
il corpo armato mercenario
che il 23 giugno
aveva tentato un golpe
conquistando la città di Rostov
e marciando verso Mosca.

Prigožin era rientrato dall’Africa
giusto il giorno prima dell’incidente,
dopo essere stato
assente dalla Russia
fin dal tentato golpe.

ESTERI
ESTERI

Trump si è costituito ad Atlanta
Donald Trump si è consegnato
alle autorità della Georgia,
dove è scattato
il suo arresto formale.

L’ex presidente è stato arrestato
per i 13 capi d’accusa
di cui è stato riconosciuto colpevole,
dopo aver tentato di rovesciare
le votazioni del 2020.

Trump è stato quindi sottoposto
alla procedura standard
applicata a qualunque arrestato:
è stato schedato,
si è sottoposto alla scansione
delle impronte digitali
e gli è stata scattata
la classica foto segnaletica.

Proprio lui ha annunciato
che realizzerà i nuovi gadget
per la campagna presidenziale
utilizzando proprio
la sua foto segnaletica.

Dopo aver lasciato il carcere
è risalito sul suo jet
e ha condiviso sui social
questo commento:
“Non ho fatto nulla di sbagliato,
è un giorno triste”.

 ITALIA
 ITALIA

Bimbo salva il padre che ha un infarto
A Bolzano, un bambino di 7 anni
ha salvato la vita al padre
dopo che l’uomo ha avuto un infarto
mentre era alla guida della sua auto
con il figlio a bordo.

Il bambino ha avuto la prontezza
di togliere la gamba del genitore
dall’acceleratore
e di tirare il freno a mano
fermando così la macchina.
Dopodiché il bambino ha preso
lo smartphone del padre
e ha chiamato il 112,
che gli ha dato le indicazioni su cosa fare.
Il bambino è anche riuscito
a comunicare ai soccorsi
la posizione esatta
in cui si trovavano
salvando così la vita al padre.

Dopo alcuni giorni in ospedale
l’uomo si è ripreso
ed è stato dimesso.

La madre del bambino,
intervistata dopo quanto accaduto,
ha dichiarato:
“Quello che conta di questa storia
è l’atteggiamento che dobbiamo avere
verso gli smartphone.
Non dobbiamo descriverli
come il male assoluto ai nostri figli,
ma spiegare loro che possono essere
strumenti efficaci
per azioni molto positive.”

ESTERI
ESTERI

 MOs810

Si spezza il cavo della funivia, in salvo i passeggeri
Otto persone sono state tratte in salvo
dall’esercito pakistano
dopo aver passato una giornata
intrappolate a bordo di una funivia.

L’incidente è avvenuto
nella remota provincia di Khyber Pakhtunkhwa
alle sette del mattino, ora locale.

Sei dei passeggeri erano bambini,
e quella mattina
si stavano dirigendo a Battagram,
a circa 200 chilometri a nord di Islamabad,
per andare a scuola,
quando uno dei cavi della funivia
si è rotto.
Così la cabina è rimasta sospesa
con un cavo solo
sopra a una valle
a circa 365 metri dal suolo.

A causa dei forti venti
e della scarsa visibilità,
i tentativi di salvataggio iniziali
sono stati vani.
Ogni volta che uno degli elicotteri militari
si avvicinava,
la cabina oscillava,
rischiando di rompere anche il secondo cavo.

Finalmente, dopo sei ore di attesa,
tutti e otto i passeggeri
sono stati evacuati.

SCIENZA
SCIENZA

 Vitaly V. Kuzmin

Sonda russa Luna-25 si schianta sul suolo lunare
Il 20 agosto scorso
il lander russo Luna-25
è precipitato
nel cratere Pontecoulant G,
nell’emisfero Sud della Luna.

Luna-25 è stato lanciato l’11 agosto
e avrebbe dovuto posarsi
sulla superficie lunare
verso il Polo Sud,
per eseguire esperimenti scientifici;
la sonda era entrata correttamente in orbita,
ma durante le fasi di regolazione dell’orbita
prima della discesa
si è registrato un problema ai propulsori.

La comunicazione ufficiale è arrivata
dall’Agenzia spaziale russa Roscosmos.
L’Agenzia avrebbe affermato anche
che il fallimento della missione
sarebbe dovuto all’accensione
troppo prolungata dei motori
per il controllo della discesa:
127 secondi rispetto agli 84 previsti.

Nel cratere adesso
si troverebbero i resti del mezzo,
il quale rappresentava la possibilità
e anche la speranza dei russi
di tornare sulla luna
dopo circa 50 anni,
cioè dopo il Luna-24.

 CULTURA & SOCIETA’
 CULTURA & SOCIETA’

Cane commuove in attesa del padrone dopo la morte
Alcune immagini pubblicate online
da un fotografo sardo
raffiguranti un cane
in attesa del suo padrone
deceduto da qualche giorno,
hanno stretto il cuore
a milioni di utenti sui social.

Il cane si chiama Snoopy,
ed è un incrocio di pastore tedesco
che assomiglia proprio a Hachiko,
il cane protagonista di una vicenda simile
a fianco di Richard Gere
nel film del 2009.

Giorni dopo la scomparsa del suo padrone,
Snoopy ha continuato ad aspettarlo per ore
davanti alla casa dove vivevano,
in un paesino nella provincia di Nuoro.

Alberto Zilaghe,
il fotografo della scena,
ha voluto evidenziare
come “l’affetto e la fedeltà di un animale
è tale che supera perfino la morte”.
Zilaghe ha sottolineato
che Snoopy ora
è stato adottato dall’intero paesino,
e riceve cibo, acqua, carezze
e una cuccia tutta sua.

radionumberone.it

radionumberone.it

 SPORT
 SPORT

Mondiali di atletica, proposta di matrimonio in pista
Il 24 agosto i Mondiali di atletica 2023
in corso a Budapest,
sono stati incoronati
da un finale romantico.
In questa occasione,
l’atleta slovacca Hana Burzalova
ha raggiunto il traguardo
della gara di marcia di 35km femminile
al 28esimo posto,
e ha trovato una sorpresa ad aspettarla.

Invece di una medaglia,
il fidanzato Dominik Cerny
si è messo in ginocchio proprio sulla pista
con un anello e una proposta di matrimonio.
L’evento inaspettato
ha emozionato profondamente Burzalova
e tutti i presenti,
che hanno festeggiato
mentre i promessi sposi
si abbracciavano passionatamente.

Cerny è un atleta slovacco,
che poco prima della fatidica proposta
si è piazzato 18esimo
alla gara di marcia di 35 km maschile.
ITALIA
 ITALIA

 Lionel Allorge

Colata di fango a Bardonecchia
Una bomba d’acqua verificatasi
al confine fra Italia e Francia,
domenica sera ha causato
l’esondazione del fiume Frejus
che di conseguenza ha portato
una colata di fango
nella cittadina di Bardonecchia,
in provincia di Torino.

L’onda di fango
si è abbattuta sulla città
mentre era in corso una festa di paese:
i testimoni hanno parlato
di una boato fortissimo
seguito da panico generale.

Diversi edifici hanno subito danni,
in particolare la Caserma della polizia,
che risulta inagibile,
e diverse auto
sono state trascinate via dal fango.

Fortunatamente nessuna persona
è rimasta coinvolta
e anche le persone che risultavano disperse
sono state ritrovate sane e salve.
Circa un centinaio di persone
sono state fatte sfollare
a scopo precauzionale,
ma il giorno dopo hanno potuto far ritorno
alle loro abitazioni.

Il governatore della regione Piemonte Cirio
ha dichiarato lo stato d’emergenza
e ha parlato di danni ingenti;
il ministro Tajani ha assicurato che il governo
è pronto a fornire assistenza.

 ITALIA
 ITALIA

 Gianmarco L95

Soccorsa la bimba caduta in un dirupo in Valle di Fassa
È stata soccorsa e salvata
la bambina di 3 anni
caduta in un dirupo
in Valle di Fassa.

La bambina stava percorrendo
il sentiero Viel del Pan a Canazei
con i genitori quando,
sembra per colpa di un sasso che si è mosso,
ha perso l’equilibrio
ed è precipitata per diversi metri.

Fortunatamente,
l’erba e la terra hanno attutito
la caduta della bambina,
che è sempre rimasta cosciente.

I soccorsi,
chiamati immediatamente dai genitori,
sono arrivati sul posto
e hanno iniziato
le operazioni di recupero.
Hanno quindi prestato
un primo soccorso alla bambina,
che è stata poi estratta dal dirupo
e trasportata al più vicino ospedale.

ESTERI
ESTERI

 Giuseppe Milo

Corea del sud organizza appuntamenti al buio
Per contrastare il calo dei matrimoni
e la conseguente diminuzione delle nascite,
il governo coreano sta finanziando
gli appuntamenti al buio:
non solo semplici incontri tra sconosciuti,
ma dei veri e propri investimenti
per fare in modo che la popolazione più giovane,
nonostante la vita frenetica
e piena di impegni,
possa avere una relazione di coppia.

La maggior parte dei giovani al di sotto dei 25 anni
in Corea preferisce rinunciare alla vita sociale:
un vero e proprio allarme
per il governo coreano
che ha approvato una serie di provvedimenti
per contrastare questa tendenza.

Da aprile 2023,
il governo ha introdotto un indennizzo economico
per tutti i bambini e ragazzi
di età compresa tra i 9 e i 24 anni
per convincerli a uscire di casa.

Inoltre il governo
sta incentivando le amministrazioni locali
a organizzare, a proprie spese,
degli “appuntamenti al buio” pubblici,
per far conoscere tra loro single
che abitano nella stessa zona.

Il governo coreano ha classificato
89 contee e città
come “aree di declino della popolazione”
e ha destinato l’equivalente
di oltre 600 milioni di euro l’anno
per l’organizzazione di questo tipo di eventi.

 ITALIA
 ITALIA

Entra in un ristorante a seno nudo e aggredisce i camerieri: denunciata
Domenica 13 Agosto
una ragazza di 28 anni
è entrata in una delle sedi di Five Guys,
conosciuto fast food a Milano,
con il seno scoperto.

Ha raggiunto il bancone
e ha iniziato a offendere il personale.

Due camerieri,
uno di 24 anni e l’altro di 25,
hanno provato a fermarla
e a quel punto,
lei li ha aggrediti fisicamente
oltre che verbalmente.

I clienti hanno prontamente
chiamato la polizia
che ha bloccato la donna
e l’ha accompagnata prima all’ospedale
e poi agli uffici della polizia.

La donna, con dei precedenti penali,
è ora indagata per lesioni personali
ai due camerieri del fast food.

 TECNOLOGIA
 TECNOLOGIA

 Rama

Il guanto robotico aiuta i musicisti colpiti da ictus
Lo “Smart Glove” è un guanto robotico
ideato per aiutare persone colpite da ictus
a riacquistare funzionalità nelle mani.

E’ stato realizzato da un team di scienziati
del dipartimento di ingegneria meccanica e navale
della Florida Atlantic University
negli Stati Uniti.

E’ stato pensato nello specifico
per musicisti colpiti da ictus,
per cercare di aiutarli
a tornare a suonare.

Il guanto in sé pesa solo 191 grammi,
all’interno si trovano diversi sensori
che si attivano al tatto
e funzionano per mezzo di attuatori pneumatici
posizionati a livello di ciascun polpastrello.

In questo guanto si ha una correlazione
della robotica con l’intelligenza artificiale,
guidata da un algoritmo
che ne rende sempre più facile l’utilizzo
uso dopo uso.

 CULTURA & SOCIETA’
 CULTURA & SOCIETA’

Ostia, ritrovati due nuovi frammenti dei Fasti Ostienses
Nel Parco archeologico di Ostia antica
sono stati rinvenuti
due nuovi frammenti
dei Fasti Ostienses.

I fasti, i “dies fasti” in latino,
erano i giorni dell’anno
in cui nell’antica Roma
era possibile trattare
gli affari pubblici e privati.
Nel tempo il termine
è diventato sinonimo di calendario.

I frammenti in generale
riportano, incise su lastre di marmo,
la cronaca e le notizie
sulla storia politica e monumentale
della Capitale e di Ostia.

I due frammenti in particolare
narrano fatti e avvenimenti
accaduti a Roma nel 128,
sotto il regno di Adriano.
Dalle incisioni emerge
che il primo gennaio del 128
Adriano assunse il titolo
di “pater patriae” (padre della patria)
e la moglie Sabina quello di Augusta.
Il 10 aprile del 128
l’imperatore partì poi per l’Africa
e, tornato a Roma in agosto,
consacrò un tempio nell’urbe, la capitale.
Si tratta del Pantheon o, più probabilmente,
del tempio di Venere a Roma.

Gli scavi hanno portato alla luce
anche i resti di decorazioni
e parti di pavimento a mosaico
presto visibili al pubblico.

 SPORT
 SPORT

Sinner vince il Masters 1000
Sinner è il nuovo campione
del ‘NationalBank Open’ di Toronto,
sesto torneo Atp Masters 1000 stagionale.

Battendo in finale l’australiano Alex De Minaur
per 6-4 6-1,
il tennista italiano è salito così al sesto posto
della classifica mondiale Atp
(Association of Tennis Professionals).

Con questa vittoria il tennista italiano
diventa anche numero 4 della Race,
la graduatoria calcolata
sui soli risultati dell’anno solare
che stabilisce chi accede alle Final di Torino
in programma a dicembre.

Per Sinner è il primo successo della carriera
in un “1000”,
uno dei tornei più importanti del circuito.
Prima di lui, nel 2019 Fabio Fognini
aveva vinto lo stesso torneo
a Montecarlo.

Il ventiduenne altoatesino ha regalato a tutti
sorrisi e abbracci;
i ringraziamenti al team
e i complimenti all’avversario con cui ha giocato.
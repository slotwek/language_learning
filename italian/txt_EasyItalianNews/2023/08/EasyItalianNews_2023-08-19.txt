ESTERI
ESTERI

 Ed Uthman

Texas, donna fa causa per revenge porn e ottiene un miliardo di dollari
Un uomo statunitense
è stato condannato
da un tribunale di Houston in Texas
per aver fatto revenge porn.

L’uomo era colpevole
di “una combinazione di abusi
psicologici e sessuali,
e violenza domestica”
oltre che di revenge porn.

Dopo la rottura con la ex,
l’uomo non solo aveva pubblicato
su diversi social media
immagini intime della sua ex
senza il suo consenso,
ma le aveva anche inviate
alla famiglia della donna,
agli amici, ai colleghi
e persino al datore di lavoro.
Non soddisfatto,
aveva anche cercato
di spiare la vittima
con un accesso non autorizzato
al suo telefono
e alla telecamera della sua abitazione.

Ora l’uomo dovrà risarcire la sua ex
di un miliardo e duecentomila dollari.
La sentenza va oltre
la richiesta della difesa della vittima,
che voleva 100 milioni di dollari.

 ITALIA
 ITALIA

 Diego Delso

Mandello del Lario, recuperato il corpo della piccola Fatou
È stato ritrovato il corpo
della piccola Fatou Thiao,
la bambina undicenne
annegata nel lago di Como
il giorno di Ferragosto.

La piccola era andata
in gita al lago con il padre,
le due sorelle e un’amica.
Le bambine erano entrate in acqua
nella zona della foce del torrente Meria,
caratterizzata dalla presenza di fosse
e forti correnti.

Immediatamente si sono trovate in difficoltà
per il brusco cambiamento
di profondità del fondale.
Le sorelle maggiori e l’amica
sono state raggiunte da alcuni bagnanti
e tratte in salvo,
ma Fatou era già scomparsa.

Solo 24 ore dopo,
grazie all’utilizzo di strumentazione
di profondità teleguidata,
il corpo dell’undicenne
è stato individuato
dai sommozzatori.

ESTERI
ESTERI

 Eric Pouhier

Furto al British Museum, licenziato un dipendente
Le autorità inglesi
hanno aperto un’inchiesta ufficiale
su un furto avvenuto
in uno dei magazzini del British Museum,
a Londra.

Secondo le prime ricostruzioni,
la vicenda sarebbe cominciata
all’inizio di quest’anno,
quando alcuni gioielli e pietre semipreziose
sono scomparse.

Tali cimeli hanno grande importanza
storica e culturale
poiché erano datati tra il XV secolo a.C.
e il XIX secolo d.C..
Essi erano conservati
nei magazzini del museo
a scopo accademico.

Il museo ha subito indetto
un’indagine interna,
alla fine della quale
è stato licenziato un dipendente.
Ora, le indagini
sono state affidate alla polizia,
che collaborerà con esperti
interni ed esterni al museo
per determinare con precisione
quali oggetti siano stati rubati.

Per il momento comunque,
le misure di sicurezza
sono state notevolmente aumentate.

RELIGIONE
RELIGIONE

 Diego Delso

In Italia calo drastico dei praticanti religiosi
Il 2022 ha segnato
un nuovo minimo storico per la Chiesa,
poiché i dati Istat più recenti
indicano che negli scorsi 20 anni,
la pratica religiosa
si è pressoché dimezzata.

Mentre nel 2001
il 36,4% della popolazione
partecipava a un rito religioso
almeno una volta a settimana,
nel 2022 i praticanti
erano solo il 18.8%.

La grande maggioranza
della popolazione italiana
è cattolica,
per cui si tratta principalmente
di un problema della Chiesa cattolica.
La tendenza riguarda soprattutto i giovani:
tra i 16 e i 24 anni,
il calo dei praticanti è di due terzi.

Il fenomeno è peggiorato progressivamente
dal 2020,
quando a causa del Covid-19,
i visitatori abituali dei luoghi di culto
sono calati del 4%.
I dati confermano le esperienze
della diocesi di Milano,
che nel 2022,
rispetto a 20 anni fa,
ha praticato 18mila battesimi in meno,
mentre i matrimoni religiosi
sono diminuiti da 18 a 4 mila.

AMBIENTE
AMBIENTE

Il caldo aumenta la probabilità di essere morsi da un serpente
Secondo uno studio condotto in Georgia
dalla Emory University,
l’aumento del numero di morsi
da parte di serpenti velenosi
è correlato all’aumento
delle temperature globali.

Sono stati raccolti dati
da 4000 visite ospedaliere
dovute a morsi di serpente
avvenute tra il 2014 e il 2020,
successivamente questi dati
sono stati incrociati
con quelli meteorologici.

Si è visto che i morsi di serpente
sono più frequenti
in primavera e in estate.

A temperature altissime
invece calano nuovamente,
in quanto anche i serpenti
evitano il caldo eccessivo.

In autunno e in inverno questi animali
entrano in una sorta di letargo
chiamato brumazione.

L’aumento delle temperature globali
ha anticipato la primavera
e posticipato l’autunno,
questo spiega come mai
essere morsi da un serpente
sia un fenomeno sempre più frequente.

 CULTURA & SOCIETA’
 CULTURA & SOCIETA’

 Andrew Parsons / No 10 Downing Street

La principessa Charlotte è la bambina più ricca del mondo
Secondo una ricerca
riportata da ‘The Mirror’,
la royal baby Charlotte sarebbe
la bambina più ricca del mondo,
con un enorme patrimonio netto
di 3,6 miliardi di sterline,
che supera addirittura
il fratello maggiore George.

La figlia di William e Kate
è già una bambina che si è fatta notare
per la sua disciplina
e rispetto del protocollo.
Gran parte del merito
di questo ennesimo primato della bimba
si deve proprio alla madre Kate,
che grazie alle scelte di stile per sé e la figlia,
avrebbe un impatto molto forte
sulle tendenze della moda.

Se si fa una ricerca su internet
sulla moda e i personaggi pubblici,
i principini del Galles sono in vetta alla classifica,
dopo personaggi di spicco
come la figlia di Kim Kardashian e Kanye West.

In questo modo,
il potere d’influenza del mercato,
insieme al patrimonio stimato dei Galles,
fanno di Charlotte
la bambina più ricca del mondo.
Lo stile della piccola è legato
al brand Ralph Lauren,
che ne aumenterebbe il patrimonio.

 SPORT
 SPORT

 Richard Cooke

Il City vince la Supercoppa europea
Il Manchester City ha vinto
la prima Supercoppa europea della sua storia:
è una partita che ha visto affrontarsi
la vincente della Champions League
contro la vincente dell’Europa League.

Gli inglesi hanno battuto il Siviglia
ai calci di rigore,
dopo che nei tempi regolamentari
la partita era terminata 1-1.
Contrariamente a quanto accade di solito
non si sono giocati
i tempi supplementari.

Nel primo tempo il City sembra
avere il pallino del gioco,
ma al 25’ su una ripartenza
il Siviglia trova il gol del vantaggio
con En-Nesyri.

Al 63’ però il City riesce a trovare
il gol del pareggio grazie a Palmer:
la squadra di Guardiola ritrova così fiducia
e comincia un assedio nell’area del Siviglia
nel tentativo di trovare il gol vittoria.
La partita termina però in parità
e si va così alla lotteria dei rigori.

Entrambe le squadre calciano bene
ma il Siviglia commette un errore
proprio all’ultimo rigore con Gudelj
che colpisce la traversa
regalando la coppa al City.

sport.sky.it

sport.sky.it
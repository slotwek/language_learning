Listen online as you read:

ESTERI
ESTERI

 Nick Savchenko
Oslo, Russia dispiega navi con armi nucleari nel Baltico
Secondo l’intelligence norvegese,
la Russia avrebbe iniziato
a posizionare
le sue navi tattiche
che trasportano armamenti nucleari.
Nel rapporto si parla anche
di sottomarini.

Per gli analisti norvegesi,
la maggior parte
della armi nucleari russe
si troverebbe
sulle navi di superficie
e sui sottomarini.

Il loro dispiegamento, spiegano,
rappresenta una minaccia
anche per i paesi della Nato
in diversi scenari.

Era dai tempi
della Guerra Fredda, infatti,
che le navi russe
con le testate nucleari
non prendevano il mare.

La preoccupazione
dell’intelligence norvegese
è che un’escalation della guerra
possa coinvolgere
anche gli stati della Nato,
Usa e Norvegia.

ESTERI
ESTERI

 PxFuel.com
Usa, sparatoria in Michigan
Ancora una sparatoria
negli Stati Uniti.

La sparatoria è avvenuta
presso la Michigan State University,
ateneo di eccellenza
tra i più importanti
centri di ricerca al mondo.

Il killer ha aperto il fuoco
in due diverse zone del campus
alle 20.30 locali,
mentre l’università era piena di studenti
che stavano seguendo i corsi serali
oppure cenando.

Il bilancio è di 3 morti e 5 feriti
che, secondo quanto confermato
dagli operatori sanitari,
restano in condizioni critiche.

Il killer, Antony McRae,
non sembrerebbe avere
nessun legame con l’università,
si sta perciò cercando
di accertare il movente.

L’uomo, braccato dalla polizia,
si è ucciso.

 ITALIA
 ITALIA

 Lorenzo De Leonardis2

Elezioni regionali Lombardia e Lazio: vince il centrodestra
Le elezioni regionali di Lazio e Lombardia
del 12 e 13 febbraio
non lasciano spazio ai dubbi
per quanto riguarda i risultati:
ha vinto il centrodestra.

Mentre la Lombardia
ha riconfermato Attilio Fontana
(esponente nella Lega Nord)
come suo governatore,
il Lazio ha cambiato direzione
passando dopo 10 anni
dall’ex governatore del Partito Democratico,
a Francesco Rocca
candidato della coalizione di centrodestra.

Non si può parlare di una clamorosa vittoria
in entrambi i casi,
in quanto si è verificato l’ennesimo crollo
dell’affluenza dei votanti:
in Lombardia, infatti,
ha votato solo 41,6% degli elettori,
mentre nel Lazio il 37,2%.

Nonostante l’affluenza in calo,
i voti sono bastati
per confermare o ribaltare
i governi delle due regioni.
Intanto l’opposizione
porta a casa un’altra sconfitta,
che testimonia il fatto
che il Partito Democratico
non sia riuscito ancora una volta,
a coinvolgere e interessare i propri elettori.

Attualmente, in Lombardia
(roccaforte del centrodestra)
il primo partito è Fratelli d’Italia al 26%,
segue la Lega al 17%
e infine Forza Italia all’8%;
nel Lazio il partito della Premier Giorgia Meloni
ha superato addirittura il 34%.

espresso.repubblica.it

espresso.repubblica.it

 ITALIA
 ITALIA

 Presidenza della Repubblica, Quirinale.it

Margherita Cassano diventa la prima donna a dirigere il Csm
Il Consiglio Superiore della Magistratura (Csm)
ha nominato all’unanimità
Margherita Cassano
a ricoprire la carica di presidente
della Corte di Cassazione,
succedendo all’attuale Pietro Curzio.

Al momento, Cassano
è presidente aggiunto della Cassazione
dal 2020,
e ascendendo al vertice dell’istituzione
diventa la prima donna nella storia d’Italia
a guidare la Corte.

Il voto finale per la sua nomina
è previsto per il 1° marzo,
data in cui si terrà una seduta
a cui parteciperà anche
il presidente Mattarella,
e il risultato è pressoché sicuro.

Cassano è di origine fiorentina,
ed entra nella magistratura nel 1980,
lavorando per il pubblico ministero
e come consigliere del Csm.
E’ stata giudice in Cassazione
per 13 anni,
e nel 2015 è stata nominata
al vertice della Corte di Appello.
Nei primi decenni della sua carriera,
si è dedicata alla lotta
contro il traffico di stupefacenti
e la criminalità organizzata,
lavorando poi per 7 anni
nella Direzione distrettuale antimafia
di Firenze.

ESTERI
ESTERI

Afghanistan, polizia morale vieta San Valentino
La polizia morale afghana
ha colpito ancora,
e questa volta ha deciso di vietare
la celebrazione di San Valentino.

Nonostante non sia una festa popolare
in Afghanistan,
negli ultimi anni
alcune giovani coppie
avevano cominciato a celebrare
la propria relazione
scambiandosi fiori e regali.

Però quest’anno
i fiorai della famosa Flower Street di Kabul
sono stati pattugliati dalle guardie
del ministero per la Promozione della Virtù
e la Prevenzione del Vizio,
che hanno monitorato
chiunque si avvicinasse
alle poche ghirlande a forma di cuore
rimaste in esposizione.

Le intestazioni ministeriali
esposte nei negozi
spiegavano che San Valentino
è una festa cristiana per gli “infedeli”
e che festeggiarla
equivale a “mostrare simpatia
al Papa cristiano”.

Da quando i talebani
sono saliti al potere nel 2021,
la vita pubblica delle donne
ha subito violente restrizioni,
che le hanno private
di libertà di movimento
e del diritto a ricevere un’educazione.

Secondo l’Agenzia dell’Unione europea per l’asilo,
le donne in Afghanistan
sono a grave rischio di persecuzione,
e per questo motivo
possono godere dello status di rifugiato
in Europa.

 TECNOLOGIA
 TECNOLOGIA

Intelligenza artificiale, è guerra tra i giganti del settore
Tra Microsoft e Google
è cominciata la guerra
delle intelligenze artificiali.

Bing, il motore di ricerca di Microsoft,
è nato nel 2009
e da allora è considerato
il Davide alle prese con il Golia di Google,
nato undici anni prima,
e che ha cambiato per sempre
la navigazione online.

Google controlla il 92,2%
del mercato dei motori di ricerca,
mentre Bing soltanto il 3,42%.
Poi però sono arrivate
le intelligenze artificiali,
tra cui alcuni prodotti realizzati da OpenAI,
di cui fa parte Microsoft.

Di recente Bing
ha presentato un servizio
che associa al motore di ricerca
l’intelligenza artificiale di ChatGPT,
il Large Language Model,
e che fa concorrenza a Google.

Durante la presentazione di Bard,
una sorta di cantastorie
sintetico moderno,
che è la risposta di Google
al nuovo Bing con IA,
è emerso un errore
che ha fatto perdere il 7%
del valore del gruppo in borsa,
corrispondente a circa
100 miliardi di dollari.

Così è iniziata la guerra
delle intelligenze artificiali
e per la prima volta da molti anni
Google è in svantaggio.

 SPORT
 SPORT

 danheap77

Champions League: Milan – Tottenham 1-0
Dopo la lunga pausa per i Mondiali,
è ricominciata la Champions League
di calcio.

Nella partita di andata degli ottavi
il Milan ha sconfitto
il Tottenham di Conte
con il punteggio di 1-0.

I rossoneri si sono portati in vantaggio
dopo pochi minuti
grazie alla rete segnata da Brahim Diaz
su assist di Theo Hernandez.

I rossoneri dominano nel primo tempo
e corrono un vero pericolo
solo nel finale,
quando Kane prende una traversa
prima che arrivi
la segnalazione di fuorigioco.

Nel secondo tempo le cose non cambiano
e il Milan non concretizza
due buone occasioni.
La partita di ritorno è fissata
per mercoledì 8 marzo a Londra.

Nell’altra partita di giornata
il Bayern ha battuto per 1-0
il PSG a Parigi.
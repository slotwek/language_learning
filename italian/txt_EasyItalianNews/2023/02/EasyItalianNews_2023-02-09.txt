Listen online as you read:

ESTERI
ESTERI

 IHH Humanitarian Relief Foundation

Terremoto in Turchia e Siria, oltre 15.000 le vittime
Le vittime confermate dei terremoti
che negli ultimi giorni
hanno colpito Siria e Turchia
sono salite fino a superare 15.000.
Di queste, al momento
la maggioranza sono in Turchia,
e una parte minore in Siria,
accompagnate da più di 26.000 feriti
e da circa 6.000 edifici distrutti.

Mentre gli operatori d’emergenza
continuano a scavare sotto alle macerie,
dopo la prima grande scossa
si sono verificate circa
altre 125 scosse di assestamento
di magnitudo superiore a 4.

A causa del terremoto,
alcuni container si sarebbero rivoltati
nel porto di Iskenderun
causando un grande incendio,
che è stato domato dai vigili del fuoco
dopo qualche ora.

Numerose organizzazioni umanitarie
hanno fatto appello
per ricevere beni di prima necessità
quali coperte, cibo e kit igienici,
fondamentali per gli sfollati
soprattutto a causa delle bassissime temperature.

Purtroppo l’OMS
ha stimato che il bilancio delle vittime
potrebbe arrivare a 20.000,
ma almeno più di 8000 individui
sono già stati soccorsi.
Tra di essi,
una madre e una figlia
sono rimaste intrappolate sotto le macerie
per 33 ore a Hatay,
nella Turchia del sud,
prima di essere liberate.

 ITALIA
 ITALIA

 Luca Galli

Sanremo 2023
Martedì 7 febbraio
è cominciata l’edizione 73
del Festival di Sanremo.

Il direttore artistico Amadeus
è alla sua quarta direzione del festival.

La serata inaugurale
si è aperta con un minuto di silenzio
per le vittime del terremoto
in Turchia e Siria.

Il presidente della Repubblica
Sergio Mattarella
ha ricevuto una standing ovation,
e Gianni Morandi, vecchia guardia
della canzone italiana,
ha invitato tutto il teatro
a intonare l’inno di Mameli.
Quest’anno infatti è l’anniversario
dei 75 anni della Costituzione.

Anche l’attore premio Oscar
Roberto Benigni
ha celebrato la Costituzione
rendendo omaggio ai padri costituenti,
“tra questi c’era Bernardo Mattarella”,
padre del presidente:
“Lei e la Costituzione avete avuto
lo stesso padre – ha detto Benigni –
possiamo dire che è sua sorella”’.

L’influencer Chiara Ferragni,
indossando una lunga stola bianca
con la scritta “Pensati libera”,
è intervenuta con un monologo
dedicato a tutte le donne
invitandole a “lottare insieme ogni giorno
per cambiare le cose”.

Sul palco dell’Ariston
sono tornati anche i Pooh:
una “operazione nostalgia”
con il pubblico in delirio.

ESTERI
ESTERI

 ActuaLitté

Salman Rushdie, prima intervista dopo l’attentato
Salman Rushdie ha rilasciato un’intervista
a sei mesi dall’aggressione
in cui ha perso la vista da un occhio
e l’uso della mano sinistra.

L’aggressione è avvenuta a Chautauqua,
nello stato di New York,
per mano di Hadi Matar
che voleva “punirlo”
per aver “attaccato l’Islam”.

Nell’intervista Rushdie ha confessato
di sentirsi molto fortunato
nonostante i danni riportati.
Ha affermato di riuscire a camminare,
ma di avere ancora delle difficoltà
a scrivere al computer
a causa della mancanza
di sensibilità ai polpastrelli.

Lo scrittore britannico
di origini indiane
ha però aggiunto
di non voler “fare la vittima”
perché non vuole che chi legge i suoi libri
pensi all’aggressione.

 ITALIA
 ITALIA

 Nihongarden

La passione per la montagna oltre la malattia
Il sogno di Andrea Cappadozzi
di toccare una delle cime
più alte del mondo
sta per avversarsi:
la prossima estate partirà
alla volta del Peak Lenin (7134 m).

Un’impresa straordinaria se pensiamo
alla singolare storia del suo protagonista:
Andrea ha una nuova vita
dopo un lungo percorso di malattia,
nello specifico di leucemia,
che lo ha portato lontano
dalle sue montagne.

Andrea è sempre stato un grande amante
delle passeggiate in montagna,
le sue vette preferite sono gli Appennini,
dato che lui è cresciuto
vicino ai Monti Lepini (Lazio).
Adesso la sfida
si fa più dura e interessante,
ma la montagna gli sta dando
una seconda possibilità.

La sua carriera di alpinista
lo ha già portato a:
Sasso lungo, Cinque Dita,
Pollice, Grohmann,
Le Torri del Sella, La Maria del Pordoi,
Kasnapoff sulla Seconda Torre del Sella.

Purtroppo la malattia aveva interrotto
questa lunga serie di spedizioni,
però Andrea ne è uscito vincente,
è guarito.
Il suo primo desiderio dopo la guarigione
è stato proprio quello
di tornare alla sue montagne
e riprendere a scalare per allenarsi
verso la prossima incredibile meta.

 CULTURA & SOCIETA’
 CULTURA & SOCIETA’

Firenze, venduta la casa colonica di Dante
A meno di 15 chilometri
dal centro di Firenze,
sulle colline di Fiesole,
si trova la casa colonica
risalente al XIII secolo
appartenuta al padre della lingua italiana,
Dante Alighieri,
e che ora è stata venduta.

La società fiorentina
Lionard Luxury Real Estate
ha organizzato la vendita,
spiegando che si tratta
di un immobile unico
sia per la sua bellezza estetica,
sia per il suo ruolo
nel patrimonio culturale italiano.

Infatti, numerosi scritti
illustrano che Beatrice e Dante
si sarebbero conosciuti per la prima volta
in questa zona,
e potevano osservarsi a vicenda
dalle proprie finestre.

La villa, nota come Radola,
fu confiscata a Dante
assieme ad altri beni di famiglia
all’inizio della ‘guerra’
fra Guelfi e Ghibellini.
Nel 1342,
essa venne restituita al figlio
Iacopo Alighieri,
che continuò ad utilizzarla
come luogo di villeggiatura.

La proprietà è dotata
di 1,2 ettari di terreno
con un giardino d’inverno e un roseto,
affiancati da un ampio oliveto
e da una piccola area boschiva.
La villa in sé,
recentemente ristrutturata,
conta 420 metri quadri
e un annesso su due livelli
di 220 metri quadri
e munito di torre.

initalia.virgilio.it

initalia.virgilio.it
 CULTURA & SOCIETA’
 CULTURA & SOCIETA’

 Constru-centro

Eredi Michael Jackson vicini a vendere il catalogo musicale
Gli eredi di Michael Jackson
sarebbero intenzionati
a vendere la loro parte
del catalogo musicale
del cantante.

I diritti verrebbero acquistati
dalla Sony,
insieme a un partner finanziario,
per la cifra record
di 800/900 milioni di dollari.

La notizia è stata diffusa
da Variety,
che avrebbe 3 fonti
a conoscenza della notizia.

Questa vendita
sarebbe la più importante
del mercato dei cataloghi musicali.

Fino ad ora, infatti,
le cifre più alte
erano state pagate
per i diritti di Bob Dylan
e di Bruce Springsteen,
venduti rispettivamente
per 200 e 600 milioni di dollari.

Il pacchetto venduto
conterrebbe anche
alcuni show musicali
di Michael Jackson
e persino i diritti di un film
di prossima uscita.

 SPORT
 SPORT

 Stefan Brending
Brignone oro ai mondiali di sci
Comincia nel migliore dei modi
l’avventura azzurra
ai mondiali di sci
in corso in Francia.

Federica Brignone ha infatti vinto
la medaglia d’oro nella prima gara:
la combinata.
L’azzurra è arrivata davanti a tutte
nel SuperG,
ed è riuscita a difendere
la posizione nello slalom
rintuzzando l’assalto delle avversarie.

Secondo posto per la svizzera Holdener
e bronzo per l’austriaca Haaser,
sorpresa di giornata.
Fuori una delle grandi favorite,
la Shiffrin, che ha inforcato
nel finale della prova di slalom.

Per la Brignone si tratta
della prima medaglia d’oro
a un mondiale.
È anche la prima volta
che l’Italia vince
in questa disciplina al mondiale.

Queste le parole dell’azzurra al traguardo:
“Cominciare i mondiali così è il top.
Ora non mi diranno più
che nel mio palmares
manca una medaglia d’oro”.

sport.sky.it

sport.sky.it
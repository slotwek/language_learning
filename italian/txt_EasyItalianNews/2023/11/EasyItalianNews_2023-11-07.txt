ESTERI
ESTERI

 Israel Defense Forces

L’esercito israeliano circonda Gaza City, inizia la guerriglia urbana
“Niente ci fermerà. Andremo avanti.
Avanzeremo e vinceremo”.
Così il 2 novembre
il premier israeliano Benjamin Netanyahu
ha annunciato l’ingresso dei suoi soldati
nella periferia di Gaza City.

La città è circondata
e l’operazione via terra è iniziata:
si preparava da una settimana,
da quando Gaza
è stata isolata dal mondo
per diverse ore
e i raid aerei israeliani
hanno distrutto gli ultimi edifici
rimasti ancora in piedi.

Ora l’esercito israeliano
può portare a termine
i due obiettivi principali:
liberare gli ostaggi individuati
dall’intelligence americana
e colpire le linee di difesa di Hamas.

Intanto a sud continua
l’esodo dalla Striscia
attraverso il valico di Rafah,
confinante con l’Egitto.

Secondo Medici Senza Frontiere
sono 20mila i feriti palestinesi
che necessitano di cure mediche
e non possono riceverle nella Striscia.
Gli ospedali sono al collasso da giorni.
Solo 14 su 36 ospedali
sono rimasti in funzione
e operano al 40 per cento
delle loro capacità.
Le Nazioni Unite parlano
di “rischio genocidio”.

stream24.ilsole24ore.com

stream24.ilsole24ore.com
ESTERI
ESTERI

Marco Dormino/ The United Nations United Nations Development Programme

Terremoto in Nepal
In Nepal si è verificato un terremoto
di magnitudo 5,6 sulla scala Richter
che ha provocato almeno 150 morti
e circa 200 feriti.

Ad essere colpita
è stata in particolare
la zona occidentale del paese,
con l’epicentro localizzato
a 42 km da Jumla,
verso il confine con il Tibet.

Il terremoto si è verificato di notte,
diverse abitazioni sono state danneggiate
e le comunicazioni con altre zone
sono state interrotte.

Le varie forze di sicurezza
sono state mobilitate
e anche la polizia e l’esercito
sono intervenuti nei soccorsi.

Il primo ministro ha espresso il suo cordoglio
per le vittime del terremoto,
e anche il premier indiano
si è detto dispiaciuto
e ha offerto aiuto.

I terremoti sono molto frequenti in Nepal
dato che il paese si trova
sulla cresta di due placche tettoniche.

ESTERI
ESTERI

 Huhu Uet

Amburgo, uomo armato sulla rampa dell’aeroporto
L’aeroporto di Amburgo
è rimasto chiuso per tutta la notte
e parte della mattina
a causa della presenza
di un uomo armato con un ostaggio.

Un uomo di 35 anni
ha sfondato uno dei cancelli
con la sua auto,
facendo irruzione sulla pista.

Durante la corsa
ha sparato due colpi di pistola
in aria
e ha lanciato due bottiglie
contenenti un liquido infiammabile.

L’uomo aveva appena rapito
la figlia di 4 anni,
prelevandola con l’inganno
da casa della madre:
i due, divorziati,
si stavano contendendo
la custodia legale della bambina.

Il suo piano era di prendere
il volo diretto in Turchia,
portando con sé la figlia.

Tutti i voli sono stati sospesi
e i passeggeri sono stati evacuati
mentre la polizia
tentava di trattare con l’uomo armato.

Dopo le trattative,
durate tutta la notte,
l’uomo si è arreso
ed è stato arrestato.
La bambina è rimasta illesa
e nessuno è stato ferito.

 ITALIA
 ITALIA

 Ximonic (Simo Räsänen)

Aurora boreale in quasi tutta Italia
Tra le 18 e le 19
di domenica 5 novembre
il cielo in buona parte dell’Italia
si è colorato di rosso e viola.
Lo spettacolo è stato visto sulle Alpi
e in molte alture del nord,
ma anche in Austria,
Romania e Slovenia,
con avvistamenti fino in Puglia.

L’aurora polare,
che nell’emisfero settentrionale della Terra
prende il nome di aurora boreale,
è un fenomeno ottico per il quale
si possono ammirare nell’atmosfera
delle bande (archi aurorali) in movimento
di colore rosso, verde e azzurro,
risultato dell’incontro fra particelle
portate dai venti solari e l’atmosfera.

A causare il rarissimo fenomeno
è un’intensa tempesta solare
che ha raggiunto la Terra.
Questa aurora è stata scatenata
da una tempesta solare talmente forte
(di categoria G3 – grado massimo G5),
che all’interno del Circolo polare artico
l’aurora si è vista anche durante il giorno,
quando c’è la luce del sole,
cosa che avviene
non più di una volta ogni dieci anni.

 SALUTE
 SALUTE

Pillola anticoncezionale gratis solo per le under 26
La storica decisione
presa dal Comitato prezzi e rimborsi
dell’Agenzia italiana del farmaco (Aifa)
di rendere finalmente la pillola anticoncezionale
gratuita per tutte le donne,
non sarà applicata.
Il consiglio di amministrazione dell’Aifa
avrebbe deciso di rendere la pillola gratuita
solo per le ragazze minori di 26 anni,
tagliando così fuori 15 milioni di donne
da questo provvedimento.

Il consiglio di amministrazione dell’Aifa
è occupato maggiormente
da persone vicine o iscritte alla Lega
oppure all’Unione dei democratici di centro,
per questo si può facilmente dedurre
che sia stata puramente
di una scelta di matrice politica,
in quanto parliamo di formazioni politiche
che da sempre si trovano schierate
contro il diritto all’aborto.

Le donne (o meglio, le ragazze)
che beneficeranno di questa decisione
sono circa 3 milioni.
Per molte regioni non ci sarà nessun cambiamento,
in quanto già forniscono la pillola gratuitamente
a tutte le donne con meno di 26 anni.

Purtroppo la proposta
escluderebbe le farmacie
dalla distribuzione gratuita della pillola
e la affiderebbe a ospedali e consultori,
limitando ulteriormente la platea di beneficiarie,
in quanto ospedali e consultori
non sono presenti
su tutto il territorio nazionale.

 CULTURA & SOCIETA’
 CULTURA & SOCIETA’

 Raphael Mair

Sanremo, ecco i nuovi conduttori
Mancano meno di tre mesi
al festival di Sanremo,
l’annuale appuntamento con la canzone italiana,
e iniziano a trapelare
le prime indiscrezioni.

Amadeus, che ha condotto il festival
negli ultimi anni,
ha infatti rivelato che il co-conduttore
sarà Marco Mengoni,
che ha vinto l’edizione del festival dello scorso anno
con il brano “Due vite”.

Mengoni non sarà solo il co-conduttore,
ma anche il super ospite musicale
della serata inaugurale.

L’annuncio è stato dato
durante il programma “Viva rai2”,
presentato da Fiorello.
Amadeus era ospite della trasmissione
insieme a Marco Mengoni.
I due sono arrivati da Fiorello
con una sorta di golf car
a tema Sanremo.

 CULTURA & SOCIETA’
 CULTURA & SOCIETA’

 Sven Mandel

Doppio premio per i Maneskin agli Mtv European Music Awards
La rock band italiana dei Maneskin
trionfa agli Mtv European Music Awards 2023
e si aggiudica altri due riconoscimenti:
il prestigioso Best Rock
e il Best Italian Act,
battendo record su record per l’Italia.

La cerimonia si sarebbe dovuta tenere a Parigi,
ma è stata cancellata
per la crisi internazionale.

Nella prima categoria, in particolare,
i Maneskin hanno battuto dunque
la concorrenza di band «corazzate»
del livello di Metallica,
Red Hot Chili Peppers, The Killers,
Arctic Monkeys e Foo Fighters.

In attesa del rilascio
di ‘Rush!(Are you coming?)’,
la nuova edizione del loro album ‘Rush!’,
la band continua a collezionare successi
con il tour mondiale.
ESTERI
ESTERI

 Palestinian News & Information Agency (Wafa) in contract with APAimages

Al G7 si raggiunge accordo su dichiarazione su Gaza
E’ stato trovato un accordo
dai ministri degli Esteri del G7
tenutosi a Tokyo
riguardo una dichiarazione congiunta
sulla guerra Israelo-Palestinese.

La dichiarazione sottolinea
l’obiettivo di raggiungere
la pace internazionale.

Pur condannando le azioni
commesse da Hamas
a partire dal 7 ottobre 2023
e richiedendo la liberazione degli ostaggi,
dichiarano inaccettabile
la violenza commessa da Israele
contro il popolo palestinese.

Viene inoltre ribadito
che i membri del G7 si stanno impegnando
per trovare soluzioni a lungo termine
per Gaza,
e per evitare che il conflitto
si espanda ulteriormente.

Prevedono che l’unica via di uscita
per una pace duratura
sarà il riconoscimento di due Stati,
uno israeliano e uno palestinese.

ESTERI
ESTERI

 Eden, Janine and Jim

Hollywood, no degli attori alla proposta degli Studios
Continua lo sciopero degli attori
che va avanti
da oltre 100 giorni.

Il sindacato degli attori,
il Sag-Aftra, ha rifiutato
l’ennesima offerta degli Studios
che, a detta dei rappresentanti di questi,
era “l’ultima e la migliore”.

I motivi dello sciopero
sono economici
e legati allo sfruttamento dell’immagine:
l’uso dell’intelligenza artificiale
è infatti un punto cruciale
delle trattative.
Gli attori si preoccupano
che le IA permettano alle aziende
di sfruttare la loro immagine.

I sindacati chiedono poi
di aumentare i compensi minimi
e un’equa divisione dei guadagni
con le piattaforme di streaming.

Lo sciopero sembra quindi
destinato a continuare,
tenendo ancora bloccata
l’industria dell’intrattenimento.
Lo sciopero degli attori,
preceduto da quello degli sceneggiatori,
sta impedendo la realizzazione
di nuovi progetti nel cinema
e sulle piattaforme di streaming.

Il costo complessivo
di questo blocco forzato
è stato stimato
intorno ai 6,5 miliardi di dollari.

ECONOMIA
ECONOMIA

Olio extravergine, la Spagna mette in crisi l’Italia
I produttori italiani di olio d’oliva
si battono da tempo
contro la scarsa valorizzazione
del proprio prodotto,
perché i prezzi sul mercato
erano troppo bassi
e a stento coprivano
i costi di produzione.

Ora che l’olio extravergine
è sugli scaffali a prezzi superiori
ai 7-8 euro a bottiglia,
le cose, però, non vanno come si sperava.
L’effetto immediato è stato
un calo dei consumi:
nei primi dieci mesi del 2023
le vendite di extravergine
sono calate del 9%.

Non va meglio a livello internazionale:
i consumi globali di olio d’oliva
sono calati nel 2023 del 18%.

Tale crisi è dovuta principalmente
al crollo della produzione spagnola,
passata in pochi anni
da 1,8 milioni di tonnellate a 663 mila,
a causa della siccità:
gli oliveti intensivi spagnoli
richiedono quantitativi d’acqua tripli
rispetto a un oliveto italiano.

La prima conseguenza
è stata il forte aumento del prezzo
dell’olio spagnolo all’origine.
Nella grande distribuzione
soltanto il 24% degli extravergine
sono 100% made in Italy,
e il restante 76% sono miscele
di oli extravergini di diversa origine
e in larghissima parte realizzate
con un mix di olio spagnolo e italiano.

 ITALIA
 ITALIA

Turismo in Italia: Napoli prima città per turisti stranieri
Secondo il report Svimez
presentato all’assemblea di Confcommercio
a Napoli,
nel 2022 in Italia
ci sono stati 5 milioni di turisti.

Di questi visitatori
il 52% erano italiani
e il 48% stranieri.

Tuttavia proprio Napoli,
dove si è tenuta l’assemblea,
è stata dichiarata
l’unica città del mezzogiorno
in cui la percentuale di turisti stranieri
ha superato quella degli italiani.

Nel 2022 la Campania
è stata la prima regione del mezzogiorno
per numero di arrivi,
con il 70% del turismo concentrato
nelle zone di Napoli e Salerno.

Queste cifre sono molto rassicuranti,
nonostante siano,
rispetto ai numeri pre-pandemia del 2019,
ancora inferiori del 19,4%.
Per quanto riguarda il 2023 però,
ci sono dati provvisori dell’Istat
che fanno ben sperare.

La spesa effettuata nel 2022
da turisti stranieri nel nostro paese
si aggira intorno
ai 44 miliardi di euro.

ECONOMIA
ECONOMIA

 ajay_suresh

WeWork dichiara fallimento in Usa e Canada
WeWork, azienda di co-working
che si occupa di fornire
spazi di lavoro condivisi
per le startup, le piccole imprese
e i liberi professionisti,
ha dichiarato fallimento
in Canada e negli Stati Uniti.

L’azienda versava da anni
in gravi difficoltà economiche,
probabilmente già dal 2019
a causa del Covid.
Circa un mese fa erano emersi
alcuni debiti non pagati.

I vertici dell’azienda hanno spiegato
che nei primi sei mesi del 2023
hanno perso miliardi di dollari
a causa di una diminuzione della domanda
legata alle condizioni economiche
e al propagarsi dello smart working.

La società ha aggiunto
che l’annuncio di bancarotta
avrà sicuramente delle ripercussioni
negli Stati Uniti e in Canada,
ma le operazioni globali
proseguiranno normalmente.

SCIENZA
SCIENZA

 Satyamon1993

Cittadini aiutano a ritrovare farfalle rare
L’Università di Firenze
ha coordinato uno studio
sul monitoraggio di farfalle
nei parchi nazionali italiani,
permettendo a tutti i cittadini
di contribuire.

Molti appassionati di scienza
hanno perciò testimoniato
con foto pubblicate sul sito iNaturalist
la presenza di farfalle rarissime
non avvistate da decenni
neanche dai ricercatori di professione.

Ad esempio due cittadini
hanno documentato la presenza
di una specie chiamata Hipparchia Neomiris
che non veniva avvistata
dagli anni ‘80.

L’ateneo fiorentino ha poi pubblicato la ricerca
sulla rivista ‘Biodiversity and Conservation’.
Tramite questo studio
sono stati aggiornati gli indici
di rischio estinzione
di più di 250 specie di farfalle.

Lo studio è stato capitanato
da Leonardo Dapporto,
ricercatore di Zoologia
all’Università di Firenze.

 SPORT
 SPORT

 Carine06

Swiatek vince le WTA Finals
Iga Swiatek si è laureata campionessa
delle WTA Finals
per la prima volta in carriera,
dopo aver battuto in finale Pegula
in due set con il punteggio di 6-1 6-0.

La polacca ha dominato
questa edizione delle Finals:
mai perso un set in 5 partite
e ha concesso solamente
20 game alle avversarie.
Anche la finale è stata
una partita a senso unico.

Swiatek ha infilato una serie
di 11 turni consecutivi
vincendo la partita in meno di un’ora.
Il primo set è durato 27 minuti
e il secondo 32.

Swiatek ha poi convertito
5 delle 7 palle break che si è procurata
e ha annullato l’unica palla break
concessa all’americana.

Con la vittoria delle WTA Finals
Swiatek torna numero 1 al mondo
detronizzando Sabalenka.
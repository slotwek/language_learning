ESTERI
ESTERI

 Fred Schaerli

Daghestan, violento assalto a un aereo proveniente da Israele
Diverse centinaia di persone
si sono radunate
all’aeroporto di Makhachkala,
capitale della Repubblica russa del Daghestan
a maggioranza musulmana,
per una manifestazione di protesta
contro il conflitto israelo-palestinese.

La manifestazione è sfociata in scontri
quando decine di persone
hanno preso d’assalto
la pista e il terminal,
dopo che era stato annunciato
l’atterraggio di un aereo
proveniente da Israele.

In un video circolato sui social
si sente qualcuno che urla
“Allah akbar” (Allah è grandissimo),
mentre altre immagini mostrano
decine di persone che abbattono le barriere,
cercano di controllare le auto
in uscita dall’aeroporto
e sfondano le porte
all’interno del terminal.
L’intervento delle forze speciali
e della polizia
ha infine sedato gli scontri.

Sono state arrestate
sessanta persone.
Ci sono venti feriti
tra agenti di polizia e manifestanti.

Il Ministero della Sanità locale
ha riferito che dieci persone
sono ricoverate in ospedale,
di cui due in condizioni critiche.

stream24.ilsole24ore.com

stream24.ilsole24ore.com
 ITALIA
 ITALIA

 US Army Africa

Nubifragio a Milano
Un violento nubifragio
si è abbattuto su Milano
nella notte tra lunedì e martedì.
Il temporale è iniziato
intorno alle 4 del mattino
e ha provocato diversi danni.

A causa dell’esondazione
del fiume Seveso
si sono verificati disagi e allagamenti
che hanno comportato
il rallentamento delle linee ferroviarie.

Sono state chiuse, inoltre,
diverse strade
e alcune fermate della metropolitana.

A partire dalle 4 del mattino
sono stati oltre 170
gli interventi dei vigili del fuoco
per allagamenti di strade,
sottopassi e scantinati.
Sono state registrate
anche intense raffiche di vento.

A Brescia, è stata disposta
l’apertura delle chiuse
per mantenere in sicurezza
la diga di Danzarè.

ESTERI
ESTERI

Atene, 21 neonazisti italiani arrestati all’aeroporto
21 italiani appartenenti
a gruppi neonazisti
sono stati arrestati
all’aeroporto Eleftherios Venizelos
di Atene.

Si erano recati in Grecia
per partecipare a un raduno
nel sobborgo di Neo Iraklio,
a nord di Atene.

Il raduno è stato organizzato
per commemorare
la morte di due militanti
del partito “Alba Dorata”,
gruppo ultranazionalista
sciolto nel 2013.

Il gruppo di italiani
era sorvegliato dalla polizia
che ha raccolto informazioni
sugli organizzatori del raduno
e sui possibili partecipanti.

Al raduno hanno infatti partecipato
gruppi da tutta l’Europa.

I 21 arrestati sono stati trattenuti
in attesa di essere espulsi dal paese.
La polizia greca ha quindi vietato
lo svolgimento del raduno
e delle manifestazioni antifasciste
organizzate di conseguenza.

 ITALIA
 ITALIA

 Nana B Agyei

Demografia: l’ultimo italiano nascerà tra 200 anni
Le stime dello studio ‘Rinascita Italia’,
diffuso in occasione del forum Ambrosetti
di Cernobbio,
affermano che l’Italia
è un Paese anagraficamente vecchio,
tra i più vecchi al mondo
insieme al Giappone;
l’indice di dipendenza degli anziani
è il più alto in Europa.

Questo mix di fattori
potrebbe ridurre ancora di più
la popolazione italiana,
e nel 2050 si potrebbe registrare
una popolazione di 51,1 milioni di abitanti,
rispetto agli attuali 59 milioni,
con tutte le ripercussioni generazionali.

In questo scenario,
l’ultimo italiano potrebbe nascere
tra circa 200 anni
e morire tra 300.

I problemi che la decrescita della nostra popolazione
sta innescando
sono a livello sociale ed economico
quelli legati al lavoro, alle pensioni
e all’assistenza sanitaria.

Secondo Valerio De Molli,
managing partner e ceo di The European House,
servono delle azioni durature,
con politiche che risolvano
i problemi strutturali dell’Italia:
come per esempio rendere il futuro più certo
da un punto di vista lavorativo
che favorirebbe la creazione
di famiglie più numerose.

ECONOMIA
ECONOMIA

2024 anno di rincari anche per le sigarette
Tasse in aumento anche per i fumatori:
dal prossimo anno ci sarà un incremento
delle accise sul tabacco
che porterà a un ennesimo aumento dei prezzi,
anche sul tabacco e i suoi derivati.

La manovra finanziaria del governo
non ha risparmiato nessuno quest’anno
e anche i fumatori
pagheranno più caro il loro vizio.
Per la prima volta il nuovo contributo
colpisce in modo trasversale
tutto il mercato del tabacco:
dalle sigarette al tabacco,
fino alle sigarette elettroniche.

Secondo la legge di Bilancio,
per i fumatori delle sigarette tradizionali
si può stimare un aumento
tra i 10 e i 12 centesimi di euro
a pacchetto.

La British American Tobacco Italia
ha affermato che questa manovra
coinvolge tutte le tipologie di fumo
e, in linea con i principi dettati
dalle regole europee
sulla salute dei fumatori,
alza le tasse pure sul tabacco trinciato,
quello utilizzato per le sigarette “fai da te”:
il rialzo stimato è di 20 centesimi
per le buste da 30 grammi.

Per quanto riguarda infine
il tabacco riscaldato,
il rialzo è previsto nel 2026,
con un aumento stimato
di 10 centesimi a pacchetto.

ESTERI
ESTERI

 BenAveling

Un campo di girasoli per l’anniversario di matrimonio
Un agricoltore del Kansas,
per sorprendere la moglie
in occasione del loro 50° anniversario di matrimonio,
le ha regalato 32 ettari di girasoli.

Il signor Wilson ha pensato di fare
un eclatante gesto d’amore
per la propria moglie,
riuscendo a piantare di nascosto
un campo di girasoli,
fiori da lei molto amati.

Un regalo pensato e organizzato
dal marito insieme al figlio,
che hanno tenuto tutto nascosto
alla sua dolce metà.
La signora Wilson adesso
ha ben 1,2 milioni di girasoli.
Immaginate la sorpresa di lei
nel vedere l’immensa distesa gialla
in suo onore!

Adesso questo ‘mare giallo’
è diventato una specie di attrazione turistica,
nei pressi della Highway 54,
a pochi chilometri da Pratt,
in Kansas.
Questi fiori sono diventati
il simbolo di un amore indissolubile
che va avanti fin dai tempi del liceo.

 SPORT
 SPORT

 Ank Kumar

Messi vince il Pallone d’oro
Messi ha vinto il suo ottavo Pallone d’oro
e ha dedicato la vittoria
ai suoi colleghi della nazionale argentina,
con cui ha vinto l’ultimo Mondiale,
e a Maradona.

Il fuoriclasse argentino
ha preceduto in classifica
l’attaccante norvegese Haaland,
autore di una stagione strepitosa
al Manchester City,
e Mbappè che si era qualificato
per la finale mondiale con la Francia.

Haaland ha comunque vinto il premio
come miglior attaccante
mentre Martinez è stato nominato
miglior portiere.
Il Trofeo Kopa per il miglior giovane
è andato a Jude Bellingham,
il neo acquisto del Real Madrid.

Il Pallone d’oro femminile
è stato vinto dalla giocatrice
del Barcellona Bonmatì.

Il Manchester City è stato nominato
come miglior squadra maschile,
e il Barcellona
come miglior squadra femminile.
A Vinicius il premio Socrates
per la solidarietà.

sport.sky.it

sport.sky.it
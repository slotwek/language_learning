Listen online as you read:

ESTERI
ESTERI

 IDF Spokesperson’s Unit

Cisgiordania, l’esercito israeliano uccide 10 palestinesi a Jenin
Giovedì 26 gennaio
l’esercito israeliano ha ucciso
almeno 10 palestinesi
nel campo profughi di Jenin,
in Cisgiordania,
nel corso di un’operazione militare
tra le più violente degli ultimi anni.
Il territorio cisgiordano
è occupato da Israele dal 1967,
ma i palestinesi
lo rivendicano come proprio.

Tra le persone uccise
c’è anche una donna di 60 anni,
e sul numero di feriti
non ci sono dati certi.

Il ministro della Sanità palestinese
ha accusato l’esercito israeliano
di aver sparato gas lacrimogeni
nel reparto pediatrico di un ospedale,
causando problemi respiratori
ai bambini ricoverati.
L’esercito sostiene invece
che i gas lacrimogeni
provenivano dagli scontri.

Il tragico attacco di giovedì
giunge a poche settimane dall’insediamento
del nuovo governo israeliano,
il più di destra di sempre,
che ha annunciato una linea molto dura
nei confronti dei palestinesi.

Il presidente palestinese
Mahmoud Abbas
ha dichiarato tre giorni di lutto.

ESTERI
ESTERI

 (Stephan)
Corea del Nord dichiara lockdown a Pyongyang
Il governo nordcoreano
ha imposto
un lockdown di 5 giorni
per limitare la diffusione
di “una malattia respiratoria
non specificata”.

Le misure restrittive
impongono ai cittadini
di rimanere nelle proprie case
e di sottoporsi
a frequenti controlli della temperatura.

Si tratta delle prime restrizioni
da quando il regime ha dichiarato
di aver sconfitto il covid-19
nell’agosto del 2022.

Tuttavia, nell’avviso del governo
si fa riferimento solamente
a generiche malattie respiratorie,
tra le quali non viene menzionato
il covid.

Secondo NK News, media di Seul,
dopo l’annuncio
i cittadini nordcoreani
si sono affrettati
a fare rifornimenti e scorte
temendo che il lockdown
possa prolungarsi
oltre i 5 giorni previsti.

La Corea del Nord,
nel frattempo,
sta anche attraversando
un’ondata di freddo record
con temperature
che arrivano fino a -30 gradi.

ESTERI
ESTERI

 Krokodyl
Spagna, assaltate due chiese
Ad Algeciras,
nella Spagna meridionale,
un uomo armato di machete
ha ucciso un sagrestano
e ferito altre quattro persone
in due attacchi
avvenuti in due chiese.

L’aggressore è stato fermato e disarmato
dalle forze dell’ordine,
si tratterebbe di un quarantenne
di nazionalità marocchina.

L’attacco è avvenuto durante la sera,
intorno alle 19.
L’uomo è entrato nella chiesa di San Isidro
e ha ferito gravemente il sacerdote,
successivamente si è diretto
verso una chiesa vicina,
provocando danni materiali,
ferendo quindi varie persone
e uccidendo il sagrestano.

Il primo ministro Pedro Sanchez,
in un post su Twitter,
ha espresso le sue condoglianze
alla famiglia del sagrestano ucciso
e augurato pronta guarigione
ai feriti.

 ITALIA
 ITALIA

 Settimioma

Giorno della Memoria, l’Italia ricorda l’Olocausto
In onore del Giorno della Memoria,
il 27 gennaio in tutta Italia
si sono svolti una serie
di eventi artistici e culturali
per celebrare le milioni di vittime dell’Olocausto,
tra ebrei, oppositori politici,
sinti e omosessuali.

Alla stazione centrale di Milano,
per esempio,
la senatrice Liliana Segre
ha accompagnato gli spettatori
in diretta televisiva
nel viaggio che nel 1944
la condusse dal binario 21
fino al campo di sterminio di Auschwitz,
dove fu una delle poche
a sopravvivere.

A Roma, Napoli, e Genova
il tradizionale minuto di silenzio
è stato sostituito
da testimonianze originali
di cittadini italiani
sopravvissuti alla Shoah.

A Caserta, invece,
l’orchestra Jazz & Shoah
ha esplorato la storia di 15 musicisti
imprigionati nel campo di concentramento
di Terezin.

Mostre, presentazioni e concerti
sono stati organizzati
in tutte le città d’Italia,
al fine di promuovere memoria e solidarietà
verso uno dei capitoli
più bui della storia.

ESTERI
ESTERI

Giappone, in ufficio con il cane
Un’iniziativa di un’azienda giapponese
potrebbe cambiare
alcune regole fondamentali del lavoro.

Per rendere più piacevole
il ritorno in ufficio,
rinunciando così allo smart working,
la suddetta azienda
avrebbe concesso ai suo dipendenti
di portare con sé
il proprio animale domestico.

La particolare vicenda si è svolta
nella sede di Kawasaki della Fujitsu Ltd,
conosciuta impresa di fornitura
a livello mondiale
di prodotti e servizi dell’information technology.
Un’azienda in cui si lavora tanto,
che ha dei turni di lavoro molto lunghi
e forse proprio per questo
il distacco dal proprio cane
potrebbe essere ancora più difficile,
dopo i mesi di convivenza H24 (24 ore al giorno)
durante il lock-down.

Al momento il progetto è ancora
in fase sperimentale,
ma in un prossimo futuro
potrebbe essere consentito
anche ad altri animali
di accedere agli uffici
insieme ai propri padroni.
Attualmente si permette l’ingresso
di un massimo di 6 cani al giorno,
e i benefici si sono subito fatti sentire.

Gli amici a quattro zampe
riducono lo stress
durante l’attività lavorativa
e rendono più rilassato l’ambiente di lavoro.
Fujitsu potrebbe essere da esempio
per molte altre grandi aziende
sparse in tutto il mondo.

SCIENZA
SCIENZA

 Flan la

Asteroide 2023 BU sfiora la Terra
Un asteroide delle dimensioni di un minibus
ha sfiorato la Terra
nelle prime ore della mattina
di venerdì 27 gennaio.
E’ avvenuto all’altezza
della punta inferiore dell’America Latina
alle 01.27,
quando l’asteroide è passato
a circa 3.600 chilometri
dalla superficie terrestre.

Nonostante sembri una distanza considerevole,
è in realtà inferiore a quella
di molti satelliti artificiali.

L’asteroide 2023 BU
è stato scoperto lo scorso 21 gennaio
dall’astronomo dilettante
Gennady Borisov.
Borisov opera dall’osservatorio Margo,
collocato a Nauchnij in Crimea,
e nel 2019 è stato responsabile
anche della scoperta della 2I/Borisov,
la prima cometa interstellare.

In caso di un ulteriore avvicinamento
alla superficie terrestre,
l’asteroide si sarebbe disintegrato
a causa dell’impatto con l’atmosfera,
risultando in uno spettacolo di fuoco,
ma non avrebbe causato danni significativi.

 SPORT
 SPORT

 David W. Carmichael – davecskatingphoto.com

Europei di pattinaggio: oro per Conti-Macii
Storica doppietta agli Europei
di pattinaggio di figura in Finlandia:
per la prima volta nella storia
l’Italia ha infatti vinto la medaglia d’oro
nella gara delle coppie d’artistico.

A compiere l’impresa è stata la coppia
formata da Sara Conti e Niccolò Macii,
che dopo il bronzo conquistato
alle finali di Grand Prix,
portano a casa il titolo europeo:
già primi dopo il programma corto,
hanno confermato la posizione
grazie a un programma libero
con una sola sbavatura.

A completare la giornata trionfale
per i colori azzurri ci hanno pensato
Rebecca Ghilardi e Filippo Ambrosini,
che hanno conquistato la medaglia d’argento
rimontando dalla quinta posizione
del programma corto.
È il loro il libero
con il miglior punteggio.

Sul terzo gradino del podio
si sono posizionati i tedeschi Hocke-Kunkel,
che erano secondi dopo il corto.
Settimo posto per la terza coppia italiana,
Beccari-Guarise.

sport.sky.it

sport.sky.it

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
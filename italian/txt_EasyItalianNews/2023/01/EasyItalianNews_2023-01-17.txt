Listen online as you read:

ESTERI
ESTERI

 calflier001

Precipita un aereo in Nepal
Un aereo della Yeti Airlines nepalese
è precipitato
nei pressi dell’aeroporto di Pokhara,
a 200 chilometri dalla capitale.

Le cause dello schianto
sono ancora in fase di accertamento
ma sembra che possa essere stato il maltempo
che caratterizza la zona.

A bordo dell’aereo
viaggiavano 72 persone
di varie età
e nazionalità.

Fino ad ora i soccorsi
hanno recuperato 68 corpi
e stanno continuando
a cercare i dispersi;
le speranze di trovarli
sono però ormai molto scarse.

Oltretutto, lo schianto
si è verificato in una gola
profonda 300 metri,
cosa che rende
le operazioni di recupero
ancora più complicate.

In Nepal è stato dichiarato
il lutto nazionale
per commemorare
le vittime dell’incidente.

 ITALIA
 ITALIA

Arrestato boss mafioso Matteo Messina Denaro
E’ stato arrestato dai carabinieri
dopo 30 anni di latitanza
il boss mafioso Matteo Messina Denaro.

L’operazione di cattura
è avvenuta a Palermo,
mentre l’uomo si stava sottoponendo
a un tampone rapido per Covid-19
presso la clinica “La Maddalena”.

L’uomo era in cura
da più di un anno per un tumore,
sotto il falso nome
di Andrea Bonafede.

All’arrivo dei carabinieri
ha tentato una breve fuga,
per poi arrendersi velocemente
dichiarando subito la sua vera identità.

Denaro è considerato
tra gli uomini più pericolosi al mondo,
latitante dall’estate 1993
quando scomparve
dopo le stragi mafiose di Roma,
Milano e Firenze.
Da allora è condannato all’ergastolo
per decine di omicidi.

Oltre agli attentati del 1993,
prese parte alle stragi del 1992
in cui morirono
i giudici Falcone e Borsellino.

 ITALIA
 ITALIA

 sv1ambo
Uccisa una donna a Roma
Martina Scialdone, 35 anni,
è stata uccisa da Costantino Bonaiuti,
suo ex compagno,
fuori da un ristorante a Roma.

Martina è stata uccisa
con un colpo di arma da fuoco,
arma legalmente detenuta da Bonaiuti
che è campione regionale
di tiro dinamico sportivo.

I due sarebbero arrivati
al ristorante alle 21
e intorno alle 23
avrebbero iniziato a litigare.
I ristoratori hanno chiamato la polizia
e chiesto alla Scialdone
se volesse restare all’interno del ristorante
per aspettare che arrivasse,
ma lei ha rifiutato.

La donna ha inviato
un messaggio al fratello
alle 23.17
e poco dopo l’ex compagno
le ha sparato.

Immediato l’arrivo della polizia,
ma ormai la donna era senza vita.

ESTERI
ESTERI

 Superbass

Evacuato villaggio tedesco occupato da attivisti
Numerosi manifestanti
sono stati scortati dalle forze dell’ordine,
apparentemente per preservare
la loro sicurezza,
nel corso di una manifestazione
a supporto dell’occupazione
del villaggio tedesco di Lützerath,
durata quasi tre anni.

Il villaggio,
situato nell’ovest della Germania,
è di proprietà della compagnia energetica RWE,
il cui obbiettivo ora
è radere al suolo il villaggio
per espandere una miniera di carbone.

In questi ultimi giorni,
l’attivista svedese Greta Thunberg
si è unita ai manifestanti,
accusando duramente il governo tedesco
e il partito dei Verdi,
i cui “compromessi con imprese del genere
mostrano quali siano le loro priorità”.

Secondo Karsten Smid,
esperta di energia di Greenpeace,
l’espansione della miniera di Garzweiler
renderebbe impossibile per la Germania
rispettare l’accordo di Parigi.

Dopo scontri con la polizia
caratterizzati da spray al peperoncino e manganelli,
alcuni attivisti avrebbero forzato
l’ingresso alla miniera,
che non è più in sicurezza,
e per questo motivo
le autorità avrebbero dovuto
evacuare la zona.

 ITALIA
 ITALIA

 Francesco Pierantoni

Comizio all’aperto per Bonaccini in vista delle primarie
Durante una visita a Caserta,
in Campania,
il Presidente della regione Emilia Romagna
Stefano Bonaccini
è stato accolto da una folla
di oltre 500 persone
e, per questo motivo,
ha deciso di improvvisare
un comizio in piazza.

Salendo su una sedia
“come nei comizi degli anni ’70”,
Bonaccini ha scandito
i suoi punti programmatici
in quanto candidato
alle prossime primarie
del Partito Democratico.

In mezzo alla folla del piazzale
del Belvedere di San Leucio,
Bonaccini ha dichiarato il suo supporto
per lo sviluppo del sud,
la necessità di costruire alleanze a livello europeo,
e l’importanza del reddito di cittadinanza
per permettere a tutti gli italiani
di arrivare a fine mese.
La priorità sarebbe quella di aumentare
“investimenti nelle infrastrutture,
nell’industria, nel lavoro”,
protetto in quanto istituzione
dal primo articolo della Costituzione italiana.

Le primarie del Partito Democratico
si svolgeranno il 23 febbraio di quest’anno,
e per il momento
vedono Bonaccini sfidare Gianni Cuperlo,
Paola De Micheli
ed Elly Schlein.

 SALUTE
 SALUTE

 Andy Mitchell

Irlanda, etichette sul vino: fa male alla salute
Una decisione che ha diviso
l’opinione scientifica
quella dell’Irlanda
sull’utilizzo di «alert sanitari»
sulle etichette del vino.

L’Unione europea
ha dato il consenso all’Irlanda
di adottare questa nuova norma:
come per le sigarette,
da ora in poi anche
sulle etichette degli alcolici
ci saranno avvertenze
come «il consumo di alcol
provoca malattie del fegato»
e «alcol e tumori mortali
sono direttamente collegati».

Ovviamente, sia l’alcol che le sigarette
danneggiano la salute,
ma non nello stesso modo.
Questo è quello che hanno dichiarato
alcuni membri del board scientifico di MOHRE,
Osservatorio Mediterraneo
per la Riduzione del Rischio in medicina.

Secondo Oscar Bertetto,
oncologo medico
ex direttore Rete oncologica
Piemonte e Valle d’Aosta
e membro del board scientifico di MOHRE,
nel vino sono contenute sostanze antiossidanti
che possono almeno un po’
controbilanciare gli effetti dannosi
che questa bevanda può avere
sul metabolismo cellulare;
mentre nelle sigarette ci sono
tutte sostanze nocive.

Secondo Fabio Lugoboni,
responsabile dell’Unità Medicina delle Dipendenze
del Policlinico GB Rossi di Verona,
altro membro del board scientifico di MOHRE,
in letteratura scientifica ci sono studi
che mostrano che basse dosi di vino
sono in grado di allungare la sopravvivenza
di chi le consuma.

Insomma sembra che la scelta dell’Irlanda
potrebbe non essere dettata
da ragioni solo scientifiche,
ma che il governo irlandese
voglia limitare
il consumo eccessivo di alcolici
probabilmente tra i più giovani.

 SPORT
 SPORT

 Stefan Brending
Federica Brignone vince il SuperG di St.Anton
L’azzurra Federica Brignone
ha vinto il primo SuperG
che si è svolto a St.Anton,
mentre nella seconda gara
si è classificata seconda.

Con questa vittoria,
la numero 21 in carriera,
la Brignone è diventata
l’azzurra più vincente di sempre
in coppa del mondo
staccando Sofia Goggia.

Dietro di lei si sono posizionate
le due atlete svizzere Haehlen
e Gut-Behrami.

“Sono veramente soddisfatta
non solo della gara,
ma per come ho sciato,
del mio atteggiamento
e di quello che sto facendo sugli sci”
queste le parole dell’azzurra
al traguardo.

Nel secondo SuperG
che si è disputato a St.Anton
la Brignone è salita
sul secondo gradino del podio
dietro la svizzera Gut-Behrami
mentre un’altra azzurra,
Marta Bassino,
è arrivata in terza posizione.
Listen online as you read: 

ESTERI
ESTERI

 Governor-General of New Zealand

Nuova Zelanda, la premier si dimette
Jacinda Arden,
premier neozelandese,
ha annunciato le sue dimissioni
e ha convocato le elezioni
per il 14 Ottobre.
Arden resterà in carica
fino al 7 Febbraio
e poi proseguirà il suo mandato
come deputata
fino alle elezioni.

Jacinda Arden, 42 anni,
è diventata premier nel 2017
e negli ultimi sondaggi
ha visto crollare la sua popolarità
e quella del suo partito.

Ha affermato
che dietro le sue dimissioni
non c’è nessuno scandalo,
ma solo una mancanza di energie.

Ha infatti dichiarato
che una posizione
come quella da lei ricoperta
comporta grandi responsabilità
ed energie,
ed è necessario accettare
quando non si è più la persona giusta.

ESTERI
ESTERI

 Gage Skidmore
Stati Uniti, Baldwin accusato di omicidio involontario
A quasi un anno e mezzo
dalla morte di Halyna Hutchins,
la direttrice della fotografia
del film western ‘Rust’
uccisa nel 2021,
l’attore americano Alec Baldwin
verrà condannato
per omicidio involontario.

Durante le riprese
al Bonanza Creek Ranch,
vicino alla capitale del New Mexico
Santa Fe,
Baldwin avrebbe maneggiato un’arma
contenente proiettili attivi,
portando all’omicidio involontario
di Hutchins.

Durante lo scorso anno,
Baldwin ha ribadito
che non era assolutamente al corrente
dello status attivo dell’arma,
e di non aver neanche
premuto il grilletto.
Pertanto,
anche Hannah Gutierrez Reed,
la responsabile delle armi sul set,
verrà accusata formalmente
di omicidio involontario
verso la fine di gennaio.

Al termine del processo,
è stato concluso
che sull’intero set del film
vigeva una “palese mancanza di rispetto
delle norme di sicurezza”.

L’accordo preso dai legali di Baldwin
con la procura
non prevede una pena di detenzione,
ma sei mesi di libertà vigilata.

ESTERI
ESTERI

Armenia, incendio in una caserma
Un incendio è scoppiato
in una caserma in Armenia,
costando la vita
ad almeno 15 militari.

E’ successo
nel territorio del villaggio Azat,
nella zona di Gegharkunik,
a 80 chilometri
dalla capitale Yerevan.

Sembra che l’incendio
sia stato causato
da una stufa a gasolio
che avrebbe generato
le prime fiamme.

Una volta propagato,
il fuoco si è poi rivelato
impossibile da spegnere.

Secondo la polizia militare,
impegnata nelle indagini,
l’incendio sarebbe stato causato
da “una violazione
delle norme di sicurezza”.

Le vittime sono al momento 15,
tra ingegneri e cecchini;
altri militari sono rimasti
gravemente feriti.
Le condizioni dei ricoverati
sono state definite “gravi”.

ESTERI
ESTERI

 Flickr: Julian Sands

L’attore Julian Sands disperso sulle montagne della California
L’attore britannico Julian Sands
è ufficialmente disperso.
Le ricerche sono state sospese
per il maltempo
e il rischio valanghe.

L’annuncio è stato dato
dal dipartimento dello sceriffo
della contea locale.
Di Sands, 65 anni,
si sono perse le tracce
dalla sera del 13 gennaio,
quando è uscito per un’escursione
sul monte Baldy
delle San Gabriel Mountains,
in California.

Una squadra di ricercatori
e una di soccorso di montagna
hanno lavorato per ore,
ma le difficili condizioni meteo
li hanno bloccati.
Le ricerche con elicotteri e droni
sono comunque continuate
e le autorità le riprenderanno
anche a terra
non appena le condizioni lo permetteranno.

Julian Sands ha iniziato
la sua carriera d’attore nel 1984
con “Urla del silenzio” di Roland Joffé,
ma la sua prima parte da protagonista
è arrivata l’anno successivo
con “Camera con vista” di James Ivory,
che vinse tre Oscar.
Dopo il successo
si è trasferito a Hollywood
dove ha recitato in numerose pellicole:
“Warlock” (1989),
“Il sole anche di notte” (1990),
“Il pasto nudo” (1991),
“Via da Las Vegas” (1995)
e “Ocean’s Thirteen” (2007).

In Italia ha lavorato con Dario Argento
accanto ad Asia,
la figlia del regista,
come protagonista
del “Fantasma dell’opera” (1988).

AMBIENTE
AMBIENTE

 kawamoto takuo

Fukushima, prossimo lo smaltimento dell’acqua contaminata
Il governo giapponese
ha comunicato che,
se ottiene l’approvazione delle Nazioni Unite,
la prossima primavera
comincerà il rilascio in mare
dell’acqua utilizzata per raffreddare
i reattori danneggiati
della centrale nucleare
di Fukushima Daiichi.

Nel 2011,
un violento terremoto sottomarino
ha causato uno tsunami
che ha travolto la costa del Giappone,
causando uno dei peggiori
incidenti nucleari della storia.

Dal 2011, l’acqua utilizzata
per il raffreddamento dei reattori
viene immagazzinata
in serbatoi di stoccaggio,
il cui spazio si sta esaurendo.

Il processo di smantellamento
della centrale nucleare
potrebbe richiedere fino a 40 anni,
motivo per cui occorre trovare
una soluzione di smaltimento.

Oltre 1,3 milioni di litri cubi
sono già stati filtrati
per rimuovere i vari radionuclidi,
fatta eccezione per il trizio,
molto difficile da separare a livello tecnico
dall’acqua.

Il piano, già approvato
dall’Agenzia internazionale per l’energia atomica,
preoccupa fortemente i pescatori locali,
assieme ai governi di Cina e Sud Corea.
Quest’ultimo ha dichiarato
che l’evento presenterebbe
una “grave minaccia” per la vita marina
dell’Oceano Pacifico.

 CULTURA & SOCIETA’
 CULTURA & SOCIETA’

 Paul Hermans 01

Via Appia candidata ufficiale a patrimonio Unesco
Un altro importante sito storico italiano
sta iniziando il cammino
per diventare patrimonio dell’Unesco.
Via Appia, la strada lunga
ben 900 chilometri
che collega Roma a Brindisi,
è adesso candidata del sito
nella Lista del Patrimonio Mondiale Unesco.

In questa lista,
l’Italia ha già iscritti ben 58 siti,
piazzandosi al primo posto nel mondo
per numero di siti Unesco.

Per la prima volta,
la candidatura della strada consolare,
prototipo del sistema viario romano,
è stata promossa direttamente
dal ministero della Cultura
e vede la collaborazione
di numerosi enti e università.

Il ministero avrebbe già speso
19 milioni di euro in restauri,
conservazione
e per la preparazione del dossier.
Anche la Santa Sede partecipa
a questo progetto,
attraverso la Pontificia Commissione di Archeologia Sacra,
perché l’Appia è il luogo
in cui è sorta la prima catacomba.

La Via Appia,
insieme alla Via Francigena,
è uno dei cammini più importanti d’Europa.
E questo sarebbe,
tra tutti i riconoscimenti Unesco
ottenuti finora,
il primo attribuito a una strada.

 SPORT
 SPORT

La Juventus ai quarti di Coppa Italia
La Juventus si è qualificata
ai quarti di finale della Coppa Italia
dopo aver battuto per 2-1
il Monza.

I bianconeri sono passati
subito in vantaggio con Kean
dopo appena otto minuti.
Il vantaggio è però durato poco
perché dopo un quarto d’ora
il Monza ha trovato il gol del pareggio.

Nella ripresa Allegri ha effettuato
una serie di cambi
per cercare di portare a casa il risultato
senza andare ai supplementari.

A dieci minuti dallo scadere del 90’
è arrivato il gol della vittoria
grazie a Chiesa,
che è tornato a segnare
dopo il lungo stop per infortunio.

Grazie a questo risultato
la Juventus ha conquistato i quarti,
dove l’attende la sfida con la Lazio,
che ha battuto agli ottavi
il Bologna per 1-0.
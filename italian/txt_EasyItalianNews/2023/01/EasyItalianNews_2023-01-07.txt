Listen online as you read:

ESTERI
ESTERI

 Ministry of Defense of Ukraine

Ucraina, comincia tregua natalizia unilaterale
Putin ha annunciato
un cessate il fuoco
delle operazioni militari in Ucraina
in occasione delle celebrazioni natalizie ortodosse.

Da mezzogiorno del 6 gennaio
fino alla mezzanotte del 7,
ora di Mosca,
entrerà in vigore la tregua
annunciata dal primo canale televisivo statale russo.

Zelensky, il presidente ucraino,
ha rifiutato il cessate fuoco proposto,
definendolo una copertura
per “fermare la nostra avanzata
nel Donbass
e avvicinare equipaggiamento,
munizioni e uomini
alle nostre posizioni”.

La Russia avrebbe infatti rifiutato
il piano di pace proposto da Kiev,
reiterando che non si potrà giungere
ad alcuna soluzione
se l’Ucraina non rinuncia
ai suoi territori occupati.

Durante Natale e Capodanno,
gli attacchi russi
non hanno fatto cenno di fermarsi,
colpendo Kherson con droni
e attacchi missilistici.

Il dibattito si svolge
alla vigilia della decisione,
da parte di Stati Uniti e Germania,
di fornire all’Ucraina
veicoli da combattimento
e un nuovo sistema antiaereo.

ESTERI
ESTERI

Messico, arrestato il figlio di El Chapo
E’ stato arrestato in Messico
Ovidio Guzman,
figlio di Joaquin “El Chapo” Guzman,
il boss del cartello di Sinaloa.

Un gruppo di truppe speciali
ha arrestato Guzman
a Culiacan,
dopo un violento scontro a fuoco.

Dopo la notizia dell’arresto,
le autorità del governo di Sinaloa
hanno sospeso tutte le attività
di pubblica amministrazione
e invitato i cittadini
a non uscire di casa.

Si teme infatti
che possano esserci
delle ritorsioni
da parte dei membri del cartello,
come avvenuto in passato.

Guzman, infatti,
era già stato arrestato
nel 2019,
ma le autorità
furono costrette a rilasciarlo
a causa dei violenti scontri
con i membri del cartello
che avevano anche
preso in ostaggio dei poliziotti.

Per motivi di sicurezza
sono anche stati sospesi
tutti voli
dall’aeroporto di Sinaloa.

Guzman è stato quindi trasferito
in un carcere di massima sicurezza
a Città del Messico.

Il ministro della Difesa messicano
ha definito l’arresto
“un colpo importante”
al cartello della droga.

ESTERI
ESTERI

 Fars Media Corporation, Armin Karami

Iran: rilasciata su cauzione attrice Taraneh Alidousti
Taraneh Alidousti,
una famosa attrice iraniana,
è stata rilasciata su cauzione
dal carcere di Evin a Teheran
dopo essere stata arrestata
a metà dicembre
per aver partecipato
alle proteste anti-regime.

L’attrice aveva postato sui social
messaggi di solidarietà
al primo uomo giustiziato
a causa della proteste.

L’avvocato di Taraneh Alidousti
ha dichiarato
di aver pagato la cauzione
di 10 miliardi di rial,
corrispondenti a 225mila euro,
affinché venisse rilasciata.

Moltissime persone si sono esposte
per chiedere la liberazione dell’attrice,
anche il Festival di Cannes
si è mobilitato.

L’attrice è famosa
per aver recitato
nel film premio Oscar
“Il cliente”.

La notizia del suo rilascio
è stata poi confermata dalla madre
mediante un post su Instagram.

SCIENZA
SCIENZA

 CNX OpenStax

L’evoluzione umana continua: scoperti 155 nuovi geni
Uno studio genetico
pubblicato su “Cell Reports”,
guidato dal Centro di ricerca
per le scienze biomediche
“Alexander Fleming”,
in Grecia,
ha individuato 155 nuovi geni,
che si sono originati spontaneamente
in minuscole sezioni del nostro DNA,
dopo che la storia dell’essere umano
si è separata da quella degli altri primati,
circa 7 milioni di anni fa.

44 dei genomi
sono stati associati a difetti di crescita.
I geni possono nascere
dalla duplicazione
di altri geni già esistenti,
ma questi sembrano nascere da zero
da minuscole sezioni di DNA.

Tre di questi geni
sembrano essere associati
a malattie specifiche
come la distrofia muscolare,
oppure una malattia oculare
che provoca la perdita della vista,
oppure ancora la sindrome di Alazami,
un disturbo che blocca
lo sviluppo fisico e cerebrale.

Un quarto gene è stato associato
allo sviluppo del tessuto umano cardiaco,
ed è presente sia nell’essere umano
sia nello scimpanzé,
subito dopo la sua separazione dal gorilla.
Ciò dimostra quanto velocemente
può diventare essenziale un nuovo gene.

Il coordinatore dello studio,
Nikolaos Vakirlis ha spiegato
che la scoperta servirà a capire
“che ruolo svolgono questi geni
e se sono coinvolti direttamente
nello sviluppo di malattie”,
ma approfondire lo studio
non sarà semplice
perché le sperimentazioni genetiche
sono una questione molto delicata
dal punto di vista etico.

 SPORT
 SPORT

 Stephen McCarthy / RISE / Sportsfile

Muore Gianluca Vialli, star del calcio italiano
Si è spento in una clinica di Londra
all’età di 58 anni
Gianluca Vialli,
celebre nel mondo del calcio
per il suo ruolo di attaccante
per Juve e Sampdoria.

In seguito alla sua carriera calcistica,
Vialli si è distinto
come allenatore e capodelegazione
della Nazionale azzurra.

Il dicembre scorso, purtroppo,
ha dovuto lasciare il suo ruolo
per concentrarsi
su una duratura battaglia
contro un tumore al pancreas.

La famiglia di Vialli
ha confermato la sua morte
con un messaggio
che esalta la dignità
con la quale Gianluca
ha affrontato cinque anni di malattia,
e i ricordi che lascerà
a migliaia di fan.

La federazione calcistica italiana
ha indetto un minuto di silenzio
in suo onore
da osservare durante
le partite dei campionati
programmate per i prossimi giorni.

 SPORT
 SPORT

 Werner100359

Napoli sconfitto alla ripresa del campionato
È ricominciato il campionato
di calcio di Serie A
dopo la sosta
per lo svolgimento dei mondiali,
e non sono mancate sorprese.

La Lazio è infatti stata sconfitta
in rimonta dal Lecce
con il punteggio di 2-1,
e l’Atalanta ha pareggiato 2-2
contro lo Spezia
dopo essere andata in svantaggio
per 2-0.

Vittoria per 2-1
del Milan sulla Salernitana,
mentre Roma e Juventus
hanno vinto di misura,
entrambe con il punteggio di 1-0.

Nel big match di giornata
è poi andata in scena
la sfida tra Inter e Napoli
che ha visto la vittoria per 1-0
dei nerazzurri con il gol di Dzek.

Per il Napoli arriva così
la prima sconfitta in campionato.
La classifica si è così accorciata
con il Milan che si è portato
a -5 punti dalla vetta.

 CULTURA & SOCIETA’
 CULTURA & SOCIETA’

La Befana
La festa della Befana
è tipica della penisola italiana
e si celebra alla fine
delle vacanze di natale:
il giorno dell’epifania,
cioè della Befana,
è il 6 gennaio.

La tradizione racconta
di una donna molto anziana
che di notte gira su una scopa
per fare visita ai bambini.

La Befana lascia delle calze
per i bambini
riempite di cose diverse
in base al loro comportamento
durante l’anno passato.
Ai bambini
che si sono comportati bene
lascia dolci e piccoli giocattoli,
invece a quelli
che si sono comportati male
del carbone o dell’aglio.

La famosa filastrocca popolare intona:
“La Befana vien di notte
con le scarpe tutte rotte
col cappello alla romana
viva viva la Befana!”
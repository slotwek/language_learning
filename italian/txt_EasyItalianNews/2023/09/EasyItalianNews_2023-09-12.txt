ESTERI
ESTERI

Terremoto in Marocco, oltre 2.500 le vittime
Venerdì 8 settembre
il Marocco è stato scosso
da un terremoto di sette gradi Richter
che ha sconvolto il paese.

Oltre 2.500 persone hanno perso la vita finora,
un numero purtroppo destinato a crescere
nei prossimi giorni
a causa delle migliaia di feriti.
La maggior parte delle vittime
si trova nella provincia di Al Haouz,
epicentro della scossa.

Una scossa di assestamento
di magnitudo 3,9
ha scosso nuovamente la regione
la domenica dopo la tragedia.
Il villaggio di Tikht,
sulle montagne dell’Alto Atlante,
è stato il centro abitato
colpito più duramente.
Secondo un residente,
delle cento famiglie residenti nel villaggio,
non ne rimangono quasi più.

Mentre soldati e squadre umanitarie
continuano a estrarre persone dalle macerie,
le testate di alcuni giornali
hanno riportato una controversia
sulla nazionalità delle squadre di soccorso
accettate dal Marocco.

Aiuti sono stati accettati dalla Spagna,
Regno Unito, Emirati Arabi Uniti e dal Qatar
ma, in particolare, non dalla Francia.
Il Ministero degli Interni
ha rifiutato di politicizzare la situazione,
giustificando la sua decisione
in base agli aiuti necessari
in “questa fase specifica”.

ESTERI
ESTERI

Manovra Nato pianificata per il 2024
Il Financial Times ha riportato che,
secondo alcuni funzionari della Nato,
nella primavera del 2024
avrà inizio la più grande mobilitazione congiunta
dai tempi della Guerra Fredda.

La manovra etichettata “anti-Russia”
è stata pianificata per contrastare
un’eventuale aggressione di Mosca
contro uno dei paesi dell’alleanza Nato.

Ad essa parteciperanno
i 31 paesi membri della Nato
e la Svezia.
La manovra prevede fino a 700 missioni
di combattimento aereo,
e il coinvolgimento di un totale
di 41.000 truppe e di 50 navi.

La notizia trapela
durante l’Eastern Economic Forum,
in atto dal 10 al 13 settembre,
durante il quale Putin incontrerà
il leader nord-coreano Kim Jong-un.
Secondo Bloomberg,
al vertice dell’agenda
ci sarebbe lo scambio di specifici armamenti
che Putin pianifica di utilizzare
per prolungare l’attacco su Kiev.

 ITALIA
 ITALIA

Biglietto d’ingresso per Venezia dal 2024
La giunta comunale di Venezia
ha deciso di mettere in pratica
quella che era una proposta
già da molto tempo:
dal prossimo anno sarà a pagamento
per tutti i suoi visitatori,
bisognerà prenotare un biglietto d’ingresso
che costerà inizialmente 5 euro.

Per disincentivare il turismo giornaliero,
il turismo sregolato e ingestibile
che ha provocato non pochi incidenti
negli ultimi mesi,
arriva questo biglietto
che aiuterà a organizzare al meglio
il numero sempre più incontrollato di turisti
che affollano la città.

La sperimentazione per il 2024
sarà di circa 30 giornate,
che verranno stabilite nelle prossime settimane,
e si concentrerà soprattutto sui ponti primaverili
e sui weekend festivi.

Secondo l’assessore al turismo Simone Venturini
questa misura servirà a trovare
un nuovo equilibrio
tra i diritti di chi a Venezia ci vive,
ci studia o ci lavora,
e di chi invece visita la città.

corrieredelveneto.corriere.it

corrieredelveneto.corriere.it
SCIENZA
SCIENZA

Tatuaggi d’oro per monitorare la salute delle cellule umane
Sulla rivista Nano Letters
è stato pubblicato uno studio
ad opera della Johns Hopkins University
riguardante l’invenzione di tatuaggi nanoscopici
effettuati su cellule umane.

Si tratta di tatuaggi d’oro
che non danneggiano la cellula,
ma che hanno lo scopo di monitorare in tempo reale
le condizioni delle singole cellule
e dell’ambiente circostante.

In questo modo si potrebbero prevenire
tantissime malattie,
in quanto verrebbero diagnosticate
prima del coinvolgimento dell’intero organo.

Il gruppo di scienziati
è riuscito in quest’opera
grazie a una tecnica
detta ‘litografia a nanostampa’:
si stampano i tatuaggi in oro
su un wafer di silicio
e poi si trasferiscono sulle cellule vive
con una colla di idrogel.

I tatuaggi eseguiti
sono rimasti attecchiti alle cellule
per 16 ore senza danneggiarle,
il che è un ottimo segnale
per il futuro di questa nuova tecnologia.

 CULTURA & SOCIETA’
 CULTURA & SOCIETA’

 Pampuco

Morto il “re del cioccolato” Flavio Repetto, patron della Elah Dufour Novi
Il “re del cioccolato”,
Flavio Repetto,
è morto all’età di 92 anni.
Era il fondatore e titolare
della storica azienda ligure
Elah Dufour Novi,
e Cavaliere del Lavoro dal 1985.

La sua carriera professionale
è cominciata in giovane età
con la direzione di un’azienda vinicola
e della Generale Ristorazione S.p.A.,
che serviva 50 mila pasti al giorno
per aziende come Ansaldo,
Italsider, Michelin e Fiat.

Nel 1981 inizia l’avventura
nel settore dolciario,
quando compra i marchi Elah e Dufour.
Poi nel 1985 acquista anche la Novi.
Il fatturato annuo supera
i 130 milioni di euro.

Celeberrimo lo spot
ambientato sulle Alpi
e il claim rimasto nella storia della pubblicità:
“Svizzero? No, Novi!”

Nel 2004 l’Università di Genova
gli ha conferito la laurea Honoris Causa
in Ingegneria meccanica.
Nel 2007 ha ricevuto il premio
“Candy Kettle Award”,
l’oscar europeo dell’industria dolciaria.
Nel 2016 ha ricevuto
la cittadinanza onoraria
del comune di Novi Ligure.

 SPORT
 SPORT

 Alejandro Reguero

Spagna, Luis Rubiales si è dimesso
Luis Rubiales, il presidente
della federazione calcio spagnola,
ha annunciato le sue dimissioni.

Rubiales si è trovato
al centro di uno scandalo
per il bacio sulla bocca
dato alla giocatrice Jennifer Hermoso
durante i festeggiamenti
per la vittoria dei mondiali di calcio femminile.

In seguito all’accaduto,
ripreso dalle telecamere,
la giocatrice ha denunciato Rubiales
perché il bacio non era consensuale
ed era quindi stato considerato
un abuso.

Dopo le immediate reazioni
da parte del pubblico
e dei movimenti femministi,
la federazione aveva sospeso il presidente
per 90 giorni,
ma non l’aveva costretto
ad abbandonare l’incarico.

Poche ore fa, però,
Rubiales ha annunciato le sue dimissioni,
anche dal ruolo
di vicepresidente della Fifa.

 SPORT
 SPORT

 Steffen Prößdorf

Germania campione del mondo nel basket
La Germania ha vinto
il mondiale di basket maschile
per la prima volta nella sua storia,
dopo aver battuto in finale la Serbia
con il punteggio di 83-77.

Nei primi due quarti la partita
è sostanzialmente equilibrata,
ma nel terzo quarto
la Serbia ha un passaggio a vuoto
e i tedeschi ne approfittano
prendendo il sopravvento.

Arrivano ad avere anche 12 punti di vantaggio,
ma la Serbia non demorde
e si riporta sul -2.
La Germania però riesce a mantenere il vantaggio
e a portare a casa il risultato.

Nella gara per il terzo posto
il Canada riesce nell’impresa
di battere il team USA 127-118
dopo i tempi supplementari:
statunitensi che chiudono quindi la competizione
giù dal podio.
Per il Canada si tratta
della prima medaglia iridata.
ESTERI
ESTERI

 Basil D Soufi

New York, Nazioni Unite divise sulla guerra in Ucraina
È giunta al termine
la prima giornata di interventi
dei leader mondiali
all’Assemblea generale delle Nazioni Unite
a New York.

Al vertice dell’agenda
è stata ancora una volta
la guerra in Ucraina,
seguita da un dibattito
sulle conseguenze del conflitto
sull’economia globale.

Volodymyr Zelensky ha accusato Mosca
di utilizzare cibo, energia
e le centrali nucleari ucraine
come armi nel conflitto,
e di essere responsabile di genocidio
a causa del rapimento
di decine di migliaia di bambini
nell’ultimo anno.

Zelensky presenterà un piano di pace
basato sull’integrità territoriale ucraina
al Consiglio di Sicurezza dell’ONU.
Tramite i suoi interventi,
le intenzioni del leader
erano quelle di incoraggiare
il continuo supporto militare degli alleati,
e di ingaggiare quello di paesi
come Brasile, India, Sudafrica.

Questi ultimi, dal canto loro,
hanno evitato una presa di posizione
a causa dell’impatto della guerra
sul commercio di materie prime.

Intanto Xi Jinping e Putin,
entrambi assenti,
hanno annunciato una nuova riunione
del forum della Via della Seta.

 ITALIA
 ITALIA

Alessandro Ambrosetti

Spari a Pordenone
A Villanova di Prata,
in provincia di Pordenone,
è scoppiata una maxi rissa
che ha coinvolto decine di persone.
Si tratta di cittadini indiani
della locale comunità sikh.

Secondo le testimonianze,
la violenza sarebbe scoppiata
per alcune divergenze
sulla gestione del tempio locale.

In breve, una cinquantina di persone
si sono riversate per strada
e si sono scontrate.

Qualcuno è rimasto ferito
da alcune coltellate,
e altri sono stati raggiunti
da colpi di arma da fuoco.

Il più grave,
ferito all’addome e alla gamba,
è stato trasportato
in ospedale in elicottero
in gravi condizioni.

Sul posto, dove già in passato
ci sono stati altri episodi di violenza,
si sono precipitati i carabinieri
per interrompere gli scontri.

 ITALIA
 ITALIA

Cambia il codice della strada in Italia
E’ stata approvata dal consiglio dei ministri
la modifica al Codice della strada,
che inasprisce pene e sanzioni.

Per la guida con il cellulare
la multa supera i 1600 euro
oltre alla sospensione della patente
per 15 giorni.

Il governo ha deciso di applicare,
con questa proposta,
la “tolleranza zero”
anche sulla base degli ultimi
recenti e gravi incidenti.

Questo inasprimento riguarda
anche la guida sotto stupefacenti e alcool.
La patente sarà subito ritirata e sospesa:
fino a 3 anni per i casi più gravi.
Inoltre, chi è stato già trovato positivo all’alcool,
sarà obbligato a installare “l’alcool-lock”,
un dispositivo che blocca il motore
nel caso rilevi un tasso alcolemico
al di sopra dello zero.

Importante anche l’obbligo
di casco e identificazione
per il monopattino.

 SALUTE
 SALUTE

L’effetto dei social sulla salute mentale dei giovani
Uno studio commissionato
dalla Presidenza del Consiglio
in collaborazione con il centro nazionale
dipendenza e doping
dell’Istituto Superiore di Sanità,
ha fatto luce sull’effetto concreto dei social media
sulla salute mentale dei più giovani.

La ricerca ha rivelato
che il 2,5% dei ragazzi intervistati
presentano caratteristiche
di dipendenza dai social,
mettendoli a serio rischio
di sviluppare bassa autostima, depressione,
oppure un aggravamento di disturbi alimentari
quali l’anoressia.

Nello specifico,
quasi 100 mila studenti
tra gli 11 e i 17 anni
sono stati esposti almeno una volta
a messaggi tossici sulla bellezza fisica.
5 ragazzi su 10
sono stati esposti a contenuti
sulla perdita di peso,
e 6 su 10 a video e foto
che idealizzano standard di bellezza irraggiungibili.

Per questo motivo,
è stata realizzata una petizione
per includere un percorso educativo
sull’utilizzo consapevole dei social
nel programma formativo
di scuole primarie e secondarie in Italia.

 CULTURA & SOCIETA’
 CULTURA & SOCIETA’

In Russia trovato il diamante più grande del mondo
La Russia è l’unico paese
le cui miniere di diamanti
riescono a fare concorrenza
a quelle africane.

Recentemente da una miniera russa
(Mayat, nella Siberia nord-orientale)
Alrosa, società russa leader mondiale
nell’estrazione e lavorazione dei diamanti,
avrebbe estratto un diamante
dalle dimensioni davvero notevoli;
così gigante da essere
la pietra preziosa più grande
estratta negli ultimi 10 anni.

Il diamante scoperto avrebbe una forma
molto irregolare e bizzarra,
la sua dimensione è davvero impressionante,
poiché misura ben 390,7 carati.

Un vero e proprio tesoro,
che però potrebbe non rivelarsi tale
per il suo proprietario:
perché non è sicuro
che un diamante del genere
si riesca a vendere.

La situazione politica della Russia
renderebbe molto difficile
la vendita di questo prezioso,
a causa delle sanzioni applicate al Paese
dal resto del mondo.

 CULTURA & SOCIETA’
 CULTURA & SOCIETA’

 philld

“Oppenheimer”, oltre 900 milioni di dollari d’incasso
Gli incassi di “Oppenheimer”,
film scritto e diretto da Christopher Nolan,
sono vicini al miliardo di dollari.
La pellicola ha quasi superato
“Bohemian Rhapsody”,
con un box office mondiale
di oltre 903 milioni di dollari.

Ciò che sorprende degli incassi record
è che “Oppenheimer” è incentrato
su un personaggio storico,
quindi meno attrattivo
rispetto a uno contemporaneo
come Freddy Mercury,
inoltre dura tre ore,
in parte è in bianco e nero,
è pieno di dialoghi
e in più è vietato ai minori.

Al momento è però secondo
nella classifica dei film rated-r
(i film vietati ai minori di 17 anni
senza presenza di un adulto),
dietro solo a “Joker” di Todd Phillips,
ed è terzo nella classifica
dei migliori incassi del 2023,
dietro a “Barbie” e “Super Mario Bros”.

Riuscirà Nolan a superare il miliardo?
“Oppenheimer” è per ora
tra i favoriti agli Oscar 2024.

movieplayer.it
cinema.everyeye.it
movieplayer.it

cinema.everyeye.it
 SPORT
 SPORT

 Daniel

Al via la Champions League
È iniziata la nuova stagione di Champions League
con la fase a gironi,
e nella prima giornata
entrambe le italiane hanno pareggiato.

Nel gruppo F il Milan ha infatti pareggiato
per 0-0 con il Newcastle di Tonali.
Sono i rossoneri a fare la partita
con diverse occasioni di gol,
che però non vengono sfruttate.

Nello stesso girone del Milan
il PSG ha invece vinto all’esordio
contro il Borussia Dortmund per 2-0
con gol di Mbappè e Hakimi.

Nel girone E la Lazio di Sarri
ha pareggiato per 1-1 contro l’Atletico Madrid:
la partita era iniziata
con un sostanziale equilibrio,
ma poi alla mezz’ora Barrios
porta in vantaggio gli spagnoli.
La Lazio prova ad agguantare il pari
esponendosi però ai contropiedi dell’Atletico
che colpisce anche un palo con Morata.
Quando la partita sembra finita al 95’
il portiere Provedel trova il gol del pareggio
su calcio d’angolo
con un gran colpo di testa.

Nell’altra partita del girone il Feyenoord
ha sconfitto per 2-0 il Celtic.

Il tuo aiuto è importante!
Ci rivolgiamo a tutti i nostri ascoltatori perché EasyItalianNews.com riesce a sopravvivere solo grazie al vostro aiuto.
Siamo contenti di poter aiutare tante persone a migliorare la loro abilità di ascoltare e comprendere la lingua italiana, e una piccola donazione riesce a coprire i costi di parte delle edizioni che ogni settimana pubblichiamo.
EasyItalianNews.com

Visita la pagina donazioni per scegliere la valuta che preferisci e la cifra che puoi donare.
Grazie da tutti noi!
Visita la pagina donazioni

Your help is important!
We’re appealing to all our listeners because EasyItalianNews.com only survives with your support.
We’re happy to be able to help so many people improve their ability to listen to and understand the Italian language, and a small donation helps meet the costs of the bulletins we publish each week.
EasyItalianNews.com

Visit the donate page to choose the currency that you prefer and the sum you’re able to give.
Thanks from us all!
Visit the donate page
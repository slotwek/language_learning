ITALIA
 ITALIA

 Petr Brož (Czech Academy of Science)

Terremoto, forte scossa tra Toscana e Romagna
Alle 5.10 del mattino si è verificata
una scossa di terremoto
di magnitudo 4.8
fra la Romagna e la Toscana.

L’epicentro è stato rilevato a Marradi,
paese dell’appennino della Romagna,
parte della provincia di Firenze.

Diverse altre scosse
sono state avvertite dalla popolazione
durante la mattinata.

Numerose le richieste di intervento
soprattutto nella zona di Forlì.
Diverse squadre sono al lavoro
per verifiche su vari edifici
e, per precauzione,
è stata evacuata una RSA.

Al momento sono state segnalate
soltanto caduta di intonaco
e crepe in alcuni immobili
e per fortuna nessun coinvolgimento
di persone o animali.

ESTERI
ESTERI

 Soumyasch

Libia, bilancio aumenta a una settimana dalla tempesta
Una settimana dopo l’arrivo
della tempesta Daniel in Libia,
il numero delle vittime accertate
e delle persone scomparse
continua ad aumentare.

La tempesta ha colpito duramente
la città di Derna,
nella Libia nord-orientale,
provocando la rottura di due dighe.
L’acqua contenuta nelle dighe
ha sommerso interi quartieri della città,
effettivamente radendola al suolo.

L’Ufficio delle Nazioni Unite
per il coordinamento degli affari umanitari
ha stimato che le morti accertate finora
soltanto a Derna sono 11.300,
mentre i servizi d’emergenza
sono alla ricerca di circa 10.100 persone
che ancora mancano all’appello.

Le quote sono state smentite
dalla Croce Rossa libica,
secondo cui il bilancio delle vittime
è molto più basso.

Intanto svariati paesi,
tra cui l’Italia,
continuano a inviare risorse,
personale sanitario
e della Protezione Civile.

Al momento, uno dei rischi più gravi
per la popolazione
è la mancanza di acqua potabile.

 ITALIA
 ITALIA

 SCDBob

Freccia tricolore si schianta, morta una bambina di cinque anni
Il 16 settembre un aereo
delle Frecce tricolori
si è schiantato nei pressi
dell’aeroporto di Caselle di Torino
uccidendo una bambina di cinque anni.

Le Frecce tricolori
sono la pattuglia acrobatica
dell’Aeronautica militare italiana.

Il velivolo era appena decollato
insieme all’intera flotta
per le prove dello spettacolo
del centenario dell’Aeronautica militare.
L’aereo ha subito perso quota
a causa di un “bird strike”,
uno scontro con uno stormo di uccelli,
ed è precipitato al suolo.
Prima dell’impatto,
il pilota è riuscito
a lanciarsi con il paracadute.

Lo schianto del velivolo al suolo
ha causato una forte esplosione
in cui è stata coinvolta un’auto
che è saltata in aria ribaltandosi.
A bordo della vettura
viaggiava una coppia con i due figli.
Il più grande di nove anni
è riuscito a salvarsi
assieme ai genitori.
Per la sorellina,
una bimba di cinque anni,
non c’è stato niente da fare:
le fiamme che hanno avvolto l’auto
ne hanno impedito il salvataggio.

All’indomani della tragedia,
sono molte le critiche
sulla necessità di spettacoli
così costosi e pericolosi.

ESTERI
ESTERI

 Norbert Nagel

Berlino, eco attivisti imbrattano la Porta di Brandeburgo
Un gruppo di attivisti
appartenenti al movimento Ultima Generazione
ha spruzzato vernice colorata
sulle colonne della Porta di Brandeburgo,
uno dei monumenti
più famosi di Berlino.

Il gruppo ha poi esposto
le sue richieste:
il governo deve smettere
di utilizzare combustibili fossili
entro il 2030
e imporre il limite dei 100kmh
sulle autostrade
per limitare le emissioni.

Tutti i 14 attivisti
sono stati arrestati.

Dopo l’accaduto, Kai Wegner,
sindaco di Berlino,
ha dichiarato:
“Con queste azioni,
questo gruppo non solo danneggia
la storica Porta di Brandeburgo,
ma anche il libero pensiero
sulle questioni importanti
del nostro tempo e del futuro”.

Gli eco attivisti
hanno però sottolineato
che la Germania,
negli ultimi 2 anni,
non ha raggiunto i suoi obiettivi
sulla riduzione delle emissioni.

 CULTURA & SOCIETA’
 CULTURA & SOCIETA’

Perugia, a 90 anni realizza il sogno di diventare insegnante
Imelda Starnini,
una donna di 90 anni
residente a Città di Castello,
in provincia di Perugia,
ha sempre sognato di diventare maestra.

Il 13 settembre,
grazie a un lungo percorso
e all’aiuto del sindaco,
Imelda si è seduta dietro alla cattedra
della Scuola Primaria di Userna,
anche se solo per un giorno.

Imelda è cresciuta
durante la Seconda Guerra Mondiale,
e per questo motivo
non ha potuto completare la scuola.
Nonostante ciò,
è sempre stata uno spirito indipendente,
piazzandosi tra le prime donne
a superare l’esame della patente.
E finalmente, a luglio scorso,
Imelda ha ricevuto il diploma di maturità,
ed è riuscita a coronare
il suo sogno da insegnante.

Dopo il suono della campanella,
con il registro in mano,
Imelda ha augurato a tutti gli studenti
un buon anno scolastico,
riflettendo che “La scuola,
dopo la famiglia,
è la cosa più importante della vita,
da qui uscirete donne e uomini più forti,
capaci di affrontare il futuro”.

 CULTURA & SOCIETA’
 CULTURA & SOCIETA’

 Florent MECHAIN/TravelMag.com

Addio all’artista Fernando Botero
Ci ha lasciato all’età di 91 anni
il famoso artista colombiano Fernando Botero.

La sua fama è diventata mondiale
grazie alle figure molto voluminose
di persone e animali
che hanno popolato non solo i musei,
ma anche le piazze
di molte città nel mondo.

L’artista, nato a Medellín in Colombia,
da tempo viveva nel Principato di Monaco.
La causa della sua morte
sarebbe stata una grave polmonite
che lo aveva costretto al ricovero in ospedale.

Botero aveva chiesto,
malgrado la gravità delle sue condizioni fisiche,
di poter tornare a casa sua
e quindi ha lasciato l’ospedale.

Botero ci lascia una grande eredità artistica
molto vicina al popolo,
perché la sua originale arte
è riconoscibile da tutti.

 SPORT
 SPORT

La Ferrari trionfa a Singapore
La Ferrari è tornata alla vittoria
nel gran premio di Singapore,
interrompendo l’egemonia della Red Bull:
Carlos Sainz ha infatti vinto
davanti a Norris e Hamilton.
Per la Ferrari si tratta
della prima vittoria stagionale.

Il pilota spagnolo
dopo aver conquistato la pole position,
è riuscito a ottenere
la seconda vittoria in carriera
al termine di una gara molto combattuta.

L’ingresso della Safety Car nel giro n.23
ha fatto scivolare Leclerc
dal secondo al sesto posto
e il monegasco ha chiuso
in quarta posizione.
Alle spalle di Sainz si sono posizionati
Norris e Hamilton.

Weekend difficile per le Red Bull con Verstappen
che si è dovuto accontentare
del quinto posto,
mentre Perez è arrivato ottavo.

Queste le parole di Sainz a fine gara:
“È stato un weekend perfetto,
una gara perfetta,
abbiamo fatto tutto quello che dovevamo
alla perfezione.
Sono davvero contentissimo”.

Diventa sostenitore di Easy Italian News!
Il nostro lavoro per scrivere, registrare e pubblicare 3 notiziari a settimana ha bisogno del tuo sostegno: invia un contributo, grande o piccolo, per aiutarci a continuare EasyItalianNews.com.
EasyItalianNews.com
Per farlo visita la pagina donazioni e scegli la valuta che preferisci e la cifra che puoi donare.
visita la pagina donazioni
Te ne saremo davvero grati!
Become an Easy Italian News Supporter!
Support us in our work of writing, recording and publishing 3 EasyItalianNews.com bulletins each week by sending a donation, whether large or small.
EasyItalianNews.com
Visit this page to choose the currency you prefer and the amount you can afford.
Visit this page
We’ll be really grateful!
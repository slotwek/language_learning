ESTERI
ESTERI

 Bob Wick, BLM California

In migliaia bloccati al Burning Man Festival
Ogni anno oltre 70mila persone
partecipano al “Burning man festival”
che si tiene a Black Rock city,
una città “temporanea”
che vive solo nei giorni del festival.

Quest’anno l’evento si è svolto
dal 28 agosto al 4 settembre
e i biglietti hanno raggiunto
anche i 2000 dollari.

Il Burning man è un festival
che si tiene nel deserto Black Rock,
nello stato del Nevada,
e prende il nome dalla tradizione di incendiare
un fantoccio di legno il sabato.

Quest’anno, però, la festa
è stata colpita dall’uragano Hilary
e gli oltre 70mila partecipanti
sono rimasti bloccati nel fango.

Sono stati installati dei ripetitori
per fornire connessione a internet
alle persone rimaste bloccate,
e sono previste delle navette
per trasportare chi ne ha bisogno
a Reno, la città più vicina.

Per quanto riguarda le persone in camper,
auto o case mobili,
sono state invitate a rimanere al sicuro
e a condividere cibo e acqua tra di loro.

 ITALIA
 ITALIA

 Palickap

Strage di Ustica, si sospetta il coinvolgimento dei francesi
In un’intervista a La Repubblica,
l’ex presidente del Consiglio dei ministri
Giuliano Amato,
ha creato subbuglio
ripresentando l’ipotesi
che il governo francese fosse coinvolto
nella strage di Ustica del 1980.
Il 27 giugno di quell’anno,
un aereo Dc9 Itavia
è precipitato nel Mar Tirreno
con 81 passeggeri a bordo
per motivi rimasti ancora da accertare.

L’ipotesi di Amato,
ripresentata per “sollecitare
chi potrebbe convalidare l’ipotesi
a parlare”,
suggerisce che l’incidente
possa essere stato causato
da un missile francese.

Salvo Andò, ex ministro della Difesa,
appoggia Amato,
e spiega che ad americani e francesi
“dava fastidio il nostro rapporto amichevole
con il regime libico”,
e i francesi in particolare
hanno “sempre opposto una resistenza passiva
all’accertamento della verità”.

L’importanza di riaprire le indagini sulla tragedia
sarebbe motivata dal fatto che ora
ci sono le condizioni
per esigere dalla Francia piena collaborazione,
inoltre le famiglie delle vittime
sono ancora in attesa
di scoprire la verità.

ESTERI
ESTERI

 Oosoom

Inghilterra, Imam insegna la lapidazione per adulterio
Un video diventato virale su YouTube
ha riportato l’attenzione
sulla moschea di Green Lane,
nella città inglese di Birmingham,
centro noto per il suo fondamentalismo islamico radicale.

Il video,
rimosso recentemente dalla piattaforma,
mostrava un sermone durante il quale
l’imam Sheikh Zakaullah Saleem
spiegava passo dopo passo
come lapidare una donna
colpevole di adulterio.

Le autorità britanniche
hanno revocato alla moschea
un finanziamento di due milioni di sterline
destinato ad aprire un centro per giovani.

La stessa moschea
era stata al centro dell’attenzione
alcuni mesi fa
per aver incitato le autorità britanniche
a intraprendere un’azione legale
contro un’insegnante ‘colpevole’
di aver mostrato in classe immagini di Maometto,
proibite dalla religione islamica;
e, in un’altra occasione,
per aver giustificato lo stupro fra partner
per “accomodare i bisogni sessuali” del marito.

 ITALIA
 ITALIA

 Cristian Santinon

Uccisa a fucilate l’orsa Amarena, si cercano i cuccioli dispersi
Sono stati avvistati i cuccioli di Amarena,
l’orsa marsicana uccisa a fucilate
la sera del 31 agosto.
L’uomo che le ha sparato è un 56enne
di San Benedetto dei Marsi,
in Abruzzo.

La Procura locale ha aperto
un fascicolo nei suoi confronti
per il reato 544bis del codice penale,
che colpisce chiunque procuri,
per crudeltà o senza necessità,
la morte di animali:
l’uomo rischia dai 4 mesi
ai 2 anni di reclusione.

Il 56enne si è difeso
dicendo di aver “sparato per paura,
ma non voleva uccidere:
è stato un atto impulsivo, istintivo”.

Per le istituzioni “l’episodio
è un fatto gravissimo,
che arreca un danno enorme
alla popolazione di orsi del Parco,
che conta una sessantina di esemplari:
Amarena era un’orsa molto prolifica”.
Non aveva mai dato
segni di aggressività,
neanche quando si avvicinava
insieme ai cuccioli alle abitazioni.

I suoi piccoli ora sono dispersi
nel Parco Nazionale d’Abruzzo.
Gli operatori forestali
riferiscono di averli individuati
non lontano dal luogo
in cui la madre è stata uccisa.

È fondamentale metterli in salvo
il prima possibile
perché sono troppo piccoli
per poter sopravvivere da soli.
I cuccioli di orso possono impiegare
infatti fino a due anni
per diventare autonomi.

SCIENZA
SCIENZA

Scoperte in Portogallo api mummificate risalenti a 3.000 anni fa
E’ stato recentemente pubblicato uno studio
su Papers in Paleontology
riguardante la scoperta di api
completamente mummificate
risalenti a 3.000 anni fa.

Un team di paleontologi le ha ritrovate
sulla Costa Atlantica del Portogallo
tra le spiagge di São Torpes
e Cape São Vicente.

Queste api si sono fossilizzate
all’interno del proprio bozzolo,
il che ha permesso agli scienziati
di riconoscerne la specie,
il sesso e addirittura il polline
lasciato dalla madre
per il loro nutrimento.

Questa scoperta è incredibile
proprio perché solitamente
le api non si fossilizzano,
anzi, il loro esoscheletro si decompone
molto velocemente.

Non si è certi della ragione
alla base dell’ottima conservazione,
probabilmente è stato grazie
a un brusco calo delle temperature.

 CULTURA & SOCIETA’
 CULTURA & SOCIETA’

Leonardo Vincenti, maestro di scacchi a 10 anni
Una nuova stella brilla
nel cielo degli scacchi:
si chiama Leonardo Vincenti
e ha 10 anni.
Il ragazzo è originario di Bergamo,
e ha già superato due record.

Al momento il giovane campione
è nella classifica mondiale
dei migliori 20 giocatori under 12.
Nella classifica,
Vincenti ha raggiunto
la soglia dei 2.200 punti elo
(il sistema che quantifica la forza di un giocatore;
il livello medio è intorno ai 1.600,
mentre i livelli più alti della classifica
sono oltre i 2.700).

In un recente torneo internazionale a Budapest,
Vincenti ha conquistato il titolo.
La passione di questo ragazzo
per il gioco degli scacchi
è iniziata nel 2020,
nel 2021 ha disputato il suo primo torneo,
e da allora non si è più fermata la sua crescita
e la sua carriera di giocatore professionista.

 SPORT
 SPORT

Italvolley femminile sconfitta in semifinale
La nazionale femminile di pallavolo
non è riuscita nell’impresa di difendere
il titolo di campionesse d’Europa:
le azzurre sono infatti state sconfitte in semifinale
dalla Turchia per 3 set a 2.

L’Italia era partita bene
aggiudicandosi il primo set
con il punteggio di 25 a 18.
Le turche però non si sono scoraggiate
e sono partite forte nel secondo set
con le azzurre che non sono riuscite a rimontare.

Nel terzo set invece l’Italia
è stata in totale controllo
e ha vinto 25-15.
Nel quarto set le azzurre erano avanti
ma poi la Turchia è riuscita
a conquistare il set.

Nel quinto e decisivo set la Turchia
ha preso il largo
e ha così conquistato un posto in finale.

L’Italia ha poi perso per 3-0
contro l’Olanda,
mentre la Turchia ha conquistato il titolo
battendo la Serbia per 3-2 in finale.

sport.sky.it

sport.sky.it
ESTERI
ESTERI

 Wouterjan Stikkel

Sparatorie a Rotterdam
Giovedì 28 settembre
sono avvenute due sparatorie
nella città olandese di Rotterdam,
nelle quali sono rimaste uccise
tre persone.

La prima è successa in un’abitazione privata,
mentre la seconda
nell’ospedale universitario Erasmus.

Il killer è stato fermato
e si tratta di un ex studente
di 32 anni.
L’uomo era già noto
al sistema giudiziario olandese
in quanto alcolista neonazista
con problemi mentali e precedenti
per maltrattamenti di animali.

Secondo i media olandesi
a scatenare la tragedia
sarebbe stata una lite
con un docente universitario.
L’uomo si sarebbe prima recato
in un’abitazione privata
dove avrebbe sparato a una donna di 39 anni
e alla figlia di 14,
per poi dare fuoco alla casa.

L’altra vittima
è un insegnante universitario
di 46 anni.
Ci sono anche diversi feriti.

La polizia ha escluso che il killer
possa aver avuto dei complici.

 ITALIA
 ITALIA

 Petr Brož (Czech Academy of Science)

Campi Flegrei, il terremoto più forte degli ultimi 40 anni
ll terremoto di magnitudo 4,2
verificatosi nei Campi Flegrei
alle 3.35 del 27 settembre
“è stato il maggiore degli ultimi 40 anni”.
Si tratta di un cosiddetto
“sciame sismico”,
caratterizzato da decine di scosse
di intensità inferiore
che durano nel tempo.

Questo fenomeno
è particolarmente frequente
nella provincia di Napoli
perché è legato al “bradisismo”,
ovvero al sollevamento
e all’abbassamento del suolo
rispetto al livello del mare.

Mauro Antonio Di Vito,
direttore dell’Osservatorio Vesuviano
dell’Istituto Nazionale di Geofisica e Vulcanologia,
ha riferito che lo sciame
è sotto attenta osservazione
con controlli ai “siti sensibili”,
soprattutto Pisciarelli e Solfatara,
per rilevare temperature
ed emissioni di gas.

Il terremoto è stato avvertito
in un’area ampia,
con segnalazioni
anche da Roma e Potenza,
ma per fortuna non si hanno notizie
di danni a persone o cose.

ESTERI
ESTERI

 Kayhan ERTUGRUL

Uzbekistan: forte esplosione vicino all’aeroporto di Tashkent
A Tashkent, capitale dell’Uzbekistan,
si è verificata una grave esplosione
nei pressi dell’aeroporto.

I media del paese asiatico
parlano di diversi feriti
e hanno affermato che l’esplosione
si è verificata in un magazzino doganale
vicino allo scalo.

Il ministero della sanità
ha parlato di un incendio
e di feriti trasportati in ospedale.

Una nota pubblicata dal ministero delle emergenze
specifica che i feriti non sarebbero gravi
e i medici stanno fornendo
tutta l’assistenza necessaria.

Le cause dell’esplosione
sono ancora ignote,
le autorità hanno allestito sul posto
un “laboratorio speciale”
per le indagini.
I voli attualmente
stanno operando regolarmente.

 ITALIA
 ITALIA

Uomo uccide la famiglia e poi si toglie la vita
Ad Alessandria Martino Benzi,
un uomo di 65 anni,
ha ucciso la moglie,
il figlio diciassettenne e la suocera,
e poi si è tolto la vita.

L’uomo ha ucciso prima la moglie e il figlio,
poi si è recato nella RSA dove stava la suocera
e l’ha uccisa nel giardino della struttura
per poi suicidarsi.
In tutti i casi come arma
ha usato un coltello.

I primi a essere stati ritrovati morti
sono stati Benzi e la suocera.
Quando le forze dell’ordine
hanno cercato di avvisare di quanto accaduto
la moglie e il figlio,
hanno scoperto che i due non si erano recati
rispettivamente al lavoro e a scuola.
I loro corpi sono stati ritrovati
nella loro abitazione.

Sono stati ritrovati anche due biglietti:
in uno sembrerebbe che l’uomo
abbia scritto di “essere rovinato”,
ma non è ancora chiaro
se si riferisse a problemi economici.
I carabinieri stanno esaminando
i conti bancari della famiglia.

Le indagini proseguono
per cercare di individuare
il movente del gesto.

ESTERI
ESTERI

 Marcin Wichary

In California la prima tassa su armi
Il governatore democratico Gavin Newsom
ha firmato un provvedimento
per tassare ulteriormente
le armi vendute in California.
È la prima legge degli Stati Uniti
a tassare la vendita delle armi.

L’imposta sarà applicata
a partire dal luglio del 2024
e aggiungerà un ulteriore 10% o 11%
alla tassazione già esistente.

La legge fa parte di un pacchetto
di provvedimenti
che hanno come obiettivo
quello di contrastare
la diffusione delle armi da fuoco
nello stato della California.

Le entrate generate dalla tassa,
che dovrebbe fruttare
circa 160 milioni di dollari,
verranno poi investite
per la prevenzione della violenza
con armi da fuoco,
soprattutto nelle scuole.

Newsom ha poi sottolineato
che in California,
grazie alle leggi più severe sulle armi,
si registra il 40% in meno
di morti per arma da fuoco
rispetto alla media nazionale.

ESTERI
ESTERI

 Mike Locke

Abbattuto albero secolare di Robin Hood
A Sycamore Gap,
vicino al Vallo di Adriano nel Regno Unito,
è stato abbattuto intenzionalmente
come atto vandalico
il celebre albero di Robin Hood.

Per il fatto è stato arrestato un sedicenne,
il quale ora è sotto indagine.
L’albero era un simbolo
del paesaggio britannico,
caro alla cultura locale
e riconosciuto in tutto il mondo.

Molti abitanti della contea di Northumberland
hanno intrapreso un viaggio
per recarsi sul luogo
dove si ergeva l’albero
per rendergli omaggio.

L’albero era diventato celebre
dopo essere stato inquadrato nel film
“Robin Hood – Principe dei ladri”.

Non si sa ancora quale possa essere
il motivo dietro a questo gesto
da parte dell’adolescente indagato.

L’albero aveva quasi duecento anni.

 CULTURA & SOCIETA’
 CULTURA & SOCIETA’

 MGEARTWORKS

Storico cappello di Michael Jackson venduto a 78 mila euro
In un’asta a Parigi,
che si è tenuta nella sala dell’Hotel Drouot,
davanti a una folla di fan curiosi
il cappello di Michael Jackson
è stato aggiudicato
per la cifra di quasi 78 mila euro.

Il cappello sarebbe quello indossato dalla pop star
durante il suo primo celebre Moonwalk,
il 25 marzo 1983.
Si tratta di un modello Fedora,
colore nero, foderato in seta
e stimato fra i 60 e 100 mila euro.

Durante la performance,
il cantante ha lanciato via il cappello,
che è stato raccolto da Adam Kelly,
il quale pensava che poi lo staff del cantante
lo avrebbe recuperato,
ma ciò non è mai accaduto.

Kelly lo ha conservato per diversi anni
prima di cederlo a un collezionista americano;
poi il cappello è riapparso
in una collezione europea.

music.fanpage.it

music.fanpage.it
ITALIA
 ITALIA

Governo Meloni contro disagio minorile e dispersione scolastica
Dopo lo stupro collettivo
ai danni di due bambine
poco più che decenni,
avvenuto a nord di Napoli,
giunge la proposta di decreto di legge
del governo Meloni.

Il titolo del documento è eloquente:
“Misure urgenti di contrasto
al disagio giovanile,
alla povertà educativa
e alla criminalità minorile”.

Il decreto prevede l’istituzione
di un osservatorio sulla devianza minorile
con il compito di ridurre
la dispersione scolastica
e di rigenerare le periferie urbane.
Il documento indica inoltre
misure preventive
per i minori over 14 anni:
il questore potrà imporre
restrizioni nell’uso dei cellulari,
per prevenire atti di violenza
e reati su piattaforme digitali.

Le vittime di reati commessi in rete
potranno richiedere l’oscuramento
e la rimozione dei propri dati
da siti e social.
Per i colpevoli si prevede
un percorso di rieducazione
con lavori socialmente utili.

Quanto all’obbligo scolastico,
è prevista una pena
fino a 2 anni di carcere
per i genitori inadempienti,
e la perdita per loro del diritto
all’assegno di inclusione.

adnkronos.com
orizzontescuola.it
adnkronos.com

orizzontescuola.it
ESTERI
ESTERI

 Pxfuel.com
Messico, Corte suprema depenalizza l’aborto
Lo scorso mercoledì
la Corte suprema del Messico
ha depenalizzato l’aborto
in tutti e 32 gli stati della federazione.

Ora, la Corte suprema
ha dichiarato che le leggi federali
contro l’interruzione volontaria di gravidanza
sono incostituzionali
e in violazione dei diritti umani.

In seguito alla decisione,
il servizio sanitario pubblico federale
dovrà offrire accesso alla procedura
a chiunque ne faccia richiesta,
in qualsiasi stato del paese.
Fino alla settimana scorsa,
l’unico tipo di aborto legale in tutti gli stati
era quello conseguente allo stupro.

Nonostante il reale problema
della fragilità e della scarsa disponibilità
dei servizi sanitari in Messico,
il giudizio è stato festeggiato
da migliaia di donne in tutto il paese.

rainews.it
ilpost.it
rainews.it

ilpost.it
ESTERI
ESTERI

Stephen JG

Birmingham ha dichiarato bancarotta
La città di Birmingham
ha dichiarato bancarotta
e ha ammesso di non riuscire
a pareggiare i conti per quest’anno
e di aver chiesto chiesto aiuto al governo.

La città si ritrova ad avere un debito
di 760 milioni di sterline
ovvero quasi 900 milioni di euro.

Uno dei motivi di questo debito
è una conseguenza del fatto
che negli ultimi dieci anni
le dipendenti donne venissero pagate meno
dei colleghi uomini.
Le dipendenti avevano fatto ricorso
e la sentenza del tribunale
aveva obbligato il Comune
a risarcire le 174 dipendenti.

Un’altra causa dei problemi di bilancio
è stata anche la diminuzione
dei finanziamenti provenienti dal governo,
calati di circa il 40%,
e l’aumento di spese dovute alla pandemia.

Il leader dell’amministrazione di Birmingham
ha annunciato che dovranno essere messe in atto
decisioni dure,
che potrebbero portare a tagli
tesi a colpire eventi culturali,
strade e spazi pubblici.

corriere.it

corriere.it
ESTERI
ESTERI
Cile, terremoto di magnitudo 6.4 sulla costa centrale

 Yamaguchi先生

Birmingham ha dichiarato bancarotta
Una scossa di terremoto
di magnitudo 6.4
è stata registrata in Cile
nella giornata di mercoledì.
La scossa si è verificata in serata,
alle 20.48
(1.48 di giovedì in Italia).

Secondo i dati dell’Istituto nazionale
di geofisica e vulcanologia (Ingv) italiano
e del servizio di monitoraggio
geologico statunitense Usgs,
l’ipocentro del sisma si è verificato
a circa 51 km di profondità,
e l’epicentro a 40 km al largo
della città di Coquimbo.

La scossa è stata avvertita
distintamente dagli abitanti,
ma per fortuna, per il momento,
non si rilevano particolari danni
a cose o persone.

ansa.it
tgcom24.mediaset.it
ansa.it

tgcom24.mediaset.it
 ITALIA
 ITALIA

 I2ho7p

Quesiti del test di medicina venduti su Telegram
E’ stata presentata una denuncia alla Procura
e un ricorso al Tar
contro il test d’ammissione
al corso di laurea di Medicina e Chirurgia
e contro le successive graduatorie.

Secondo molti le risposte al test
sono state vendute online
su piattaforme tra cui Telegram,
per 10-20€.

Il MUR (Ministero dell’Università e della Ricerca)
ha subito aperto un’indagine,
lo scandalo è ancora da provare.

A Napoli un gruppo di studenti,
assistiti dallo studio legale Pisani e Scaringia,
si stanno preparando
per chiedere l’annullamento della prova.
Secondo questo studio legale,
i rappresentanti di molti corsi
di preparazione al test
hanno escogitato modi
per divulgare i quesiti in anticipo,
andando quindi a falsare
i risultati delle graduatorie.

La ministra dell’Università e della Ricerca
ha convocato i rappresentanti
dei Rettori d’Italia e del CISIA,
consorzio che si occupa
della gestione del test,
la necessità di fare chiarezza è urgente
soprattutto per gli studenti
che si preparano a iniziare gli studi.

ilsole24ore.com
rainews.it
ilsole24ore.com

rainews.it
ESTERI
ESTERI

Craig Nagy

Grande Muraglia abbattuta da due operai
Uno dei più grandi monumenti al mondo,
patrimonio incontestato dell’Unesco dal 1987,
sarebbe stato danneggiato in modo irreversibile
da due operai.
È successo in Cina,
in corrispondenza di un pezzo della Grande Muraglia
nella provincia di Shanxi,
nel nord del Paese.

Due operai avrebbero abbattuto
con un escavatore
un pezzo del colossale monumento
per creare una scorciatoia
che gli avrebbe permesso di raggiungere
il proprio posto di lavoro
più velocemente.

La polizia avrebbe fermato i due colpevoli:
un uomo di 38 anni
e una donna di 55,
che avevano un contratto per lavorare
su un progetto di costruzione
nelle vicinanze.

I colpevoli hanno ammesso
di aver utilizzato l’escavatore
per facilitare il passaggio attraverso il muro,
e adesso su di loro pende l’accusa
di aver distrutto un patrimonio culturale.

La Muraglia vantava 2300 anni di storia
e adesso ha una ferita incurabile.

corriere.it
video.repubblica.it
corriere.it

video.repubblica.it
AMBIENTE
AMBIENTE

Scioperi e torte in faccia per il capo della Ryanair
Il capo della compagnia aerea Ryanair
Michael O’Leary
si trovava davanti al palazzo
della Commissione Europea a Bruxelles
giovedì 7 settembre
quando è stato colpito in faccia
con due torte alla crema.

O’Leary era in Belgio
per protestare contro gli scioperi europei
dei controllori del traffico aereo
e per consegnare una petizione
contro la chiusura degli spazi aerei.

Tuttavia, due attiviste
gli hanno spalmato due torte in faccia,
protestando a loro volta
contro l’inquinamento prodotto
dagli aerei della compagnia low cost.

O’Leary ha dichiarato la torta “gustosa”,
e la compagnia ha utilizzato l’occasione
per pubblicizzare le loro nuove rotte invernali
su X-Twitter.

Nonostante ciò,
i piloti belgi hanno annunciato
due giorni di sciopero a settembre,
quarta occasione in due mesi,
a causa dei salari bassi
e delle condizioni di lavoro.

ilmessaggero.it
ansa.it
ilmessaggero.it

ansa.it
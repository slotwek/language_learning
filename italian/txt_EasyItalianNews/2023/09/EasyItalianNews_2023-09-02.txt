ESTERI
ESTERI

 Roger W

L’uragano Idalia è arrivato in Florida
L’uragano Idalia ha raggiunto
la Florida e la Georgia,
causando gravi danni.

Classificato come tempesta
di categoria 3,
con venti oltre i 200km orari,
Idalia si è abbattuto sulle coste
e potrebbe trattarsi
del disastro climatico
più costoso del 2023.

I danni stimati ammontano infatti
a cifre che raggiungono
i 20 miliardi di dollari.

In occasione del suo passaggio
sono state prese molte precauzioni:
gli aeroporti e le attività pubbliche
sono stati chiusi,
le abitazioni vicino alla costa
sono state evacuate
e sono stati predisposti dei rifugi
per accogliere gli abitanti
delle zone colpite.

I danni sono però stati devastanti,
e hanno causato due morti,
allagamenti e crolli,
e diverse inondazioni.

E’ già stato dichiarato
lo stato d’emergenza
per accedere ai fondi speciali
da destinare al ripristino del territorio.

 ITALIA
 ITALIA

 Beppeyeah

Torino, treno travolge operai
Un incidente si è verificato
a Brandizzo il 30 Agosto.
Alcuni operai stavano iniziando dei lavori
di sostituzione di alcune rotaie
sulla linea Torino- Milano,
quando cinque di loro
sono stati travolti e uccisi
da un treno.

Con i cinque operai uccisi
stavano lavorando altri due colleghi,
sfiorati dal convoglio
e rimasti miracolosamente illesi.

Sul posto sono immediatamente arrivati i soccorsi,
gli inquirenti e la polfer
e hanno aperto un’inchiesta.
Sono state acquisite le immagini
delle telecamere di sorveglianza
per ricostruire l’accaduto.

Secondo quanto emerso
dalle prime indagini,
ci sarebbe stato un errore di comunicazione
e il macchinista sarebbe stato all’oscuro di tutto.

ESTERI
ESTERI

Johannesburg, incendio provoca 73 vittime
Il 31 agosto
nel centro di Johannesburg
un edificio di cinque piani
è stato divorato da un incendio
causando 73 vittime e 43 feriti,
numeri purtroppo destinati a salire.
Tra le vittime
vi sono almeno sette bambini.

Secondo Robert Mualaudzi,
capo della protezione civile della città,
l’edificio sarebbe stato di proprietà
della municipalità di Johannesburg
e occupato abusivamente da centinaia di persone,
soprattutto migranti e senzatetto.

Una delle inquiline del palazzo
ha comunicato alla stampa
che l’incendio è scoppiato
durante un blackout verificatosi
dopo una forte esplosione,
ma nessuna causa
è stata confermata ufficialmente.
Secondo l’inquilina,
in ogni stanza vivevano decine di persone.

Poiché gli edifici sono abbandonati
e spesso inagibili,
essi sono perlopiù privi di acqua corrente
e presentano molteplici allacciamenti elettrici illegali,
che avrebbero potuto causare l’incendio.

 ITALIA
 ITALIA

 Tom Lee

Superluna Blu, la più grande del 2023
Nella notte tra il 30 e il 31 agosto
si è potuto assistere
allo spettacolo della “Superluna Blu”.

La Superluna si ha
quando il nostro satellite
raggiunge il plenilunio
in coincidenza con il suo massimo
avvicinamento alla Terra (perigeo),
per cui appare come la più grande
e luminosa di tutto l’anno.

In più in agosto
è stato il secondo plenilunio,
un evento molto raro,
conosciuto appunto con il nome
di “Luna piena Blu”.

A rendere l’evento
ancora più eccezionale
c’è stato il “bacio” con Saturno,
cioè la congiunzione della Luna
con “il pianeta degli anelli”,
teoricamente visibile a occhio nudo,
ma più facile da vedere
con un buon binocolo o un piccolo telescopio.

La Luna Blu solitamente
si ha a gennaio o a marzo
quando il plenilunio di febbraio salta
perché il ciclo lunare
è di 29,5 giorni.

Secondo la NASA,
per assistere alla prossima Superluna Blu,
quindi alla combinazione di Luna piena,
Superluna e Luna Blu,
bisognerà attendere fino al 2037,
quando due Superlune Blu
si verificheranno in rapida successione,
a fine gennaio e a fine marzo.

ECONOMIA
ECONOMIA

La Francia produce troppo vino
Secondo quanto riportato dal Financial Times,
la Francia quest’anno avrà un’eccedenza
di 3 milioni di ettolitri di vino.
Le cause sono da ricercare
nel calo della domanda di vini francesi
e nei problemi legati alla pandemia,
che hanno colpito duramente i viticoltori
delle regioni di Bordeaux e Languedoc.

Le vendite di vino rosso in Francia
sono diminuite del 32% negli ultimi 10 anni;
sono cambiati i gusti dei bevitori
che si dirigono ormai verso altre bevande.
Inoltre, gli aumenti dei prezzi dei carburanti
dovuti alla guerra in Ucraina,
hanno portato gli acquirenti
a spendere meno per le bevande
in tutta l’Unione Europea.

Il ministro dell’Agricoltura francese Marc Fesneau,
ha dichiarato che il governo
ha stanziato dei fondi
per la distruzione delle scorte in eccesso;
in questo modo si arginerà il crollo dei prezzi.
I produttori di vino,
grazie a questo denaro,
potranno distillare l’alcol del vino in alcol puro,
e venderlo così ai produttori
di disinfettanti per le mani,
profumi e altre industrie.

SCIENZA
SCIENZA

NASA Goddard Space Flight Center

“Smile, please!”, pubblicata la prima foto del lander lunare
È stata pubblicata la prima immagine
della superficie lunare
scattata dalla Navigation Camera
del rover indiano Pragyan,
a quasi una settimana
dal suo atterraggio sul satellite.

La foto pubblicata
dall’Organizzazione indiana per la ricerca spaziale
ritrae il lander Vikram
sul Polo Sud della Luna,
dove si trova per misurare
la temperatura del satellite
a diverse profondità.

La missione Chandrayaan-3
è volta anche ad esplorare
la presenza di acqua e minerali,
dopo che uno studio del 2008
confermò tracce di riserve di ghiaccio
sul satellite.

Nonostante un intoppo iniziale
a causa di un cratere,
che ha costretto Pragyan
a ricalcolare il suo percorso,
la missione prosegue con buoni risultati.
Grazie all’allunaggio di successo,
l’India è diventata il quarto paese
ad atterrare sulla Luna,
e il primo a raggiungere il Polo Sud.

 CULTURA & SOCIETA’
 CULTURA & SOCIETA’

 Baseluna014

Al via il Festival di Venezia
È iniziata l’80esima edizione
del Festival cinematografico di Venezia,
con Caterina Murino
come madrina della manifestazione.

Ad aprire la mostra è stato il film italiano
‘Comandante’ con Favino,
che ha sostituito il film di Guadagnino con Zendaya,
ritirato dai produttori
dopo lo sciopero degli attori
e che fa parte del concorso generale.

Durante la cerimonia d’apertura
Malyka Ayane ha cantato
un brano di Gino Paoli
e Charlotte Rampling ha consegnato
il Leone alla carriera
alla regista Liliana Cavani,
prima donna a ricevere il riconoscimento.

Sono 23 in totale i film in concorso
di cui sei sono italiani,
tra essi i nuovi film di Costanzo,
Sollima e Garrone.
Per il concorso sono poi molto attesi
il biopic ‘Ferrari’ con Adam Driver,
il nuovo film da regista di Bradley Cooper ‘Maestro’,
il nuovo film di Fincher
e ‘Priscilla’ di Sofia Coppola.

Tra le opere presentate fuori concorso
si segnalano la nuova pellicola di Woody Allen
e quella di Roman Polanski.
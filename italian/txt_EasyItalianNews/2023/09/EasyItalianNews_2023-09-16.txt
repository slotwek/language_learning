ITALIA
 ITALIA

 Sara Prestianni / Noborder Network

Lampedusa, migliaia di nuovi arrivi
Negli ultimi giorni sono approdate a Lampedusa
quasi 7 mila persone,
più del totale degli abitanti dell’isola,
che conta 6 mila residenti.

Il sindaco ha decretato
lo stato di emergenza.
Ovunque c’è il caos:
gli sbarchi sono incessanti.

Un bimbo di appena 5 mesi
è annegato dopo essere caduto in mare
per il ribaltamento del barcone
durante le operazioni di sbarco.
Un altro gruppo di naufraghi
è stato salvato
dopo che la loro barca
ha urtato gli scogli:
quattro di loro sono stati salvati
da due ragazzi in gita.

Per la morte del bimbo,
il sindaco ha dichiarato
il lutto cittadino.

L’isola è piombata nell’incubo
anche grazie al clima favorevole
che spinge le partenze
dalla Libia e dalla Tunisia.
Soccorritori e forze dell’ordine
sono allo stremo.

La Lega, capitanata da Matteo Salvini,
parla di complotto europeo.

ESTERI
ESTERI

 Joe Ross

Stati Uniti, settore automobilistico in sciopero
Il sindacato United Auto Workers,
rappresentante 150.000 lavoratori americani,
ha annunciato il più grande sciopero
ad aver mai interessato
il settore auto statunitense.

L’iniziativa coinvolge 13 mila operai
in tre stabilimenti diversi:
quello della General Motors
a Wentzville, Missouri,
della Stellantis a Toledo, Ohio,
e della Ford a Wayne, Michigan.

La decisione è stata presa
dopo il fallimento dei negoziati
per rinnovare il contratto dei metalmeccanici.
La principale richiesta dei partecipanti
è quella di aumentare i salari dei dipendenti,
soprattutto in vista dei profitti stellari
recepiti recentemente dalle tre compagnie.

Nonostante lo sciopero
riguardi solo le operazioni
di assemblaggio finale e verniciatura,
esso potrebbe avere un impatto significativo
sulla crescita dell’economia americana.

 ITALIA
 ITALIA

Bologna, schiacciato da mezzo in aeroporto
A Bologna, un operaio
è rimasto ucciso
durante un’operazione di manutenzione
all’aeroporto G. Marconi.

L’uomo, un italiano di 52 anni,
si trovava su una delle piste
per il rifacimento
del manto stradale.

L’intervento si stava svolgendo
durante la notte
per non ostacolare il traffico aereo.

L’uomo è rimasto schiacciato
da un mezzo della sua stessa ditta,
guidato da un collega.

La dinamica dell’incidente
non è ancora chiara,
ma sembra che il guidatore
stesse procedendo in retromarcia
e che non si sia accorto
della presenza del collega.

Sul posto sono intervenuti
la Polaria, le ambulanze
e la Medicina del Lavoro
per effettuare i rilievi.

Sia la società che gestisce l’aeroporto
che il sindaco di Bologna
hanno rilasciato una dichiarazione
per esprimere il loro cordoglio
per la famiglia dell’uomo
e per l’accaduto.

ESTERI
ESTERI

 Ken Hodge

Taiwan: 68 jet e 10 navi militari cinesi intorno all’isola
Il ministro della difesa di Taiwan
ha affermato di aver individuato,
intorno al suo territorio,
un totale di 68 aerei e 10 navi cinesi
nelle ultime 24 ore.

Il ministro ha aggiunto
che le navi e gli aerei si stavano dirigendo
verso un’area del Pacifico
per «condurre un addestramento marittimo e aereo
congiunto con la portaerei cinese Shandong».

La Cina non ha confermato
di stare effettuando addestramento militare.

L’isola di Taiwan è di fatto
uno stato indipendente,
ma la Cina lo considera
un proprio territorio.

Per questo motivo,
negli ultimi 3 anni
le tensioni sono aumentate
sia a causa delle continue esercitazioni della Cina,
sia perché Taiwan è sostenuta dagli Stati Uniti,
e questo ha contribuito ad aumentare
le tensioni diplomatiche.

 ITALIA
 ITALIA

Lampedusa, tra mancanza di risorse e grande accoglienza
Ha fatto il giro del web
la storia dell’ospitalità lampedusana
in vista degli eccezionali sbarchi di migranti
in corso nelle ultime settimane.

Antonio Di Malta, 60 anni,
è Caporeparto dei vigili del fuoco,
e abita vicino all’hotspot di accoglienza
di contrada Imbriacola
la cui capienza massima
viene superata quotidianamente.

Quando la madre ha chiamato Antonio
avvertendolo della presenza
di una decina di migranti
in cerca di cibo
davanti a casa sua,
Antonio ha aiutato la madre
a preparare una grande spaghettata in veranda.

I giovani, originari del Burkina Faso
e partiti da Sfax 4 giorni prima,
non mangiavano da giorni
a causa dell’inadeguatezza
delle risorse di accoglienza
in confronto alla domanda.

Secondo Antonio,
“tutta l’isola si è messa a disposizione:
famiglie, ristoratori,
tutti si sono messi in moto
per aiutare queste persone.”

 CULTURA & SOCIETA’
 CULTURA & SOCIETA’

La Svezia vieta i tablet a scuola
La Svezia ha cambiato approccio
per quanto riguarda l’apprendimento scolastico:
in classe i bambini
non potranno più utilizzare i tablet.
Ritorneranno sui banchi quaderni,
libri e astucci.

La motivazione dietro a questa
nuova decisione del governo svedese di centro-destra
è che esistono delle prove scientifiche
secondo le quali
aver introdotto l’utilizzo della tecnologia
già dall’asilo nido
ha portato in anni recenti
a un declino sostanziale
delle competenze di base .

Infatti nell’indagine internazionale
che misura le abilità di lettura degli studenti,
si è registrato un calo
di ben 11 punti nel 2021
rispetto al 2016.

La nuova ministra dell’istruzione
Carlotta Edholm
sta cercando di invertire la rotta,
e ha dichiarato che i libri
hanno evidenti vantaggi
e che la tecnologia, per quanto avanzata,
non potrà mai sostituirli.

 SPORT
 SPORT

 Carine06

Al via la Coppa Davis
Inizio da incubo
per la nazionale italiana di tennis
nella fase a gironi della Coppa Davis:
gli azzurri hanno infatti perso per 3-0
la sfida contro il Canada.

La sfida è iniziata da subito in salita
dato che Sonego, n.38 ATP,
ha perso in due set la partita
contro Galarneau,
numero 200 al mondo.

Nella seconda partita Musetti,
n.18 al mondo,
ha perso contro Diallo,
numero 158 della classifica,
anche in questo caso per due set a zero.

A questo punto la vittoria era già del Canada
ma la partita di doppio
dava la possibilità di vincere almeno un incontro,
ma gli azzurri hanno perso anche questa partita
anche se per 2-1.

Gli azzurri si trovano ora con le spalle al muro:
se vogliono accedere alle fasi finali
dovranno vincere le sfide
contro Cile e Svezia
dato che a qualificarsi
sono solo le prime due del girone.
Al momento le qualificate
sarebbero Canada e Cile,
che ha battuto la Svezia.

sport.sky.it

sport.sky.it
Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una piccola donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Hai problemi con la tecnologia? Vai in fondo alla pagina donazioni per trovare istruzioni semplici e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow instructions, with pictures!
the donate page
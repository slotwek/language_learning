ESTERI
ESTERI

Confermata la morte dei passeggeri a bordo del sottomarino OceanGate
Dopo quattro giorni
di ricerche disperate,
è stata annunciata la morte
dei cinque passeggeri
a bordo del sottomarino di OceanGate,
disperso durante un’escursione
per osservare il relitto del Titanic.

Giovedì 22 agosto
un robot arrivato
a quasi 4.000 metri di profondità,
proprio nei pressi del Titanic,
ha recuperato alcune parti
del sottomarino distrutto.

Per il momento si ipotizza
una “catastrofica perdita di pressione”
dovuta ad un cedimento strutturale
oppure a un malfunzionamento,
che in ogni caso avrebbe ucciso immediatamente
tutti i passeggeri.

OceanGate si specializza
in costose avventure di questo tipo,
ma negli ultimi anni
le misure di sicurezza adottate dalla compagnia
sono state fortemente criticate.

Le vittime di questa tragedia
sono Stockton Rush,
amministratore delegato di OceanGate,
un cittadino francese
dal nome Paul-Henry Nargeolet,
il miliardario britannico Hamish Harding,
e l’uomo d’affari pachistano Shahzada Dawood
assieme a suo figlio Suleman.

ESTERI
ESTERI

Crolla un palazzo a Parigi, decine di feriti
Il 21 giugno un’esplosione
ha squarciato un edificio
nel centro di Parigi.
Sono decine le persone ferite,
di cui quattro in modo grave.

L’esplosione ha causato danni
anche in parte del quartiere storico
dove sorge l’edificio,
a due passi dal Pantheon.

Il grave incendio
che è divampato dopo il botto
ha provocato il crollo dell’edificio.

Nei soccorsi sono stati impegnati
circa 70 autopompe,
270 vigili del fuoco e nove medici.

Il palazzo crollato
è una scuola privata di moda,
adiacente all’ex ospedale militare
di Val-de-Grace.

“È stato come nei film”,
dicono i testimoni,
che hanno riferito
di un forte odore di gas
prima dell’esplosione,
e pare che negli ultimi giorni
fossero stati effettuati dei lavori
alla rete del gas in strada.

La procura di Parigi
ha aperto un’inchiesta
per “lesioni involontarie”.

 ITALIA
 ITALIA

 frwl

Al via l’esame di maturità
Circa mezzo milione di studenti italiani
ha iniziato gli esami di maturità.
L’esame è articolato in due prove scritte
e un colloquio orale.

Il ministro dell’istruzione ha augurato
un in bocca al lupo a tutti i ragazzi
invitandoli ad affrontarlo con serenità.

La prima prova è un tema,
e i ragazzi hanno potuto scegliere
tra diverse tracce,
divise in 3 tipologie.
Per l’analisi di un testo
la scelta era tra una poesia di Quasimodo
e un brano in prosa di Moravia.

Per il testo argomentativo
presentava 3 testi
tra cui uno di Piero Angela.

Infine per il tema di attualità
si poteva scegliere tra due testi,
di cui uno che analizzava l’attesa
al tempo di whatsapp.

La seconda prova invece è diversa
a seconda dell’indirizzo di studio:
ad esempio al liceo classico
bisognava tradurre
un testo in latino di Seneca,
mentre al liceo scientifico
bisognava risolvere due problemi
con lo studio delle funzioni.

Sono poi iniziati i colloqui orali
che verteranno
sulle varie materie del programma.

ESTERI
ESTERI

 Dinkun Chen

Cina, esplosione in un ristorante
In Cina, nella città di Yinchuan,
un’esplosione in un ristorante
ha causato la morte
di 31 persone.

Il ristorante Fuyang Barbecue Restaurant
è infatti esploso all’improvviso
a causa di una fuga di gas.

Oltre alle vittime
si registrano diversi feriti,
alcuni dei quali
in gravi condizioni.

I vigili del fuoco
sono intervenuti
per spegnere l’incendio
e per mettere in sicurezza
le persone ancora presenti.

L’esplosione è avvenuta
in una zona residenziale
del centro di Yinchuan,
capitale della regione autonoma di Ningxia,
a 3 giorni dalla vigilia
della festa del Dragon Boat.

Il proprietario del ristorante
e altre 8 persone
sono state fermate dalla polizia
per essere interrogate.

 ITALIA
 ITALIA

Alberobello, niente Tari per chi adotta un cane
Il comune di Alberobello, in Puglia,
ha deciso di sperimentare
nel togliere la Tari
(la tassa sulla gestione dei rifiuti)
a chi adotta un cane in canile.

Un’agevolazione che entrerà in vigore
dopo la sua approvazione,
ma nel frattempo i cittadini
possono già andare al canile municipale
e adottare un cane.
Il periodo estivo, in effetti,
è un momento molto delicato
per l’abbandono degli animali
in vista delle vacanze.

La Puglia da questo punto di vista
si sta muovendo già da anni:
nel 2016 l’amministrazione comunale di Bisceglie
aveva introdotto degli sconti
fino a un massimo di 5.000 euro
sulle tasse comunali
per chi decideva di adottare un cane.

bari.corriere.it
bari.repubblica.it
bari.corriere.it

bari.repubblica.it
 CULTURA & SOCIETA’
 CULTURA & SOCIETA’

Candidatura di Roma per expo
La corsa per l’Expo 2030
vede tre partecipanti.
Il Bureau International des Expositions
ha ammesso alla fase finale
le candidature di Busan in Corea del Sud,
Riad in Arabia Saudita
e Roma per l’Italia.

La sfida pare essere particolarmente accesa
in particolare tra Roma e Riad,
quest’ultima aiutata
dalle importanti risorse economiche
di cui dispone.

I tre masterplan sono stati presentati
ai delegati del Bie,
con 20 minuti a disposizione
per ogni candidatura.

Erano presenti in prima persona
anche i leader di governo,
tra cui naturalmente Giorgia Meloni,
che ha sottolineato
che la rassegna non si concluderà
dopo i 6 mesi di esposizione,
ma i padiglioni rimarranno a disposizione
di tutte le nazioni
che ne faranno richiesta,

L’Ambasciata d’Italia a Parigi
ha poi ospitato un grande show
con musica, danza
e i richiami alla grande bellezza di Roma.
Star di punta della serata
la cantante Elisa.

 CULTURA & SOCIETA’
 CULTURA & SOCIETA’

 Egon Filter

Scienziati e artisti collaborano per creare una melodia cosmica
Grazie a un progetto
realizzato dal Chandra X-ray Center
in collaborazione con il programma
Nasa Universe of Learning,
per la prima volta
è possibile ascoltare
delle vere e proprie melodie cosmiche.

Non è la prima volta che,
grazie alle ultime tecnologie,
abbiamo accesso ai suoni
provenienti dallo spazio profondo.
Questa volta, però,
le “onde sonore” composte da dati astronomici
sono state mixate
da un team di scienziati,
musicisti e artisti visivi,
per creare dei pezzi musicali.

Le melodie sono state create
osservando il sistema binario R Aquarii,
il celebre Quintetto di Stephan,
e la galassia M104.
Esse si basano sui dati raccolti
dall’Osservatorio Chandra X-ray,
e dai telescopi spaziali James Webb,
Hubble e Spitzer.
Ogni suono rappresenta
la lunghezza d’onda della luce rilevata,
il volume della musica
cambia a seconda della luminosità di ogni stella,
e il tono dipende dalla sua distanza.

aerospacecue.it

aerospacecue.it
LISTEN
 LISTEN

ESTERI
ESTERI

 Irish Defence Forces

Naufragio al largo della Grecia, almeno 500 i dispersi
Continua a salire
il numero accertato di vittime
dopo il naufragio di un peschereccio
carico di migranti
al largo della costa greca.

Il peschereccio si è ribaltato
a 47 miglia nautiche a sudovest di Pylos,
nel Peloponneso,
dopo essere partito cinque giorni fa
da Tobruk, in Libia,
con circa 700 persone a bordo.

Al momento, le vittime confermate sono 79,
ma solo 104 persone
sono state portate in salvo dalle autorità.
Ciò significa che almeno 500 persone
sono ancora disperse.
Uno dei superstiti ha raccontato
che circa 100 bambini
erano chiusi nella stiva della nave.

La Guardia costiera greca,
responsabile per il coordinamento del salvataggio,
ha affermato che le ricerche
continueranno per i prossimi giorni,
anche se le speranze sono “scarse”.

Il procuratore locale
ha dato il via alle indagini
per identificare i trafficanti,
poiché le condizioni di sovraffollamento
potrebbero aver causato il naufragio.
Infatti l’incidente è avvenuto
durante un tentativo di aggancio
da parte della Guardia Costiera,
quando il battello si sarebbe ribaltato
senza un motivo chiaro.

ESTERI
ESTERI

Trump temporaneamente sotto custodia cautelare
L’ex presidente Donald Trump
è stato arrestato
con l’accusa di aver occultato
segreti della difesa
e di aver ostacolato la giustizia.

Trump è il primo ex presidente
a essere accusato di reati federali
nei 247 anni di storia degli Stati Uniti.
Ma si è dichiarato innocente.
Non solo, ha anche aggiunto
che se sarà eletto di nuovo
alla Casa Bianca nel 2024,
nominerà il suo “vero procuratore speciale”
per “perseguitare” Joe Biden
e la sua “famiglia criminale”.

Dei 37 capi d’accusa
del Dipartimento di Giustizia,
31 si riferiscono
a ciascun documento governativo
riguardante la sicurezza nazionale
trattenuto dall’ex Presidente
dopo aver lasciato l’incarico,
e il suo rifiuto di restituirli;
cinque di questi invece
gli sono stati imputati per aver nascosto
il possesso di tali documenti.

 ITALIA
 ITALIA

 Gianni Franco

Roma, incidente mortale
A Roma un violento scontro
tra un SUV e una Smart
ha causato la morte di un bambino di 5 anni
e il ferimento della sorella e della mamma.

Il SUV era stato preso a noleggio
due giorni prima
ed era guidato da un ventenne
con altri amici a bordo.

L’ipotesi è quella di una challenge
per la quale il gruppo
sarebbe dovuto rimanere
50 ore sull’auto.

L’ipotesi sarebbe avvalorata da un video
in cui uno dei giovani afferma:
“Secondo giorno in Lamborghini,
per adesso tutto bene”.

I ragazzi sono 5 influencer
e uno di loro è il fondatore
del canale youtube “The borderline”
che raccoglie video particolari
e di sfide.

ESTERI
ESTERI

 Gage Skidmore

New York, l’ex sindaco De Blasio deve restituire 475mila dollari
Bill De Blasio,
ex sindaco di New York,
è stato condannato
a pagare una multa
di quasi 500.000 dollari.

La commissione per i conflitti di interesse
lo ha infatti multato
per aver utilizzato fondi pubblici
per finanziare la sua campagna elettorale
nel 2019.

Secondo la commissione,
l’ex sindaco avrebbe utilizzato
i fondi pubblici
per coprire le spese di viaggio
per i poliziotti della sua scorta
e per sua moglie.

De Blasio dovrà quindi restituire
una somma pari a 474.794 dollari,
ovvero quelli spesi
per le sue spese di viaggio,
per gli stipendi dei dipendenti
e per pagare la sua scorta.

La somma,
la multa più alta di sempre
da parte della commissione,
dovrà essere versata
entro 30 giorni,
ma l’avvocato di De Blasio
ha già annunciato un ricorso
contro la sentenza.

lavocedinewyork.com

lavocedinewyork.com

 CULTURA & SOCIETA’
 CULTURA & SOCIETA’

Addio al papà di Cicciobello
In Italia il bambolotto Cicciobello,
per la prima volta con gli occhi blu
che si aprivano e si chiudevano,
ha visto generazioni di bambine crescere.

Il suo creatore,
Erminio Margiotta,
ci ha lasciati a 85 anni.
Margiotta e la sua famiglia
hanno gestito per anni la Effe Bambole,
azienda che negli anni del boom economico
ha prodotto circa 5 milioni
di bambole all’anno!

Direttore commerciale del mercato nazionale
della fabbrica di giocattoli,
Margiotta ha lavorato
per tutta la sua vita.

Oltre a Cicciobello,
l’azienda di Margiotta ha prodotto
anche altri pupazzi molto famosi
negli anni ’60:
Topo Gigio e i Puffi per esempio.

mattinopadova.gelocal.it

mattinopadova.gelocal.it

 CULTURA & SOCIETA’
 CULTURA & SOCIETA’

 Raph_PH

Muore l’attrice e deputata Glenda Jackson
E’ morta a 87 anni
nella sua casa di Blackheath,
a sud di Londra,
l’attrice e deputata laburista inglese
Glenda Jackson,
dopo una breve malattia.

Jackson debutta sul palcoscenico
nella pièce ‘Tavole separate’,
e nel 1956 appare per la prima volta
sul grande schermo
nel film ‘The Extra Day’.

In seguito, entra a far parte
della Royal Shakespeare Company
e comincia una lunga collaborazione
con il regista Peter Brook.
Nel 1971 e 1974
vince due Oscar
per il suo ruolo in ‘Donne in amore’
e in ‘Un tocco di classe’,
finché nel 1992 si ritira
per dedicarsi alla politica.

Fino al 2015
rappresenta Hampstead e Kilburn
in quanto deputata laburista
nella Camera dei comuni,
e nel 2016 torna a teatro
all’Old Vic di Londra.

La sua carriera è stata inoltre coronata
da due Premi Emmy,
due Premi Bafta,
e da un Golden Globe.

 SPORT
 SPORT

Nations League: Spagna-Italia 2-1
La semifinale di Nations League
tra Italia e Spagna
ha visto la vittoria degli iberici
con il punteggio di 2-1.

Gli azzurri hanno subito
il gol del vantaggio spagnolo
dopo appena 3 minuti dall’inizio
per colpa di un errore difensivo di Bonucci.
Il vantaggio della Spagna
è però di breve durata
perché l’Italia trova il pareggio
su calcio di rigore con Immobile
dopo dieci minuti.

Se nel primo tempo
c’è un sostanziale equilibrio
tra le due formazioni,
nella ripresa sono gli spagnoli a dominare,
anche se una delle occasioni più grosse
è dell’Italia con Frattesi.

Nel finale la Spagna trova il gol vittoria
a due minuti dalla fine
e si qualifica così
per la finale di domenica sera
contro la Croazia,
vittoriosa sull’Olanda.
L’Italia giocherà domenica pomeriggio
la finale per il terzo posto
contro gli olandesi.
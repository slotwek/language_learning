ESTERI
ESTERI

Disperso sottomarino che portava turisti a visitare il Titanic
Un sommergibile turistico
con a bordo 5 passeggeri
diretti a vedere il relitto del Titanic,
è disperso da domenica,
dopo che si sono persi i contatti
1 ora e 45 minuti dalla partenza.

E’ una corsa contro il tempo
dato che la riserva di ossigeno a bordo
sta sicuramente diminuendo.

C’è un grande dispiegamento di mezzi
da parte della guardia costiera americana
e delle forze armate canadesi
per ritrovare il sommergibile.

Il relitto del Titanic si trova
a 3800 metri di profondità
e il sommergibile è l’unico mezzo
capace di scendere a quelle profondità.
Il costo del biglietto si aggirerebbe
intorno ai 250.000 mila dollari
per 8 giorni negli abissi.

È anche necessario firmare una liberatoria
prima di partire,
nella quale si accetta
di correre il pericolo di morire.

Tra le persone a bordo
ci sarebbero il miliardario Harding
e l’esploratore francese Nargeolet.
Dei sonar hanno rilevato alcuni rumori
ma non è ancora chiaro
se si tratti del sommergibile scomparso.

 ITALIA
 ITALIA

 scalleja

Riforma della giustizia, il governo legalizza l’abuso di potere
Francesco Paolo Sisto,
viceministro di Carlo Nordio,
già avvocato di Silvio Berlusconi,
è il vero regista
della riforma della giustizia:
e infatti ha dedicato il disegno di legge
alla memoria del Cavaliere.

Al centro della riforma
Sisto-Berlusconi-Nordio,
e delle polemiche che ha suscitato,
c’è l’abolizione del reato di abuso d’ufficio.
La sua assenza
è particolarmente pericolosa
ora che lo Stato sta gestendo
gli investimenti
del Piano Nazionale di Ripresa e Resilienza
del programma Next Generation
dell’Unione Europea:
senza l’abuso d’ufficio
ogni amministratore non sarà più punito
se affiderà appalti diretti
a parenti, amici, clientele varie.

Nordio sostiene che la riforma
aiuterà a velocizzare
i tempi amministrativi dei processi:
“la lentezza del nostro processo
costa al nostro Paese
due punti di Pil all’anno”.
Ma non dice invece
quanto costano all’Italia l’inefficienza
della pubblica amministrazione,
le “mazzette”,
la concorrenza sleale delle mafie
e il “malaffare”.

ESTERI
ESTERI

 Victor Kibiwott

Kenya, 336 le vittime accertate della setta “del digiuno”
Altre 16 fosse comuni
sono state ritrovate a Shakaola,
nel Kenya orientale,
dove le vittime
del cosiddetto “massacro di Shakaola”
sono salite a 336.

La tragedia è collegata
alla setta “del digiuno”,
la quale farebbe parte
della “Chiesa internazionale della buona novella”,
guidata dal predicatore Paul Mackenzie
e da altre 16 persone,
inclusa la moglie Rhoda Maweu.

Questi ultimi ora
sono in stato di fermo a Malindi
mentre le autorità investigano
sul loro ruolo nella morte
dei cadaveri riesumati.
Secondo le indagini,
i leader della setta
erano soliti invitare i loro seguaci
ad astenersi dal cibo
per “vedere Gesù in paradiso”.

Le autorità hanno confermato
che i corpi sono stati ritrovati
tutti entro tre chilometri
dall’abitazione di Mackenzie.
Per il momento,
la ricerca di altri corpi è stata sospesa
per condurre un esame autoptico,
ma la polizia si aspetta
di trovare altre fosse comuni.
Le persone scomparse
sospettate di essere collegate alla setta
sono 613.

 ITALIA
 ITALIA

Padova dichiara illegittimo atto di nascita con due mamme
La procura di Padova
ha chiesto a una coppia
formata da due donne
di rettificare l’atto di nascita
della propria figlia,
eliminando il nome della madre non biologica.

L’atto in oggetto è relativo
a una bambina nata nel 2017,
la prima registrata
di una coppia omosessuale.

Le notifiche dell’impugnazione
arriveranno a 33 coppie,
tutte omosessuali,
che hanno registrato
la nascita dei loro bambini
a Padova.

Il sindaco è intervenuto
affermando che c’è un gravissimo vuoto legislativo,
e si è definito convinto e sereno
per le scelte operate
a sostegno in primo luogo dei bambini
e delle famiglie omosessuali.
Dal 2017 il primo cittadino, infatti,
trascrive gli atti di nascita
delle bambine e dei bambini
nati da due mamme,
e lo definisce un “atto di responsabilità”.

ESTERI
ESTERI

 Anything Goes With James English

Andrew Tate incriminato per stupro, tratta e associazione a delinquere
Andrew Tate,
l’ex campione di kickboxing
diventato influencer,
è stato incriminato,
dopo il suo arresto in Romania
lo scorso 29 dicembre,
con le accuse di stupro,
tratta di esseri umani
e associazione a delinquere.

Dal primo aprile di quest’anno
Tate si trova agli arresti domiciliari
assieme al fratello Tristan,
arrestati in contemporanea a due associati
grazie alle testimonianze
di sette donne.

Tate era noto per i suoi video
in cui dava consigli
su come avere successo,
presentando spesso contenuti
altamente misogini
che incitavano alla violenza.

Secondo l’accusa,
dall’inizio del 2021
i quattro sospettati
avrebbero formato una rete criminale
in Romania, Stati Uniti e Gran Bretagna,
tramite la quale reclutavano donne
e le costringevano
“attraverso atti di violenza fisica
e coercizione psicologica”
a produrre contenuti pornografici.

Da questo momento,
il giudice del tribunale rumeno
ha 60 giorni
per valutare la solidità del caso
e autorizzare il processo.

 CULTURA & SOCIETA’
 CULTURA & SOCIETA’

Bea, il labrador addestrato a raccogliere rifiuti
Bea è il nome di una bellissima labrador
che si occuperà di annusare
i rifiuti di plastica.
Il comune di Castelbuono,
vicino a Palermo,
ha pensato di “usare”
le sue doti olfattive
per tutelare l’ambiente.

Prima di Bea,
Castelbuono ha introdotto
ormai 15 anni fa gli asini
per iniziare la raccolta differenziata
porta a porta,
eliminando in questo modo i mezzi a motore
che inquinano l’aria.

Bea, inizierà il suo pattugliamento
come parte fondamentale
dell’unità cinofila ecologica,
indicando ai colleghi umani
dove si trova la spazzatura da pulire;
un vero e proprio lavoro di squadra.
In questo modo,
si spera di contrastare
l’abbandono incivile dei rifiuti di plastica
da parte dei cittadini.

 CULTURA & SOCIETA’
 CULTURA & SOCIETA’

A New York Raffaella Carrà celebrata a Times Square
Raffaella Carrà,
oltre ad essere stata
una grande conduttrice televisiva (e non solo)
in Italia e nel mondo latino,
ha raggiunto un successo mondiale
come icona
contro le discriminazioni di genere.

Quest’anno sarebbe stato
il suo ottantesimo compleanno,
ma sfortunatamente ci ha lasciati due anni fa
a causa di una brutta malattia.

In occasione del suo compleanno,
Spotify l’ha celebrata
con un cartellone
a Times Square a New York.

Spotify avrebbe scelto proprio lei
in quanto prima artista di catalogo
a essere scelta come Ambassador
per il progetto Equal,
una campagna globale dedicata
a promuovere la parità di genere
e a celebrare le donne
nel mondo dell’audio.

Raffaella Carrà è anche un’icona
della comunità LGBTQI+
grazie a canzoni come “Luca”,
una canzone del 1978
in cui si parla di un ragazzo
che preferisce l’amore di un altro uomo
a quello di una ragazza,
canzone di avanguardia all’epoca
per raccontare l’omosessualità.
Listen online as you read:

 ITALIA
 ITALIA

 European People’s Party

E’ morto Silvio Berlusconi
La mattina di lunedì 12 giugno
è morto Silvio Berlusconi,
ex premier,
leader del partito politico Forza Italia
e fondatore della celebre
azienda mediatica Mediaset.

Berlusconi aveva 86 anni
ed era ricoverato all’ospedale
San Raffaele di Milano
da venerdì scorso.
Era affetto
da una leucemia mielomonocitica cronica
ed era recentemente stato dimesso
dopo una brutta polmonite.

I funerali si terranno mercoledì
al Duomo di Milano.

In mattinata i 4 figli e il fratello
sono accorsi in ospedale,
dove già si trovava
la compagna Marta Fascina.

L’Italia in questi giorni saluterà
con varie manifestazioni
un uomo tanto importante quanto controverso,
che comunque nel corso della sua vita
ha lasciato il segno
nel mondo della politica, del calcio,
dell’economia e della televisione.

ESTERI
ESTERI

Colombia, quattro bambini sopravvivono 40 giorni dopo incidente aereo
Quattro bambini
sono stati ritrovati vivi in Colombia
dopo essere sopravvissuti
a un incidente aereo.
Hanno resistito 40 giorni
da soli nella giungla.

Sono originari
della tribù indigena Uitoto
e hanno 13, 9, 4 e 1 anni.

L’incidente aereo era avvenuto
il primo maggio scorso
nella selva del Guaviare
del dipartimento di Caquetà.
Nell’incidente sono morti la madre,
il pilota e un leader indigeno.

Il velivolo e i tre cadaveri
sono stati ritrovati il 16 maggio,
ma nessuna traccia dei piccoli.
C’erano però indizi dei bambini nella selva,
come resti di frutta morsicata,
tracce di una capanna di foglie,
impronte recenti di scarpe,
e un pannolino usato.

Così 200 uomini,
tra Forze Armate e popolazioni indigene,
si sono impegnati nella ricerca,
e infine i quattro fratellini
sono stati ritrovati,
molto debilitati, ma vivi.

ESTERI
ESTERI

 Chatham House

Boris Johnson si dimette
Boris Johnson si è dimesso
da leader del partito conservatore inglese
e da premier.

Se ne vociferava già da tempo,
ma è arrivata l’ufficialità
tramite un suo discorso alla nazione
a Downing Street.

Le dimissioni seguono una serie di scandali,
l’ultimo dei quali è un’indagine
effettuata da una commissione parlamentare
sul “Partygate”.

Boris Johnson è accusato
non solo di aver partecipato
a delle feste a Downing Street
durante il lockdown del 2020,
ma di aver in seguito mentito in parlamento
quando interrogato sulla vicenda.

L’ex leader Tory ha dichiarato
di non aver mai mentito deliberatamente,
ma di aver comunicato
quello che credeva fosse la verità.

Egli rimarrà in carica
durante questo periodo di transizione
fino a quando non verrà scelto
il suo successore.

 ITALIA
 ITALIA

Bambina scomparsa a Firenze
A Firenze è scomparsa
una bambina di 10 anni
di origine peruviana.

Kataleya, questo il nome della piccola,
si trovava in un ex hotel
occupato da centinaia di persone,
tra cui molti minori.

La madre, ascoltata dai carabinieri,
ha identificato una persona sospetta.
Non sarebbero tuttavia emersi elementi.

Sembrerebbe che la bambina
stesse giocando con un’amica,
ma che si sarebbero separate
a causa di una piccola lite.
Kataleya sarebbe andata in cortile
e sparita pochi minuti dopo.

La madre ha ricevuto una telefonata
in cui un uomo affermava
di avere la bambina con sé.
Sembrerebbe la telefonata di un mitomane,
ma si sta comunque indagando
e battendo ogni pista.

ESTERI
ESTERI

Morto l’Unabomber Kaczynski
E’ morto Theodore Kaczynski,
noto come Unabomber,
che ha terrorizzato gli Stati Uniti
inviando pacchi bomba
in tutto il paese.

Kaczynski era un professore di matematica
prima di iniziare
ad inviare pacchi esplosivi
per posta.
Il suo obiettivo
era quello di provocare
“il collasso dell’ordine sociale moderno”,
almeno secondo quanto dichiarato
nel manifesto di 35mila parole
scritto da lui stesso.

Fu proprio quel documento
che permise di identificarlo:
suo fratello riuscì infatti
a riconoscere i temi e i termini
più spesso utilizzati da Kaczynski.

Unabomber fu arrestato nel ’96
e condannato all’ergastolo
2 anni più tardi
per l’omicidio di 2 persone
e il ferimento di altre 23.

La notizia della sua morte
è stata diffusa dal carcere
nel quale era rinchiuso
da allora.

ESTERI
ESTERI

 Kenneth Halley

Scozia, arrestata ex-premier SNP Nicola Sturgeon
Nicola Sturgeon
è stata arrestata dalla polizia
domenica 11 giugno
nell’ambito delle indagini
sulle accuse di reati finanziari
all’interno dello Scottish National Party.

Sturgeon, rimasta in carica per 8 anni,
si è dimessa da premier
lo scorso aprile.
Assieme al marito Peter Murrell,
ex amministratore del partito,
e al tesoriere,
Sturgeon è la terza persona
ad essere fermata dalle autorità
nel corso dell’operazione Branchform.

L’indagine riguarda nello specifico
donazioni dal valore di oltre 600.000 sterline
raccolte per una campagna
a favore di un secondo referendum indipendentista,
e sottratte alle finanze del partito.

Dopo qualche ora di interrogazioni,
Sturgeon è stata rilasciata
in attesa di ulteriori sviluppi nelle indagini.
Quest’ultima ha pubblicato una dichiarazione
reiterando la sua innocenza,
e ambizione di tornare presto
a rappresentare i suoi elettori
in Parlamento.

ESTERI
ESTERI

Hawaii, il Kilauea riprende ad eruttare
Il secondo vulcano più grande delle Hawaii
ha ripreso a eruttare
dopo tre mesi di pausa,
provocando spettacolari colate di lava.
Il Kilauea si trova
sulla Big Island delle Hawaii
e la scorsa eruzione,
cominciata a gennaio 2023,
è durata 61 giorni.

Secondo gli esperti
dell’Osservatorio dei vulcani hawaiani
l’eruzione in corso
all’interno del cratere Halemaumau
assomiglia molto
a quelle avvenute negli scorsi mesi.
Per questo motivo,
non sembra esserci il rischio
di danni gravi alle comunità circostanti.

Nel 2018 la principale eruzione del Kilauea
ha distrutto oltre 700 case nella zona,
ma si tratta di un fenomeno piuttosto raro.

video.repubblica.it

video.repubblica.it

 SPORT
 SPORT

 JRB, Higor Douglas

Il Manchester City vince la Champions League
Il Manchester City di Guardiola
ha vinto la Champions League
per la prima volta nella sua storia
dopo aver battuto in finale l’Inter
con il punteggio di 1-0.

Nel primo tempo
ci sono state poche occasioni da gol.
Guardiola è stato costretto
a effettuare il primo cambio
dopo appena mezz’ora
per l’infortunio di De Bruyne.

Nella ripresa le squadre hanno cercato
di fare qualcosa in più
e il City ha trovato
il gol del vantaggio al 68’
grazie a un gran gol di Rodri.

A quel punto l’Inter ha reagito
e ha avuto due grosse occasioni per pareggiare,
prima con Di Marco
e poi con Lukaku.
Il City è comunque riuscito
a difendere la sua porta
e a conquistare la Coppa.

Il Manchester City ha così completato
il triplete: premier, Fa Cup
e Champions League.
Guardiola diventa il primo allenatore
ad aver effettuato il triplete due volte
con due squadre diverse.
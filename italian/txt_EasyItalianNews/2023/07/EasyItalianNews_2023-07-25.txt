ESTERI
ESTERI

 Rennett Stowe

Grecia, Rodi continua a bruciare
Dopo sei giorni di incendi,
la Protezione civile greca
ha dichiarato lo stato di emergenza
nella zona di Rodi Sud.

Gli incendi divampati negli scorsi giorni
non danno segno di affievolirsi,
soprattutto a causa dei forti venti
e delle alte temperature,
che nei prossimi giorni
supereranno i 40 gradi.

Le autorità hanno comunicato
che fino a 30 mila persone,
tra turisti e residenti,
sono state evacuate
dalle località di Massari,
Malonas e Haraki.
Almeno 2000 di loro
sono state trasportate al sicuro via mare,
nel corso di quella che è stata definita
la più grande evacuazione della storia greca.

Per ora, l’incendio ha raso al suolo
diversi alberghi, abitazioni
e intere zone forestali.
Per impedire l’ulteriore propagazione delle fiamme,
i pompieri sono al lavoro
per scavare dei fossati tagliafuoco,
con l’aiuto di servizi d’emergenza europei.

 ITALIA
 ITALIA

 Richard Wheeler (Zephyris)

Tempesta di grandine in Veneto, danni e feriti
La scorsa settimana
il Veneto è stato colpito
da violente tempeste di grandine,
con danni e feriti.

Lorenzo Tedici, meteorologo del sito “Il Meteo”,
spiega che è “tutta colpa del Cape”,
cioè Convective available potential energy.
Si tratta dell’energia potenziale
sufficiente a sollevare una massa d’aria.
Quando la massa d’aria calda sale,
perché è più leggera,
fino a 12 km d’altezza
e incontra una corrente d’aria fredda,
ghiaccia e forma i chicchi di grandine.
Il pesante chicco precipita.
Ma quando il Cape è elevato,
come in questi giorni,
a causa del caldo e dell’umidità eccessivi,
esso spinge nuovamente il chicco verso l’alto,
la grandine si righiaccia,
coprendosi di un altro strato.

In questo continuo su e giù
il chicco diventa sempre più grande
finché precipita al suolo.

Le raffiche di vento fortissime
e gli alberi abbattuti sono invece dovuti
a un fenomeno chiamato “downburst”.
In pratica si tratta
di correnti verticali di aria fredda
che scendono velocissime,
e quando toccano il suolo
esplodono e si propagano a raggiera.

A tutto ciò si aggiunge il caldo record:
un’ondata di caldo
tra le più forti degli ultimi vent’anni.

ESTERI
ESTERI

European People’s Party

Spagna, elezioni confermano la maggioranza del Partito Popolare
I risultati delle elezioni generali in Spagna
hanno confermato la vittoria
del Partito Popolare (Pp)
di Alberto Nunez Feijoo,
al governo già da un anno.

Quest’ultimo ha conquistato 136 seggi,
mentre il partito progressista Psoe
si è classificato secondo
con 122 seggi.

A seguire Sumar,
coalizione di sinistra con 31 seggi,
e il partito di ultradestra Vox con 33,
in declino dai 52 seggi dell’ultima legislatura.

Nonostante l’alleanza del Pp
con gli estremisti di Vox,
la destra non è riuscita
ad assicurarsi la maggioranza assoluta.

Le elezioni si sono svolte
per la prima volta in estate
a causa del risultato
delle ultime elezioni regionali e comunali.
Questo potrebbe spiegare
il declino del 3,84% dei votanti
che si sono presentati alle urne,
rispetto alle elezioni del 2019.

 ITALIA
 ITALIA

 Dariolp83

Catania senz’acqua e senza luce
Il caldo a Catania,
con medie di 40 gradi e punte di 47,
ha provocato il danneggiamento
dei cavi elettrici sotterranei,
con conseguenti black out in città
e carenza di acqua corrente.

L’azienda che si occupa
della fornitura dell’acqua
non ha saputo offrire
una stima di tempo
per il ripristino del servizio
e, data la gravità della situazione
viste le alte temperature,
è stata convocata
una riunione d’urgenza in prefettura,
a cui parteciperanno,
oltre al prefetto e al sindaco,
il capo dipartimento nazionale di Protezione civile,
i vertici militari
e i rappresentanti di Enel Distribuzione
e di Sidra.

Questo quadro si aggiunge all’incendio
che ha interessato
una parte dell’aeroporto catanese
e lo ha, in buona parte paralizzato.

 ITALIA
 ITALIA

 Pxfuel.com

Padova, si traveste da medico ed entra in ospedale per fare sesso
A Padova una donna
si è travestita da medico
per poter raggiungere
il compagno ricoverato
dopo essere stata allontanata
dal personale sanitario.

Il compagno della donna
era ricoverato nell’area verde
del pronto soccorso
per motivi non specificati,
e alla donna non è stato permesso
di raggiungerlo
nonostante le insistenze di quest’ultima.

Dopo essere stata allontanata, quindi,
ha rubato il camice bianco
di uno specializzando
e si è introdotta
all’interno del pronto soccorso.

Dopo essersi ricongiunti,
i due hanno iniziato un rapporto sessuale
davanti agli altri pazienti.

La coppia,
sorpresa da un’infermiera,
è stata quindi divisa
dal personale sanitario
che ha allontanato la donna,
in evidente stato di alterazione psicofisica.
L’autrice del gesto
è stata quindi denunciata
per esercizio abusivo della professione
e sostituzione di persona.

SCIENZA
SCIENZA

 Pontificia Universidad Católica de Chile

Creata pelle in laboratorio che si rigenera
L’ingegneria è riuscita a brevettare
un tipo di pelle che,
sul modello di quella umana,
riuscirebbe ad autoripararsi.

Lo studio è stato condotto
da un gruppo di ricercatori
della Stanford University
che lavora alla Stanford Wearable Electronics Initiative,
sotto la guida del professor Zhenan Bao.

Secondo questa ricerca,
i pezzi della pelle ricreata in laboratorio,
si avvicinerebbero uno all’altro magneticamente
e poi si ricomporrebbero.

Questa pelle artificiale
è dotata di diversi strati,
ognuno dei quali è morbido ed elastico;
in caso di taglio o buco,
ogni strato guarirà
in modo autonomo e selettivo
per ripristinare la propria funzione.

 CULTURA & SOCIETA’
 CULTURA & SOCIETA’

 marcen27

Morto Tony Bennett
È morto all’età di 96 anni
Tony Bennett, il crooner americano.

Le cause non sono state rese note,
ma il celebre cantante
soffriva di Alzhemeir dal 2016.

Nella sua lunga carriera,
durata 70 anni,
ha pubblicato 10 album,
vinto 20 Grammy e 2 Emmy
vendendo 50 milioni di copie.

Nel 2014 divenne l’artista più vecchio
a conquistare il numero uno
nella classifica americana
grazie all’album di duetti con Lady Gaga.

Il suo primo successo arriva negli anni ‘50
con ‘Because of you’
che rimane in testa alla classifica
per 8 settimane.
Altri grandi successi
sono stati ‘Fly me to the moon’
e ‘I left my heart in San Francisco’.

Dopo un periodo difficile negli anni ’80,
dagli anni ’90 tornò al successo
con un album tributo a Sinatra
e con ‘MTV Unplugged’ del 1994,
che ottenne il Grammy
come album dell’anno.

Cerchiamo sostenitori di Easy Italian News!
Il nostro lavoro per pubblicare 3 notiziari ogni settimana ha bisogno del tuo sostegno: invia un contributo,
non importa se grande o piccolo, per aiutarci a scrivere EasyItalianNews.com.
Per farlo visita la pagina donazioni e scegli la valuta che preferisci e la cifra che puoi donare.
Te ne saremo grati!
Easy Italian News

EasyItalianNews.com

visita la pagina donazioni

Easy Italian News is looking for supporters!
Our work publishing 3 news bulletins each week needs your support: send a contribution, no
matter whether large or small, to help us to write EasyItalianNews.com.
To do that visit the donation page and choose the currency that you prefer and the sum you can
donate.
We’ll be grateful!
Easy Italian News

EasyItalianNews.com

visit the donation page
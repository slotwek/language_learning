ESTERI
ESTERI

 Alrafidain TV

Tensione Iraq-Svezia: in fiamme l’ambasciata a Baghdad
L’ambasciata svedese in Iraq
è stata parzialmente data alle fiamme
dopo che un gruppo di attivisti in Svezia
ha minacciato di bruciare il Corano.

Circa un centinaio di persone
si sono riunite in Iraq
di fronte all’ambasciata all’alba,
munite di Corano
e di immagini del leader religioso Moqtada Al Sadr.

Fortunatamente nessun membro del personale
è rimasto ferito,
e la folla è stata presto dispersa
dalle autorità.

Tuttavia, il primo ministro iracheno
ha sospeso la licenza
della società svedese Ericsson
e ordinato l’espulsione
dell’ambasciatore a Baghdad.

Gli eventi sono una reazione
alla dichiarazione di Salwan Momika,
un rifugiato iracheno in Svezia,
di voler bruciare una copia del Corano
durante la manifestazione a Stoccolma
della sera di venerdì 21.

Il portavoce della Commissione europea
ha sottolineato che “manifestazioni di razzismo,
xenofobia, e di intolleranza”
non sono ammesse in Europa.

ESTERI
ESTERI

Messico: il sindaco sposa un coccodrillo in un rito propiziatorio
Nel villaggio di San Pedro Huamelula,
nello stato di Oaxaca in Messico,
ogni anno si celebra un rituale
risalente al 1789,
durante il quale il sindaco
si sposa con un coccodrillo.

Il rituale serve per far sì
che Dio e Madre Natura
garantiscano agli abitanti del villaggio
raccolti e pesca sostanziosa.

Quest’anno il sindaco Victor Hugo Sosa García
ha sposato un coccodrillo femmina
di sette anni.

Il coccodrillo viene addirittura vestito
con un abito bianco
e gli viene serrata la mandibola
con una corda resistente.
Dopo la cerimonia
il coccodrillo viene liberato.

La popolazione ha spiegato ai curiosi
che se il rituale non venisse effettuato
molte disgrazie si abbatterebbero
su di loro.

video.corriere.it

video.corriere.it
 ITALIA
 ITALIA

 Nireekshit

Scoperto il primo scorpione triassico italiano
Tra i fossili conservati
al Museo di Storia naturale di Milano
ed estratti dal giacimento UNESCO
di Besano-Monte San Giorgio,
un team di ricercatori ha scoperto
il primo scorpione triassico italiano.

In una roccia dolomitica,
i ricercatori hanno trovato
il corpo di uno scorpione:
4,4 centimetri di lunghezza,
perfettamente conservato
con occhi, zampe e coda.

Il fossile è stato estratto
dagli strati superiori
del giacimento di Besano,
nella zona di Varese,
un giacimento fossilifero
tra i più importanti al mondo del Triassico medio,
epoca geologica compresa
tra 247 e 237 milioni di anni fa.

Lo scorpione apparterrebbe
a una nuova specie
che è stata battezzata dai ricercatori
Protobuthus ziliolii.
Si tratterebbe di un fossile molto raro
appartenente all’Era Mesozoica.

milano.repubblica.it

milano.repubblica.it
ESTERI
ESTERI

 Tony Webster

Lotteria Powerball, vinto in California un miliardo di dollari
In California è stato vinto
uno dei montepremi
più alti di sempre:
un miliardo di dollari.

Con una probabilità
di 1 su 292 milioni,
il biglietto della lotteria Powerball,
comprato in un piccolo negozio
di alimentari di Los Angeles,
si è aggiudicato
il jackpot stellare.

Il vincitore dovrà decidere
come incassare il premio record:
516,8 milioni di dollari subito
(la cifra rimanente
dopo la tassazione del premio)
oppure in rate annuali.

Anche il proprietario del negozio
che ha venduto il biglietto
riceverà una commissione
da un milione di dollari.

 ITALIA
 ITALIA

 Alexis Fam

Giuria aperta in vista della Tiramisù World Cup
Sono ufficialmente aperte le iscrizioni
per fare parte della giuria popolare
che il 6 e il 7 ottobre
regoleranno l’accesso alla semifinale
della Tiramisù World Cup.

La gara si svolgerà a Treviso,
in Veneto,
e vedrà centinaia di chef,
rigorosamente non professionisti,
sfidarsi nella preparazione
del dolce più gustoso.

La gara prevede la preparazione del dolce
secondo la ricetta originale,
vale a dire utilizzando zucchero,
uova, mascarpone,
savoiardi, caffè e cacao,
ma anche una categoria creativa.
In questa occasione gli chef partecipanti
potranno aggiungere
fino a tre ingredienti originali
oppure sostituire il biscotto,
sfidandosi per creare
la combinazione migliore.

 CULTURA & SOCIETA’
 CULTURA & SOCIETA’

 Corrado Guzzanti

Morto Andrea Purgatori
Si è spento all’età di 70 anni
il noto giornalista Andrea Purgatori,
dopo una fulminante malattia;
a darne notizia sono stati i figli.

Purgatori era noto in particolare
per le sue inchieste
riguardo la strage di Ustica
e il caso Orlandi.
Per anni infatti ha lavorato su Ustica
per cercare di trovare la verità sulla strage,
intervistando centinaia di persone.

Per il caso della scomparsa
di Emanuela Orlandi
recentemente aveva collaborato
al documentario ‘Vatican Girl’ di Netflix.

Le sue inchieste riguardavano inoltre
i delitti di mafia e il terrorismo:
si occupò infatti anche del caso Moro
e degli anni di piombo.

È stato inviato del Corriere
dal 1976 al 2000.
Più recentemente lavorava a LA7
dove era conduttore e autore
del programma ‘Atlantide’.

Numerosissimi i messaggi di cordoglio
sia da parte di esponenti dello spettacolo
e del giornalismo,
come Corrado Guzzanti ed Enrico Mentana,
sia da parte del mondo politico.

 CULTURA & SOCIETA’
 CULTURA & SOCIETA’

Margot Robbie e Ryan Gosling, protagonisti del nuovo film “Barbie”
Esce nelle sale “Barbie”,
prodotto da Warner Bros.

A Barbieland vive la “stereotipica Barbie”,
interpretata da Margot Robbie.
La sua vita è tutta un sorriso.
Vive con le altre Barbie
e con loro c’è anche un Ryan Gosling
nei panni di Ken,
mai così irresistibilmente stupido,
autoironico e dagli addominali scolpiti.

Le Barbie occupano
posti di potere e responsabilità
in una società raccontata
dalla voce fuori campo di Helen Mirren.
Il film è pieno di luoghi comuni femminili
riadattati e capovolti,
dove la perfezione si crepa,
per esempio in un piede piatto
inadatto a un tacco importante.

La vicenda si sviluppa poi
in un “Barbie on the road”,
con una sceneggiatura che appassiona,
non annoia.

Il film trabocca d’ironia femminista,
mai superficiale,
all’insegna del divertimento
e dello spiazzamento.
La produzione è costata
150 milioni di dollari
e pare aver colto nel segno,
perché il film entusiasma
pubblico e critica.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
Visita la pagina donazioni per scegliere la valuta che preferisci e la cifra che puoi donare.
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
EasyItalianNews.com

Visita la pagina donazioni

pagina donazioni
Your help is needed!
If EasyItalianNews.com has helped you improve your Italian, please support us with a donation.
Visit the donate page to select your preferred currency and the amount you can afford to give.
Not good with technology? Scroll down to the bottom of the the donate page to find simple-to-follow, step-by-step instructions, with pictures!
EasyItalianNews.com

Visit the donate page

the donate page
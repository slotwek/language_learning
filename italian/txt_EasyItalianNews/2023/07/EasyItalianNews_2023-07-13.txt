ESTERI
ESTERI

Migranti dispersi al largo delle Canarie
Secondo le autorità spagnole
circa 300 migranti sarebbero dispersi
al largo delle isole Canarie:
i migranti si troverebbero
su 3 imbarcazioni diverse.

Su una delle 3 imbarcazioni
ci sarebbero numerosi bambini
su un totale di circa 200 persone.
Il mezzo sarebbe salpato da Kafountine,
in Senegal.

Intanto i soccorsi spagnoli
hanno salvato una piroga
su cui viaggiavano 86 persone,
ma hanno dichiarato
di non essere in grado di dire
se si tratta di una delle 3 imbarcazioni disperse
di cui ha dato notizia
la ong Caminando Fronteras.

I servizi di soccorso spagnoli hanno allertato
le navi che viaggiano su quella rotta
informandole di essere alla ricerca
delle imbarcazioni scomparse.

ESTERI
ESTERI

 Steven Lek

Parlamento Europeo, proteste in vista del voto “sulla natura”
Martedì 11 luglio
centinaia di persone si sono riunite
davanti al Parlamento europeo
per protestare in vista del voto
sulla legge per il ripristino della natura,
dal nome ufficiale di ‘Restoration law’.

I manifestanti sventolavano slogan diversi:
da una parte vi erano gli agricoltori
muniti di trattori
guidati dalla Copa-Cogeca,
una associazione rappresentante
le cooperative europee.

Dall’altra vi erano gruppi di ambientalisti
guidati da Greta Thunberg,
che nel pomeriggio
ha incontrato il presidente
del Partito Popolare Europeo (Ppe)
Manfred Weber
per discutere del voto
previsto per mercoledì.

Secondo Virginijus Sinkevičius,
commissario Ue all’Ambiente,
la più grande minaccia per l’agricoltura
non è l’Unione Europea,
ma sono i cambiamenti climatici.
Per questo motivo,
la legge propone obiettivi di ripristino
del territorio terrestre e marino
da raggiungere entro il 2030 e 2050.

 ITALIA
 ITALIA

Approvato il nuovo codice della strada
A fine giugno il Consiglio dei Ministri
ha approvato il disegno di legge (ddl)
sulla sicurezza stradale
e la delega per la riforma
del codice della strada.

Il ddl prevede in generale
un rafforzamento delle misure di sicurezza.
Prima fra tutte è il contrasto
alla guida sotto l’effetto di alcol e droghe,
con l’introduzione del divieto assoluto
di assumere alcolici
per i conducenti già condannati
per guida in stato d’ebbrezza,
e l’obbligo per loro
di installare l’“alcolock”,
già adottato in diversi Paesi Ue,
che impedisce l’avvio del motore
se il tasso alcolemico
è superiore allo zero.

È inoltre reato guidare
se si fa uso di droghe,
pena il ritiro immediato della patente
e la sospensione per tre anni.

La sospensione della patente
è prevista anche
per l’utilizzo del cellulare alla guida,
causa del 15% degli incidenti.
La patente è sospesa
anche per la circolazione contromano
e il sorpasso azzardato.

Inoltre si potrà guidare
veicoli di grossa cilindrata
soltanto dopo tre anni
dal conseguimento della patente.

Chi viaggia in monopattino
dovrà avere targa e assicurazione
e indossare il casco,
con divieto assoluto di circolazione contromano
e di sosta selvaggia.

ESTERI
ESTERI

 John Malmin, Los Angeles Times

“L’angelo della morte” Leslie Van Houten esce dal carcere
Leslie Van Houten,
uno degli “angeli della morte”
della setta di Charles Manson,
è uscita dal carcere
dopo 52 anni di reclusione.

Era stata condannata nel 1969
per gli omicidi
di Leno e Rosemary LaBianca,
una coppia sequestrata e torturata
dagli “angeli” di Manson.

La Van Houten
era stata condannata all’ergastolo
ma le è stata concessa
la libertà condizionale
dopo 52 anni di carcere.

Trascorrerà un anno
in una casa di accoglienza
dove verrà preparata
per il suo reinserimento in società.

Secondo il suo avvocato, infatti,
necessita di cure particolari
dato che non ha mai appreso
alcune abilità basilari
come fare la spesa in un supermarket
oppure usare una carta di credito.

I familiari della coppia uccisa,
i figli e i nipoti dei LaBianca,
si sono detti molto amareggiati
per la decisione di liberarla.

ESTERI
ESTERI

 Kmu.gov.ua

Vertice Nato a Vilnius
A Vilnius si sta svolgendo
il vertice dell’Alleanza Atlantica
a cui è presente
anche il presidente ucraino Zelensky.

Il presidente è impegnato
in vari incontri bilaterali
con diversi leader
relativamente all’ingresso dell’Ucraina
nella NATO.

Tuttavia, il segretario generale Stoltenberg
ha affermato: “Non c’è una timeline
per il processo d’ingresso,
l’invito sarà esteso a Kiev
quando ci saranno le condizioni”.

Stoltenberg ha ribadito
che sarà creato un nuovo consiglio
tra l’Ucraina e la NATO
in modo che Kiev possa convocare riunioni
e aderire in modo più semplice in futuro.

 SALUTE
 SALUTE

In Olanda la crema solare è gratis per tutti
Nei Paesi Bassi per continuare
a prendersi cura della popolazione,
è arrivata una proposta molto utile:
convertire i dispenser di igienizzante
usati durante il Covid,
in distributori di crema solare.

Grazie a una proposta
della dermatologa Karen van Poppelen,
e alla collaborazione
dell’ospedale di Venlo-Venray,
è stata finanziata la fornitura di creme solari
in 120 scuole primarie
sparse in diversi punti del paese.

Questa iniziativa si è poi diffusa
nell’intera nazione,
e la crema solare in Olanda
sarà gratis per tutta l’estate.

Una misura concreta per contrastare
l’aumento dei casi di tumori della pelle
segnalato in particolar modo nel nord Europa:
sarà quindi possibile trovare
i dispenser di crema solare gratuita
nelle spiagge, nelle scuole,
nei parchi, ai festival
e negli spazi pubblici aperti.

 TECNOLOGIA
 TECNOLOGIA

Blueprint, l’ultima follia di Bryan Johnson
L’imprenditore americano Bryan Johnson
sta investendo molte delle sue risorse
per ottenere l’eterna giovinezza.

Il Ceo 45enne delle aziende tecnologiche
Kernel e OS Fund
starebbe portando avanti un progetto,
chiamato Blueprint,
di trasfusione multigenerazionale:
si fa infatti iniettare il sangue
del figlio 17enne Talmage.

Una sorta di ottimizzazione
dei propri organi interni,
volta all’inversione del processo di invecchiamento,
che costerebbe due milioni all’anno!

La procedura si svolge
nella clinica medica texana Resurgence Wellness;
al ragazzo è stato prelevato un litro di sangue,
prima di essere iniettato nel corpo del padre
sono stati separati plasma,
globuli rossi e globuli bianchi.
Lo stesso trattamento è stato fatto
anche al padre di Bryan Johnson.

Il programma Blueprint è iniziato
con delle bevande a base di collagene,
sonno e pratica sportiva ben definiti.
A occuparsi dello stato di salute di Bryan Johnson
ci sarebbero oltre 30 medici specializzati
in medicina rigenerativa.
Secondo gli esperti, però,
si tratterebbe di un procedimento pericoloso
e privo di evidenze scientifiche.
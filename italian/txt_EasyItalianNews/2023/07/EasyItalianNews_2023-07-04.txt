ESTERI
ESTERI

Attacco israeliano uccide sette palestinesi
Sette palestinesi sono stati uccisi
nel corso di un attacco dell’esercito israeliano
avvenuto a Jenin,
nel nord della Cisgiordania.

Altre 27 persone sono rimaste ferite
nel corso dello stesso attacco,
che sarebbe iniziato per via aerea
per poi continuare sul suolo.
Diverse persone sarebbero
ancora sepolte sotto le macerie
di un edificio distrutto.

Secondo il ministro di difesa israeliano
Yoav Gallant,
l’attacco avrebbe preso di mira
un campo profughi di Jenin
sospettato di essere un “focolaio di terrorismo”
che riunisce combattenti
provenienti da diverse fazioni arabe.

D’altra parte un portavoce
del presidente palestinese Abu Mazen
ha condannato l’attacco
definendolo un “crimine di guerra”
contro un popolo indifeso.

ESTERI
ESTERI

 Isac Nóbrega/PR

Bolsonaro “ineleggibile” per otto anni
L’ex presidente brasiliano
Jair Bolsonaro
è stato escluso dalla candidatura
fino al 2030,
dopo che il 30 giugno
una giuria della Corte Suprema Elettorale
lo ha condannato per abuso di potere
e per aver sollevato dubbi infondati
sul sistema di voto elettronico del Paese.

La condanna si riferisce
a un incontro del 18 luglio 2022.
In quell’occasione Bolsonaro
aveva utilizzato il personale del governo,
il canale della televisione di Stato
e il palazzo presidenziale di Brasilia
per dire agli ambasciatori stranieri
che il sistema di voto elettronico
era stato truccato.

A ciò va aggiunto il ritrovamento
nel corso di una perquisizione
in casa di Anderson Torres,
l’allora ministro della Giustizia di Bolsonaro,
di un piano per ribaltare
il risultato delle elezioni presidenziali
per portare Bolsonaro
ad assumere il controllo del Tse
e autodichiararsi così vincitore.

La strategia del Partido liberal,
la forza politica che sostiene l’ex presidente,
cercherà di rimandare il più possibile
la condanna definitiva
per sfruttare il carisma di Bolsonaro,
che ancora influenza
una parte dell’elettorato.

ilmanifesto.it

ilmanifesto.it

ESTERI
ESTERI

 Vetatur Fumare

Thailandia, donna morta si “risveglia” prima del funerale
In Thailandia
una donna di 49 anni,
Chataporn Sriphona,
si è improvvisamente risvegliata
durante il tragitto verso il tempio
dove si sarebbe dovuto tenere
il suo funerale.

La donna,
malata di tumore al fegato,
era stata dichiarata morta
qualche ora prima dai medici.

I parenti hanno quindi preparato il funerale
presso il tempio buddista
Wat Sri Phadung Pattana
e organizzato
il trasporto della salma.

La donna si è risvegliata
proprio durante questo tragitto,
sorprendendo e spaventando
gli addetti al trasporto.

Il funerale è stato ovviamente annullato
e Chataporn è stata ricoverata
in gravi condizioni.

Nonostante l’evento bizzarro,
i parenti si sono detti felici
di aver potuto salutare
un’ultima volta la donna.

 ITALIA
 ITALIA

Inaugurata funivia sul confine Italia-Svizzera
Sopra alle nuvole
sul confine tra Italia e Svizzera
è stata inaugurata una funivia
che offre “la più alta traversata delle Alpi”,
lunga 1,6 km
a quasi 4000 metri d’altezza.

La funivia ha completato il suo primo viaggio
da Cervinia, in Italia,
a Zermatt, in Svizzera,
in meno di un’ora.
L’esperienza è aperta
a turisti di tutti i tipi,
non solo a sciatori e alpinisti,
e permette l’osservazione a distanza ravvicinata
di decine di ghiacciai e crepacci
disposti lungo il confine.

Il primo progetto
che prevedeva una connessione
tra Cervinia e Zermatt
risale al 1939,
ma ora le condizioni sono cambiate:
per proteggere la natura
ed evitare che la regione
venga assalita dai turisti,
il prezzo di un viaggio andata e ritorno
si aggira attorno ai 240 euro.

Tuttavia, il prezzo è giustificato
se si pensa all’importanza di proteggere
lo speciale ecosistema alpino,
e al costo totale del progetto,
che si aggira attorno
ai 200 milioni di franchi.

 ITALIA
 ITALIA

Italia, Paese di autovelox
l’Italia è il paese europeo
con più autovelox in assoluto:
sono più di 8 mila i rilevatori di velocità
presenti nella nostra penisola.
La classifica con i dati ufficiali
è stata elaborata da Zutobi,
ente di ricerca europeo
che ha messo insieme i dati raccolti
da Speeding Europe, SCBD e Auto Europe.

Secondo i dati, l’Italia sarebbe
il secondo paese più severo,
dopo la Norvegia;
il nostro Paese si distinguerebbe
per l’elevatissimo numero di autovelox
e per le multe per guida in stato d’ebbrezza.

In Norvegia le multe per eccesso di velocità
e guida in stato di ebrezza
possono arrivare fino a 700 euro,
contro i 200 italiani.
In altri paesi,
con le dovute proporzioni,
la situazione è esattamente l’opposto
perché le multe sono davvero “economiche”:
per esempio in Repubblica Ceca
la multa per eccesso di velocità
è di soli 19 euro,
la più bassa di tutta Europa.
Ovviamente l’ammontare delle multe
è rapportato al reddito medio dei cittadini.

 CULTURA & SOCIETA’
 CULTURA & SOCIETA’

 Carlo Dani

Fiumicino migliore aeroporto d’Europa, festa al terminal
Per il quinto anno di fila
l’Airport Council International (ACI)
ha selezionato l’aeroporto di Roma
Fiumicino Leonardo Da Vinci
come il migliore d’Europa,
conferendogli il Best Airport Awards 2023.

L’Airport Council International
è l’associazione internazionale di categoria
dei principali aeroporti del mondo.
La selezione è stata eseguita
tra gli hub con oltre 40 milioni di passeggeri.

L’annuncio è stato dato direttamente
dall’amministratore delegato
di Aeroporti di Roma, Marco Troncone,
di fronte al personale e a 500 passeggeri.
All’interno dell’area di imbarco E
è stata subito allestita una “silent disco”,
una coreografia con dj set in cuffia
aperta a tutti,
per celebrare il riconoscimento.

Secondo Troncone, quello raggiunto
è un risultato straordinario
che premia tutto l’impegno del personale
e le collaborazioni anche istituzionali dell’aeroporto.

 SPORT
 SPORT

 Morio

Verstappen vince il gran premio d’Austria
Un altro gran weekend di gara
per Verstappen, in Austria:
il pilota della Red Bull
ha infatti conquistato la Pole position,
Sprint Race e poi vinto la gara.

Nella gara di domenica l’olandese
ha totalmente dominato
permettendosi pure di effettuare
un ultimo pit-stop
a due giri dalla fine
per montare gomme soft
e conquistare il punto del giro più veloce.

La novità del weekend è stata
che finalmente la Ferrari
ha ottenuto buoni risultati
grazie al secondo posto di Leclerc
e al quarto posto di Sainz.
Lo spagnolo in particolare
ha fatto divertire il pubblico
con diversi sorpassi,
ma alla fine ha dovuto arrendersi a Perez
che ha conquistato il terzo gradino del podio.

È stato invece un weekend da dimenticare
per le Mercedes e le Aston Martin.
Buon piazzamento per la McLaren.
Listen online as you read:

ESTERI
ESTERI

 Sean Waugh NOAA/NSSL

Stati Uniti, tornado in Mississippi provoca 26 vittime
Un tornado si è verificato
negli Stati Uniti centrali,
seminando distruzione
lungo una scia di circa 160 chilometri
nel Mississippi,
e colpendo anche Alabama,
Tennessee e Georgia.

La cittadina di Rolling Fork,
un centro di 1.700 abitanti nel Mississippi,
avrebbe fatto da epicentro.
Le prime immagini del disastro
mostrano interi quartieri rasi al suolo,
case scoperte
e auto distrutte o capovolte.
Decine di persone sono rimaste ferite
e 26 individui hanno perso la vita.

Il presidente Biden ha annunciato
un piano di finanziamento federale
per provvedere ad alloggi temporanei
e a riparazioni e compensazioni
per i beni domestici persi o distrutti.

Circa 100 mila persone
sono ancora senza elettricità,
e il National Weather Service
ha annunciato la possibilità
di ulteriori tornadi e grandinate
lungo la Louisiana centrale
e l’Alabama centro-meridionale.

ESTERI
ESTERI

 Adi Cohen Zedek (עדי כהן צדק)

Rivolta in Israele, migliaia in strada
Dopo il licenziamento
del ministro della difesa Yoav Gallant,
da parte del primo ministro Benjamin Netanyahu,
migliaia di israeliani
sono scesi in strada per protestare.

Il ministro aveva chiesto
di fermare la riforma della giustizia
che sta spaccando il paese.

Migliaia di manifestanti a Tel Aviv
hanno fermato il traffico
bruciando pneumatici
e creando barricate.
Numerosi gli scontri
con la polizia.

I leader delle proteste
hanno poi indetto
una manifestazione di massa
per il pomeriggio del 27 Marzo.
Gli stessi hanno chiesto
che il ministro Gallant,
sia ripristinato nel suo incarico.

 ITALIA
 ITALIA

 Le Lappe

Emergenza siccità, in Toscana stop a rabbocco piscine
La Toscana si trova a fronteggiare
l’emergenza siccità,
la Regione perciò ha proibito
l’uso dell’acqua potabile
per riempire le piscine
di ville private,
strutture pubbliche
e agriturismi.
Lo stop durerà
da giugno fino a ottobre.

La misura riguarderà
tutte le zone
servite dall’acquedotto del Fiora,
soprattutto le province
di Siena e Grosseto.
Queste, infatti,
hanno la maggiore concentrazione
di strutture agrituristiche.

I proprietari degli agriturismi
sono quindi in allarme
perché temono che la misura
possa influire negativamente
sulla stagione turistica.

Nel frattempo anche l’Alto Adige
si trova a fronteggiare
la crisi idrica:
durante la stagione estiva
non sarà infatti consentito
l’uso della neve artificiale
sulle piste da sci.

ESTERI
ESTERI

 kris krüg
Inghilterra, stato d’emergenza dopo fuoriuscita di petrolio
Secondo il Telegraph,
200 barili di petrolio
sarebbero stati riversati
nel porto di Dorset,
nell’Inghilterra meridionale,
a causa di una fuoriuscita
avvenuta domenica sera.

Il grave incidente ambientale
sarebbe stato causato
dall’oleodotto di Wytch Farm
a Purbecks,
e la perdita interessa prevalentemente
il porto il Poole.

I commissari portuali di Poole
hanno confermato che l’incidente
sarebbe responsabilità della società Perenco,
che gestisce l’impianto.
Quest’ultimo è operativo dal 1979,
e da allora è uno dei giacimenti petroliferi onshore
più grandi d’Europa.

La falla è già stata bloccata,
e la perdita sarebbe costituita
dall’85% di acqua e dal 15% di petrolio.
Nonostante ciò,
è stata avviata un’indagine completa
e l’agenzia britannica per la sicurezza sanitaria
ha vietato la balneazione
e dichiarato lo stato d’emergenza.

 CULTURA & SOCIETA’
 CULTURA & SOCIETA’

 Avemundi

Accademia della Crusca alla Cassazione per la parità di genere
Sulla lunga questione
della parità di genere linguistica
degli ultimi mesi,
la Crusca ha finalmente deliberato
che non sono necessari schwa
né asterischi e nemmeno l’articolo
davanti ai cognomi femminili.

L’Accademia della Crusca
avrebbe disposto alcune regole
in seguito a una domanda arrivata
dal Comitato Pari opportunità
del Consiglio direttivo della Corte di Cassazione
sulla parità di genere
nella scrittura degli atti giudiziari.

Ma ecco alcune delle direttive
indicate dalla Crusca.

1. Evitare le reduplicazioni retoriche,
cioè «lavoratori e lavoratrici,
cittadini e cittadine,
impiegati e impiegate»;
il maschile plurale inclusivo,
a differenza del singolare,
è accettabile.

2. No all’uso dell’articolo con i cognomi di donne;
quando non si capisce il genere
della persona di cui si parla
si può aggiungere il nome di battesimo:
«La presenza di Maria Rossi».

3. No a schwa e asterischi,
in quanto la lingua
è prima di tutto parlata
e ad essa la scrittura
deve corrispondere il più possibile.
Si escludono quindi nella lingua giuridica
segni grafici che non hanno
una corrispondenza nel parlato,
introdotti artificiosamente.

4. Sì all’uso del femminile
delle professioni;
per esempio: ingegnere > ingegnera,
il presidente > la presidente.

 CULTURA & SOCIETA’
 CULTURA & SOCIETA’

 Simone priori

Giornate FAI di Primavera, i tesori nascosti italiani da visitare
Il Fondo per l’Ambiente Italiano (FAI)
anche quest’anno ha promosso
il 25 e il 26 marzo
le “Giornate di primavera”,
una manifestazione per valorizzare e far conoscere
il patrimonio culturale
e paesaggistico italiano.

L’evento è giunto
alla sua 31esima edizione.
750 luoghi in 400 città,
la maggior parte dei quali
spesso inaccessibili o poco conosciuti,
per scoprire le bellezze nascoste
del Bel Paese.
Le visite sono a contributo libero,
grazie al lavoro
dei volontari della Fondazione.

Tra le aperture da non perdere,
c’è stata Villa Bonaparte a Roma.
Proprio attraverso il suo giardino,
nel 1870 le truppe del Regno d’Italia
aprirono la “Breccia di Porta Pia”
che concluse il Risorgimento italiano
e fece dell’Italia un’unica nazione.

A Milano si è potuto visitare
Palazzo Marino e la storica sede RAI
di corso Sempione.
A Vicenza il neo-palladiano
Palazzo Loschi Zileri dal Verme.
A Bolzano i due centri di ricerca internazionali,
NOI Techpark ed EURAC Research.
A Genova, Palazzo Doria Spinola,
dal 2006 patrimonio dell’Unesco.
A Bologna, l’Accademia delle Scienze,
le aule storiche della Biblioteca Universitaria
e la Palazzina della Viola.
A Napoli, in piazza del Plebiscito,
apre Palazzo Salerno
con una vista spettacolare sul golfo.

 SPORT
 SPORT

 Smudge 9000

Bagnaia vince il primo gran premio di Moto Gp della stagione
Parte bene la stagione
per il campione del mondo in carica Bagnaia:
il pilota Ducati si è infatti aggiudicato
sia la Sprint Race del sabato
che la gara di domenica a Portimao,
in Portogallo.

Al secondo posto si è classificato
Viñales con l’Aprilia,
e al terzo posto
un altro pilota azzurro, Bezzecchi.

La pole position era stata conquistata
da Marc Marquez,
ma Bagnaia ci ha messo solo due giri
per balzare in testa.
Lo spagnolo è poi uscito di scena
al terzo giro
per via di una manovra azzardata
che lo ha portato a travolgere Oliveira.

Bagnaia guida così il mondiale
con 37 punti,
un vantaggio di +12 su Viñales, secondo.
L’azzurro ha espresso soddisfazione
al termine della gara:
“Abbiamo iniziato come volevamo,
sono davvero contento
per questo risultato.”.

La prossima tappa del mondiale MotoGp
è in Argentina.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
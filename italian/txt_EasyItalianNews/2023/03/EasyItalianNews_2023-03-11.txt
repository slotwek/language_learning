Listen online as you read:

ESTERI
ESTERI

 Mariordo Camila Ferreira & Mario Duran

Pentagono: la Russia fornisce Uranio alla Cina
Secondo un rapporto del Pentagono,
la Russia starebbe fornendo
uranio altamente arricchito
alla Cina.

Lo ha dichiarato John Plumb,
il sottosegretario alla Difesa
degli Stati Uniti,
che si è detto molto preoccupato
della collaborazione
tra le due nazioni.

Secondo Plumb, infatti,
l’uranio servirebbe
per alimentare i reattori cinesi
che producono plutonio
destinato alla fabbricazione
di testate nucleari.

Ad occuparsi della vendita dell’uranio
sarebbe la società russa Rosatom,
comunicando direttamente
con gli intermediari cinesi.

Nel corso di un’audizione
alla Camera americana
Plumb ha anche parlato
di un “piano più ampio”
che secondo lui
collegherebbe la Russia e la Cina.

“Siamo molto preoccupati
per la cooperazione tra Mosca e Pechino.
La Cina è impegnata
in una rapida espansione
delle sue capacità nucleari”,
ha dichiarato il sottosegretario.

ESTERI
ESTERI

 Giorgi Balakhadze

Georgia, revocato il disegno di legge sugli agenti stranieri
Il controverso disegno di legge
“sugli agenti stranieri”
proposto in Parlamento a Tbilisi,
in Georgia,
è stato revocato dopo due giorni
di accese manifestazioni.
La proposta di legge
avrebbe imposto una registrazione ufficiale
“come agenti stranieri” a media e Ong
che ricevono più del 20% di fondi
da fonti estere.

Negli ultimi giorni,
migliaia di manifestanti
si sono radunati di fronte al Parlamento
per manifestare pacificamente,
finché il governo di maggioranza
Sogno Georgiano
ha annunciato il ritiro senza condizioni
dell’iniziativa.

Josep Borrell,
l’alto rappresentante per la politica estera
dell’Unione Europea,
si è detto soddisfatto del ritiro del progetto,
visto come un tentativo
di mettere a tacere il dissenso.

Al contrario, un portavoce del Cremlino
ha espresso preoccupazione,
intimando che la revoca
rappresenta un pericolo per la tranquillità
lungo il confine tra i due paesi,
e ha negato un possibile ruolo della Russia
nell’ispirazione del disegno di legge.

 ITALIA
 ITALIA

 sv1ambo
Donna accoltellata a Trieste
Una donna di 45 anni
è stata accoltellata a Trieste,
colpita da almeno 4 fendenti.
L’episodio si è verificato
la sera dell’8 marzo.

Erano presenti alcuni testimoni
che hanno immediatamente allertato
le forze dell’ordine,
le quali prontamente hanno avviato
le ricerche dell’aggressore.
Tuttavia l’uomo,
ex-compagno della donna,
si è recato autonomamente in questura
poche ore dopo il fatto.

Per lui l’autorità giudiziaria
ha disposto il fermo
presso il carcere di Coroneo.

La donna, il giorno prima,
aveva chiamato la polizia
per un altro episodio di violenza,
ma non aveva voluto sporgere denuncia.
Ora è ricoverata in ospedale
e fortunatamente non è in pericolo di vita.

ESTERI
ESTERI

Sparatoria ad Amburgo
È di otto morti e sette feriti gravi
il bilancio di una sparatoria
avvenuta in una chiesa di Testimoni di Geova,
ad Amburgo.

Secondo le prime ricostruzioni
la polizia sarebbe intervenuta
dopo che erano arrivate segnalazioni
di colpi d’arma da fuoco
all’interno della Chiesa.

Arrivati lì hanno sentito
un colpo di pistola isolato
e hanno trovato un altro corpo:
molto probabilmente
si tratta dell’attentatore
che si sarebbe quindi suicidato.

Secondo fonti della stampa tedesca
si tratterebbe di un uomo
tra i 30 e i 40 anni d’età,
ex membro della chiesa.
Non sono ancora chiari i motivi
del suo gesto.

La polizia indaga per accertare
l’eventuale presenza di complici,
anche se al momento sembrerebbero
escluderne la possibilità.

ESTERI
ESTERI

In Ue arriva la patente digitale
La Commissione europea
ha proposto una nuova versione
della patente di guida:
una patente digitale,
con nuove regole Ue
per aumentare la sicurezza stradale.

La nuova patente sarà valida
in tutta l’Unione
e prevede che già dai 17 anni
si potrà fare pratica di guida,
e se si passerà l’esame,
si potrà guidare da soli
dal compimento dei 18 anni.
La patente digitale sarà accessibile attraverso
un telefono cellulare o un altro dispositivo,
e riconosciuta in tutta l’Ue.

Tutti i dati dei conducenti
saranno condivisi in rete
per rendere efficace in tutta l’Ue
la sospensione delle patenti.
Sono previsti provvedimenti severi
verso infrazioni quali:
il sorpasso pericoloso,
il superamento delle linee continue,
la guida contromano.

Tutte le procedure amministrative,
come per esempio il rinnovo o la sostituzione della patente,
verranno quindi semplificate
attraverso l’operazione di digitalizzazione.
Queste nuove regole
puntano a raggiungere l’obiettivo
di non avere più morti sulle strade dell’Unione
entro il 2050.

AMBIENTE
AMBIENTE

 Oxfam East Africa

Emergenza climatica, gravissima la siccità africana
Nel 2022 a causa dell’emergenza climatica
il continente africano
ha affrontato livelli di siccità
raramente verificatisi in precedenza,
che hanno costretto milioni di persone
a emigrare in cerca di acqua e cibo.

In Etiopia, Eritrea,
Sud Sudan, Somalia,
Kenya e Uganda
le piogge sarebbero diminuite del 50%,
risultando in altissimi livelli
di insicurezza alimentare
rispetto agli anni precedenti.

In Somalia,
i rifugiati nelle grandi città
sono circa 3,8 milioni,
e quasi tutti raccontano la stessa storia:
cinque stagioni senza pioggia
hanno ucciso la fauna e flora
su cui facevano affidamento per il cibo,
costringendoli ad affrontare
un lungo viaggio a piedi
in cerca di risorse.
La situazione è simile in Kenya
e nell’Etiopia meridionale,
dove i raccolti continuano a seccare
mentre il bestiame muore di sete.

Secondo numerose proiezioni,
entro il 2030 i profughi climatici
supereranno i 700 milioni,
e il 40% di essi
si troverà nel continente africano.

 CULTURA & SOCIETA’
 CULTURA & SOCIETA’

 solarisgirl

Le parole proibite dei libri di Roald Dahl
In Inghilterra la casa editrice Puffin
avrebbe concordato
insieme agli eredi dell’autore Roald Dahl,
di “modificare” alcune parole
che all’interno dei suoi testi
oggi potrebbero essere offensive.

Queste “correzioni”
comporterebbero ovviamente la riscrittura
di molte parti dei suoi libri,
privandoli così dell’originalità
e delle reali intenzioni dello scrittore.

Roald Dahl è stato un autore di pregio
di libri per ragazzi,
e alla sua epoca
non c’erano riferimenti di genere,
razza e peso
che potessero turbare
la sensibilità dei suoi lettori.

La lunga lista di modifiche
riguarderebbe infatti proprio parole
che fanno riferimento a questi temi.
Già le edizioni più recenti delle opere di Dahl
sarebbero state pubblicate
usando termini più neutri
rispetto alla versione originale.

La casa editrice Puffin,
per portare avanti questa operazione,
si sarebbe appoggiata alla Inclusive Minds,
società che riunisce molti sensitivity readers:
vere e proprie figure professionali
che hanno il compito di operare modifiche
alle opere letterarie
per portare avanti il concetto di inclusività.

Non sono mancate le polemiche,
in quanto modificare la letteratura (del passato)
va molto oltre il politicamente corretto.
Abbiamo vissuto epoche diverse,
la lingua di oggi
è il risultato e l’evoluzione
dei linguaggi del passato,
sembrerebbe ingiusto cancellarne la tracce.
Listen online as you read:

 ITALIA
 ITALIA

Maxi truffa su bonus edilizi, sequestrati crediti per 1,7 miliardi di euro
Le Guardie di Finanza di Avellino e di Napoli
hanno sequestrato
circa 1,7 miliardi di euro,
frutto di una maxi truffa
nell’ambito dei bonus fiscali
per le ristrutturazioni edilizie.

L’enorme cifra consiste
in crediti d’imposta
che i truffatori hanno ricavato
dalle pratiche per ottenere
gli sgravi fiscali previsti
dall’attuale legge finanziaria italiana.

Le perquisizioni sono in corso
in numerose province italiane
per 21 indagati.
Il reato è quello di associazione per delinquere
finalizzata alla truffa aggravata
ai danni dello Stato.

È risultato che a beneficiare
degli sgravi fiscali
ci sono persone senza fissa dimora,
decedute o con precedenti penali.
Non solo, alcune pratiche
si riferivano a immobili “fantasma”,
spesso in mancanza di documenti fiscali
e in comuni inesistenti.
In totale, la richiesta di bonus fiscale
riguarda lavori dichiarati
per circa 2,8 miliardi di euro.
Con il sequestro,
la Guardia di Finanza ha evitato
che questi crediti miliardari
siano reimmessi nel mercato.

Molte critiche sono arrivate
da esponenti della politica
nei confronti di questa legge fiscale
voluta dall’ex premier Giuseppe Conte,
perché ha consentito truffe colossali
a spese dello Stato.
Ma in Italia, si sa,
“fatta la legge, trovato l’inganno”.

ESTERI
ESTERI

 Ministry of Defense of Ukraine

Ucraina, in stallo l’offensiva russa a Bakhmut
Durante l’ultimo vertice europeo
a Bruxelles,
la guerra in Ucraina
è saltata al vertice dell’attenzione,
e il presidente Zelensky
ha proposto di organizzare
un “summit per la pace”
in Europa nei prossimi mesi.

Continua però
una controversa discussione
sul mandato d’arresto per Putin
emesso dalla Corte Penale Internazionale.
Il presidente ungherese Orban
si è detto fortemente contrario,
e ha dichiarato che Putin
sarebbe stato al sicuro
su suolo ungherese.
Il vicepresidente
del Consiglio di sicurezza russo
Dmitry Medvedev
ha annunciato che l’arresto di Putin
in un paese estero
diventerebbe un casus belli.

Intanto, l’offensiva russa a Bakhmut,
nell’Ucraina dell’est,
sarebbe in fase di stallo
dopo settimane di scarso progresso,
e le forze ucraine sarebbero pronte
a un imminente contrattacco.

ESTERI
ESTERI

 Mstyslav Chernov/Unframe

Naufragio al largo della Tunisia
Ennesima tragedia in mare
a danno dei migranti.
Mentre in Italia,
al largo di Cutro,
il mare continua a restituire corpi,
un barcone si è ribaltato
al largo della Tunisia.

Trasportava migranti
provenienti prevalentemente
dall’Africa Sub-Sahariana.
Cinque persone sono annegate
e 28 risultano disperse.

La notizia è stata divulgata
dagli attivisti del Ftdes,
il Forum Tunisino dei Diritti Economici e Sociali.

Romdhane Ben Amor di Ftdes
ha dichiarato che il barcone
si è ribaltato
perché era sovraccarico.
I migranti erano partiti
dalla regione costiera di Sfax
in direzione di Lampedusa.
La rotta scelta,
quella del Mediterraneo centrale,
è considerata la più mortale al mondo.

 ITALIA
 ITALIA

 sv1ambo
Napoli, fermato mago rapinatore
Vincenzo Esposito,
conosciuto come “o’ francese”,
è un rapinatore
e mago di travestimenti
arrestato il 22 marzo a Casoria,
comune nei pressi di Napoli.

Si ritiene che dagli anni ’90
Esposito abbia sfruttato
numerosi travestimenti di tutti i tipi
per compiere delle rapine redditizie
che finora non lo avevano
portato all’arresto.

Tra i furti più noti
vi è quello del dipinto del XVI secolo
“Salvator Mundi”
attribuito alla scuola di Leonardo Da Vinci,
poi ritrovato dalle autorità.
Nel 2015,
Esposito avrebbe organizzato
una rapina alla Banca Popolare di Novara
che risultò in un bottino
di 90 mila euro,
e un’altra al Banco di Napoli
dove fuggì con 80 mila euro.

Questa volta però Esposito
è stato fermato
a bordo di un furgone
di una ditta di impiantistica
vestito da operaio,
con persino un documento d’identità falso.
A bordo del furgone
sono stati trovati svariati travestimenti,
tra cui anche vestiti da donna
e rossetti.

casertace.net

casertace.net

 CULTURA & SOCIETA’
 CULTURA & SOCIETA’

 Petar Milošević

Unesco, per il 2023 Roma candida la cucina italiana come patrimonio dell’umanità
La cucina italiana
è stata candidata ufficialmente
come patrimonio dell’umanità dell’Unesco
per il 2023.

La candidatura è stata proposta
da Francesco Lollobrigida
e Gennaro Sangiuliano,
rispettivamente ministri
dell’agricoltura e della sovranità alimentare
e della cultura.

La proposta è stata poi approvata
dalla Commissione nazionale
in maniera unanime.

La cucina italiana verrà presentata
come “un insieme di pratiche sociali,
riti e gestualità
basate sui tanti saperi locali
che, senza gerarchie,
la identificano e la connotano”.

La proposta sarà quindi valutata
dall’Unesco entro il 2025.

Della preparazione
del dossier per la candidatura
si è occupato il professore Pier Luigi Petrillo,
che già in passato aveva curato
la candidatura della dieta mediterranea
e dei pizzaioli napoletani.

 CULTURA & SOCIETA’
 CULTURA & SOCIETA’

 Petar Milošević
Uffizi, il miglior museo al mondo
Nella classifica
dei “migliori musei al mondo”
della storica rivista culturale inglese ‘Timeout’,
svettano al primo posto
le Gallerie degli Uffizi.

‘Timeout’ è un magazine culturale
diffuso ampiamente in Europa
e in America.
Secondo questa rivista,
alcuni visitatori delle Gallerie
sono stati portati in ospedale
a causa della sensazione travolgente
che provocano.
Il famoso museo fiorentino
sorpassa il Louvre di Parigi
e il Moma di New York.

All’interno delle Gallerie, infatti,
è possibile ammirare
tanti spettacolari dipinti rinascimentali,
come la ‘Medusa’ di Caravaggio
e ‘Giuditta che uccide Oloferne’
di Artemisia Gentileschi.

Le Gallerie fiorentine
non erano passate inosservate
nemmeno al ‘Time Magazine’,
che le aveva inserite
con il loro progetto di arte
sul territorio toscano “Uffizi diffusi”,
nella classifica
“The World’s 100 Greatest Places of 2021″.

Nella classificazione di ‘Timeout’
figurano anche:
il National Museum of Modern and Contemporary Art di Seoul,
il National Museum of African American History
and Culture a Washington DC,
il museo dell’Acropoli di Atene,
il Museo dei guerrieri e dei cavalli di terracotta di Xi’an
e l’Hermitage di San Pietroburgo.

Agli ultimi due posti della classifica
troviamo il Rijksmuseum di Amsterdam,
e infine la Tate Modern di Londra.

 SPORT
 SPORT

 David W. Carmichael – davecskatingphoto.com

Mondiali di pattinaggio: bronzo Conti-Macii
Un grande inizio per l’Italia
ai mondiali di pattinaggio su ghiaccio
in svolgimento a Saitama,
in Giappone.

La coppia formata da Conti-Macii
ha infatti vinto
una storica medaglia di bronzo
nella specialità delle coppie d’artistico:
mai una coppia azzurra
era salita sul podio
a un mondiale in questa specialità.

Conti-Macii hanno confermato nel libero
la posizione guadagnata
nel programma corto,
e in entrambi i segmenti
hanno confezionato
una performance con poche sbavature
che è valsa loro
il nuovo punteggio personale.
Per la prima volta in carriera
hanno superato i 200 punti.

A vincere la gara sono stati
i giapponesi Miura-Kihara
e secondi si sono classificati
gli americani Knierim-Frazier.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
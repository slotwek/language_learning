Listen online as you read:

 ITALIA
 ITALIA

 Óglaigh na hÉireann

Barcone si ribalta al largo della Libia
A pochi giorni dalla tragedia di Cutro,
dove almeno 72 persone
hanno perso la vita
a causa di un naufragio,
ora 30 persone sono disperse
al largo della Libia
dopo che un barcone si è ribaltato.

Secondo le prime ricostruzioni,
i migranti a bordo dell’imbarcazione
hanno contattato la Ong Alarm Phone
durante le prime ore del mattino di domenica.
L’organizzazione ha allertato
il Centro Nazionale di coordinamento
del soccorso marittimo di Roma,
di Malta e della Libia.
La barca si trovava
a circa 100 miglia dalla costa libica,
ma le autorità locali
non avrebbero avuto disponibilità
di assetti navali
per soccorrere i migranti.

A causa del meteo,
durante le operazioni di soccorso
solo 17 su 47 persone si sono salvate
prima che il mezzo si ribaltasse.

Mentre la ricerca dei dispersi continua,
il resto dei passeggeri
verrà portato in Italia
per i primi accertamenti medici.

ESTERI
ESTERI

 Angélica Rivera de Peña

Xi Jinping rieletto presidente della Repubblica popolare cinese
Venerdì 10 marzo a Pechino
l’Assemblea nazionale del popolo
della Repubblica popolare cinese
ha confermato formalmente Xi Jinping
alla guida della nazione.

Come era prevedibile,
il Congresso nazionale del popolo,
il ramo legislativo del parlamento cinese,
ha affidato a Xi Jinping
un terzo mandato di altri cinque anni.
Così, Xi Jinping realizza
il secondo decennio come presidente.
Quasi 70enne, è il più longevo
dei capi di Stato cinesi,
dalla vittoria comunista nel 1949.

Il voto dei 2.952 delegati
è stato unanime.
Il presidente ha così replicato
il risultato del 2018
in occasione del suo secondo mandato,
quando la Cina decise di abolire il divieto
che impediva il terzo mandato a un presidente.

Xi Jinping ha ottenuto anche
la carica di presidente
della Commissione militare centrale,
il massimo organo delle forze armate.

Nei suoi precedenti mandati,
Xi si è distinto per la politica autoritaria,
aumentando la tensione
con gli Stati Uniti
e garantendo l’appoggio alla Russia.
Non a caso il presidente russo
Vladimir Putin si è congratulato
per la vittoria di Xi Jinping.

 ITALIA
 ITALIA

Modena, 41enne trovato morto in casa legato al letto
Omicidio con giallo
a Modena:
un uomo di 41 anni
è stato trovato morto
legato al proprio letto.

A ritrovare il corpo
è stata la sorella,
che era andata a casa dell’uomo
perché preoccupata.
Il defunto, Alessandro Gozzoli,
non si era infatti recato al lavoro,
mettendo in allarme
il suo datore di lavoro.

I carabinieri stanno ancora indagando
sulla dinamica dell’accaduto.
Inizialmente si era pensato
a un gioco erotico
finito in tragedia,
ma l’assenza dell’auto della vittima
e le condizioni del suo appartamento,
messo in disordine
come se qualcuno avesse frugato
alla ricerca di qualcosa,
hanno suggerito nuove piste
agli investigatori.

Si pensa, quindi,
anche a una rapina
messa in atto
con metodi particolarmente violenti.

 ITALIA
 ITALIA

 Mike Mozart

Ketchup e maionese sulle rive pugliesi
Negli ultimi giorni
centinaia di bottiglie di plastica
di maionese e di ketchup
sono state ritrovate sulla costa salentina,
in Puglia.
Le bottiglie sembrerebbero di origine americana,
quelle di maionese
sono ancora tutte piene e sigillate,
mentre quelle di ketchup sono vuote.

Sono arrivate sulle spiagge di Lecce,
di Gallipoli e perfino di Brindisi
in due ondate:
prima erano più grandi,
e poi sono diventate
di dimensioni più piccole.

Cosa si cela
dietro a questo strano avvenimento
rimane ancora un mistero.
Nonostante non sia stata segnalata
alcuna perdita di un carico
a bordo di una nave,
questa è comunque l’ipotesi più plausibile.

Enzo Suma,
ideatore del progetto ambientalista
‘Archeoplastica’,
ha documentato il fenomeno
per sensibilizzare sull’inquinamento del mare
causato dai rifiuti di plastica.

 SALUTE
 SALUTE

 NIAID

Un uomo guarisce completamente dall’HIV
Un uomo di 53 anni
è guarito dall’HIV,
un evento eccezionale
dato che i pazienti sieropositivi
devono assumere farmaci per tutta la vita,
poiché l’infezione è incurabile
ma può solo essere tenuta sotto controllo.

Nel caso raro dell’uomo di Düsseldorf
(così ribattezzato per la ricerca),
la sua remissione sarebbe stata scatenata
da un trapianto di cellule staminali mutate.
Prima di lui,
solo quattro persone
avevano subito lo stesso trattamento
e sono sopravvissute.

La professoressa Jana k. Dickter di City of Hope
ha spiegato perché questo intervento
non sarebbe adatto
alla maggior parte dei pazienti:
innanzitutto si tratta di un trapianto
di midollo osseo / cellule staminali
per combattere una neoplasia del sangue,
una procedura estremamente rischiosa,
che elimina temporaneamente
il sistema immunitario di una persona
e può provocare gravissimi effetti collaterali.

Nel caso del paziente di 53 anni,
a seguito del trapianto subito nel 2011,
il virus non è più rilevabile nel sangue.
Per questo motivo
i ricercatori dell’Ospedale Universitario di Düsseldorf
hanno deciso di sospendere
la terapia a base di antiretrovirali.
Oggi è considerato
in remissione completa dall’HIV.

AMBIENTE
AMBIENTE

Onu, raggiunto accordo su protezione oceani
193 stati membri dell’Onu,
riuniti nella quinta sessione
della Conferenza intergovernativa
sulla biodiversità marina
delle aree al di fuori
della giurisdizione nazionale,
hanno approvato un trattato globale
sull’alto mare.

Dopo anni di negoziati,
esiste finalmente un documento multilaterale
per proteggere gli oceani,
“un tesoro fragile e vitale
che copre quasi la metà del pianeta”.
L’intesa è stata raggiunta
grazie alla coalizione fra Unione Europea,
Stati Uniti, Gran Bretagna e Cina,
e prevede la protezione di un terzo
dei mari entro il 2030.

Ora esistono i presupposti
per istituire zone marine protette
e una conferenza delle parti (Cop)
che si riunirà periodicamente
per discutere di biodiversità e governance.

È la prima volta che i governi
si assumono la responsabilità
della protezione e della gestione sostenibile
delle risorse dell’alto mare.
Secondo gli esperti,
tra il 10% e il 15% delle specie marine
è già a rischio estinzione.
Per Laura Meller di Greenpeace
il Trattato globale sugli oceani
dà una possibilità concreta
all’obiettivo 30×30:
proteggere il 30% degli oceani
entro il 2030:
“Questo è un momento storico
per la protezione della natura e degli oceani.
Ed è anche un segnale
che, in un mondo sempre più diviso,
la protezione della natura e delle persone
può trionfare sui calcoli della geopolitica”.

ilmanifesto.it

ilmanifesto.it
 SPORT
 SPORT

 Martin Rulsch

Pioggia di medaglie per Pietro Sighel ai mondiali di short track
Si sono conclusi i mondiali di short track
e l’azzurro Pietro Sighel
è stato un autentico protagonista
della rassegna.
L’atleta azzurro ha infatti conquistato
ben quattro medaglie:
due da solista e due in staffetta.

La prima medaglia è stata un argento
nei 1500 metri
dietro il coreano Park,
a cui è seguita la medaglia d’oro
nei 500.
Erano 24 anni
che l’Italia maschile di short track
non vinceva un titolo mondiale.

Dopo le ottime prove da solista,
Sighel ha contribuito a far vincere
altre due medaglie all’Italia,
nelle staffette.
Il quartetto azzurro maschile
ha infatti vinto la medaglia d’argento
dietro la Cina.
La quarta e ultima medaglia
della spedizione azzurra
è arrivata dalla staffetta mista:
un bronzo.
L’Italia chiude quindi il mondiale
terza nel medagliere.
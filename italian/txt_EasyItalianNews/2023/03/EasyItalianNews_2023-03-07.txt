Listen online as you read:

ESTERI
ESTERI

 Timo Newton-Syms

La Finlandia inizia i lavori per costruire un muro al confine con la Russia
In Finlandia sono iniziati i lavori
per costruire un muro
a livello del confine orientale
con la Russia.

Il quotidiano locale Yle ha riportato
che sono stati rimossi gli alberi
da entrambi i lati del valico di Imatra,
questi verranno per il momento sostituiti
con 3 km di recinzione.

Si tratta di un muro di prova,
il progetto finale di Helsinki
prevede una recinzione di 200 km
con annesso filo spinato,
sensori con visori notturni,
luci e altoparlanti.
I lavori termineranno nel 2026.

Il timore della Finlandia
è quello che la Russia
possa utilizzare i migranti al confine
come arma di guerra.

Da dicembre scorso i cittadini russi
rifugiatisi in Finlandia
per scappare dalla guerra
sono stati circa 40.000,
tra questi c’è la preoccupazione
che ci possano essere
infiltrati e sabotatori
che hanno lo scopo di minare
la sicurezza nazionale.

ESTERI
ESTERI

 Phil Roeder

Rimosso a Joe Biden un tumore della pelle
Il presidente americano Joe Biden
è stato operato
per la rimozione di un tumore alla pelle,
diagnosticato durante
un controllo di routine.

La notizia è stata data
dalla Casa Bianca
che ha aggiunto che “sta bene”.

L’intervento è avvenuto
il 16 Febbraio scorso
presso il Walter Reed National Military Medical Center,
pochi giorni prima
della visita a sorpresa
del presidente a Kiev.

Kevin O’Connor,
il medico di Biden,
ha fatto sapere che la lesione
è stata rimossa con successo
dal torace.
Si trattava di un carcinoma basocellulare,
una delle forme di cancro alla pelle
più diffusa negli Stati Uniti.

ESTERI
ESTERI

 Gage Skidmore

Trump futuristico: “Con me Freedom city e auto volanti”
Donald Trump è tornato a parlare
dei progetti che realizzerebbe
se venisse nuovamente eletto.

Sul palco del Cpac,
la convention dei repubblicani,
ha illustrato i suoi piani per l’America,
dalle auto volanti
alla fine delle importazioni
dei prodotti dalla Cina.

Trump, ha infatti promesso
di realizzare diverse “Freedom City”
sui territori federali,
con investimenti massicci
per sviluppare veicoli
a decollo e atterraggio verticale.

Inoltre, è pronto a realizzare
un piano di 4 anni
per tagliare ogni relazione commerciale
con la Cina,
interrompendo completamente
l’import di prodotti
provenienti dall’Oriente.

L’ex presidente ha poi attaccato Joe Biden,
criticando la sua gestione
della situazione in Ucraina
e accusandolo di far rischiare al mondo
la terza guerra mondiale.

“Metterò fine alla guerra in Ucraina
in un giorno,
andrò d’accordo con Putin”,
ha dichiarato Trump.

Alla fine del suo discorso
ha anche annunciato
che si candiderà
anche se dovesse venire incriminato:
“Finiremo quello che abbiamo iniziato,
completeremo la missione”.

ESTERI
ESTERI

Difensori dei diritti umani contro il nuovo maxi-carcere di El Salvador
A El Salvador,
lo stato dell’America Centrale,
all’inizio di quest’anno è stata inaugurata
una nuova gigantesca prigione
chiamata Centro de Confinamiento de Terrorismo
con sede a Tecoluca.

Sono state trasferite in questo luogo
2000 persone accusate
di far parte di bande criminali.

Recentemente i difensori dei diritti umani
hanno criticato il penitenziario
di massima sicurezza
paragonandolo a un campo di concentramento.

All’interno, infatti,
si troverebbe un’alta concentrazione di persone
che sono state private
di qualsiasi diritto.
Sono state diffuse immagini
del trasferimento di prigionieri nel carcere:
si vedono masse di carcerati scalzi,
con catene ai piedi,
seminudi e rasati,
che vengono trasportati nelle celle.

Il penitenziario è il simbolo
della guerra alle bande criminali
dichiarata dal presidente Nayib Bukele,
che si dice determinato
a combattere la delinquenza
con una “mano di ferro legale”.

ESTERI
ESTERI

 Deutsche Fotothek

La Russia festeggia 70 anni dalla morte di Stalin
Il 5 marzo è stato celebrato
il 70esimo anniversario
della morte di Stalin,
leader dell’Unione Sovietica
salito al potere negli anni ’20
dello scorso secolo.

Oltre mille manifestanti
si sono riuniti sulla Piazza rossa,
e il capo del partito comunista russo
Ghennadi Zyuganov
ha guidato una marcia
verso il mausoleo di Lenin
e le mura del Cremlino,
dove sono state deposte
ghirlande di fiori e bandiere comuniste.

Negli ultimi anni,
la reputazione di Stalin
è stata ampiamente rivalutata in Russia,
evidenziando soprattutto
la sua lotta al nazionalismo ucraino.
L’offensiva di Vladimir Putin in Ucraina
viene descritta come una naturale conseguenza
dell’imperialismo di Stalin,
che, secondo un recente sondaggio,
il 56% dei cittadini russi
ora percepisce positivamente.

Infatti, le narrazioni più popolari
escludono il culto della personalità,
le esecuzioni a tappeto e i gulag
che caratterizzavano lo stato totalitario di Stalin,
focalizzandosi invece
sulla rapida industrializzazione del paese
e sulla sconfitta di Hitler nel 1945,
la quale viene spesso equiparata
alla necessità di combattere
“il regime nazista di Kiev”.

 SALUTE
 SALUTE

 Austraining International

Giornata mondiale dell’udito
Il 3 marzo è stata
la Giornata mondiale dell’udito.
In Italia hanno problemi di udito
7 milioni di persone;
nel mondo 430 milioni.

Ludovica Billi e Chiara Bucello
sono sorde dalla nascita
e con il loro progetto
“@deafsoul” su Instagram
sensibilizzano le persone sul tema,
con autoironia e senza tabù:
“Lo sapevate che per parlarci
non serve urlare?”

Innanzitutto spiegano
che si dice semplicemente “sordo”:
“sordomuto”, “non udente”, “audioleso”
sono parole obsolete.
Stessa cosa vale per “linguaggio dei segni”
e “linguaggio mimico-gestuale”:
la definizione corretta è “lingua dei segni”.

Tra i sordi,
c’è chi si sente parte di una comunità
e considera la sua sordità
come una caratteristica
che lo distingue dagli altri.

Poi ci sono i sordi
che considerano la sordità
una semplice disabilità,
lavorando su oralità e indipendenza
e che chiedono sottotitoli in tutti gli ambiti
e soprattutto centri specializzati
per la riabilitazione logopedica,
ma anche lo screening neonatale,
importante per la diagnosi precoce.

Poi c’è l’impianto cocleare:
un piccolo dispositivo elettronico,
che permette alle persone sorde
di sentire i suoni.
Non si tratta di protesi acustiche,
ma di dispositivi che captano il suono,
lo convertono in impulsi elettrici
e lo trasmettono al nervo cocleare,
stimolandolo.

espresso.repubblica.it

espresso.repubblica.it
 SPORT
 SPORT

Verstappen vince il primo gran premio della stagione
È iniziata la nuova stagione di Formula 1
ed è cominciata così
come era finita:
nel segno della Red Bull.

Max Verstappen, infatti,
dopo aver conquistato la pole position
ha vinto il primo gran premio della stagione,
in Bahrain,
dopo aver condotto una gara sempre in testa.
Ha preceduto il proprio compagno di squadra,
Perez.

Terzo posto per Fernando Alonso
su Aston Martin,
podio n.99 in carriera per l’iberico
che inizia così la stagione
nel migliore dei modi.

Non un grande esordio per la Ferrari:
la rossa era partita bene con Leclerc
in zona podio, ma il monegasco
è stato poi costretto al ritiro
per un problema sulla sua monoposto.
Quarto posto per l’altro ferrarista, Sainz.

Il prossimo gran premio
si correrà il 19 marzo
in Arabia Saudita.

sport.sky.it

sport.sky.it
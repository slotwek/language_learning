Listen online as you read:

ESTERI
ESTERI

 Jeanne Menjoulet

Parigi, riforma delle pensioni: 200 fermi dopo scontri con polizia
Continuano le proteste in Francia
contro la riforma delle pensioni.
Il progetto è infatti diventato legge
senza passare
per il voto del parlamento.

Emmanuel Macron ha deciso
di porre la questione di fiducia
sulla riforma;
così facendo
ha potuto scavalcare il parlamento
e approvare la legge
senza rischiare opposizioni.

Dopo la notizia,
centinaia di manifestanti
si sono riversati nelle strade
per continuare con le proteste.
Hanno bloccato la tangenziale
e si sono diretti
verso Place de la Concorde,
molto vicino all’Eliseo,
dove si sono scontrati con la polizia.
Le forze dell’ordine
hanno caricato i manifestanti
e hanno tentato di disperderli
utilizzando gli idranti.

Le proteste si sono quindi spostate
in altre zone della città
che sono state danneggiate
dal passaggio dei manifestanti.

Oltre 200 persone sono state arrestate
nel corso degli scontri
che, verosimilmente,
proseguiranno nei prossimi giorni.

 ITALIA
 ITALIA

 Beppeyeah
Naufragio di Cutro, trovati altri corpi di bambini
Il 15 marzo sono stati trovati
altri cinque corpi senza vita
nell’area del naufragio dei migranti
avvenuto lo scorso 26 febbraio
a Steccato di Cutro,
nella provincia calabrese di Crotone.

Sono stati recuperati
tra le onde del mare Ionio
un bambino tra i sette e gli otto anni,
una bambina di circa tre anni,
una donna e due uomini.

Sale così a 35 il numero dei minori
morti nel naufragio,
e a 26 quello delle vittime
tra gli zero e i 12 anni.
In totale sono 86 i decessi accertati.

Dopo l’iniziale rifiuto,
alcuni familiari delle vittime e superstiti
hanno deciso di accogliere
l’invito della premier Giorgia Meloni
e il 16 marzo si sono recati a Roma
per incontrarla.

Charles Michel, presidente della Ue,
ha dichiarato che,
entro la fine del suo mandato,
si deve giungere a un patto europeo
sulla migrazione e l’asilo,
ma che già da ora
si deve lavorare alla cooperazione
con i Paesi d’origine e di transito
per mettere fine
all’attività criminale dei trafficanti
“che speculano sulla miseria
e sulla povertà”.

ESTERI
ESTERI

Documento rivela piano russo per controllare la Moldavia
Un consorzio di media di portata internazionale
ha rivelato l’esistenza
di un documento di strategia interna
creato nel 2021
dall’amministrazione di Putin
volto a incrementare
il controllo politico russo
sulla Moldavia.

“Obiettivi strategici della Federazione Russa
nella Repubblica di Moldova”
sarebbe stato sviluppato
dalla Direzione presidenziale
che ha similmente prodotto,
anni fa, un rapporto sulla Bielorussia.

Esso si occupa di diversi temi,
quali i settori politico,
militare e della difesa moldova,
ma anche dei suoi settori umanitari e commerciali.

Il primo passo sarebbe
la destabilizzazione politica del paese,
seguita dalla sua adesione
all’Unione economica eurasiatica
e dalla neutralizzazione
di qualsiasi opposizione
da parte del governo locale.

In seguito viene proposto
un piano per minare
le relazioni con la Nato
e con le principali potenze occidentali,
mentre l’obiettivo finale,
pianificato per il 2030,
è di instaurare
“gruppi di influenza filo-russi stabili
nelle élite politiche
ed economiche moldave”.

Il rapporto sul documento
ha tuttavia sottolineato
che parte degli obbiettivi fissati
per questi primi anni
non sono stati raggiunti,
e non è neppure chiaro
se la Russia abbia effettivamente intenzione
di portare avanti la strategia.

ESTERI
ESTERI

Tiktok: anche la Nuova Zelanda lo vieta ai parlamentari
Dopo Canada, Regno Unito
e agenzie federali negli Stati Uniti,
anche la Nuova Zelanda vieterà TikTok
sui dispositivi con accesso
alla rete parlamentare.
Il divieto entrerà in vigore
a partire dal 31 Marzo.

Secondo il deputato Gonzales-Montero
i rischi sono inaccettabili
e la decisione è stata presa
basandosi sulle analisi degli esperti
e dopo una discussione con il governo.

A differenza di altri paesi,
il divieto non si applicherà
a tutte le persone che lavorano
all’interno del parlamento,
ma solo a 500 dipendenti.

Il sospetto è che l’app
possa condividere informazioni sensibili
con il governo cinese,
ipotesi che Pechino ha sempre smentito.

 SALUTE
 SALUTE

In aumento i disturbi del comportamento alimentare tra i più giovani
La Società italiana di neuropsichiatria
dell’infanzia e dell’adolescenza
ha lanciato un allarme
per quanto riguarda la diffusione
dei disturbi del comportamento alimentare (Dca)
nella popolazione più giovane.

Infatti anoressia nervosa,
bulimia e binge eating
non riguardano più solo adolescenti,
ma anche bambini sotto i 12 anni,
con gravissime conseguenze
sullo sviluppo fisico e mentale.

I Dca affliggono
più di 55 milioni di persone al mondo,
e in Italia il numero
si aggira attorno ai 3 milioni,
equivalente al 5% della popolazione
(fino al 10% delle ragazze sarebbero affette,
mentre la percentuale per i ragazzi
non supererebbe l’1%).

L’incidenza è aumentata del 30%
in seguito alla pandemia,
e il numero dei giovanissimi coinvolti
è addirittura quadruplicato,
con sintomi comuni associati
quali “depressione, ansia,
bassa autostima
e comportamenti autolesionistici”.

Secondo gli esperti,
l’intervento rapido
è fondamentale per prevenire
lo sviluppo di condizioni permanenti,
che potrebbero seriamente danneggiare
gli organi e apparati dell’organismo.

 CULTURA & SOCIETA’
 CULTURA & SOCIETA’

Guillaume Diop étoile dell’Opera di Parigi
Un ballerino di soli 23 anni
sarà la nuova étoile dell’Opera di Parigi,
uno dei rari ballerini neri presenti
nell’importante istituzione francese
della danza classica.

La sua nomina è stata annunciata
lo scorso sabato
sul palco dell’LG Arts Center di Seoul (Corea del Sud),
dove Diop si è esibito
nel balletto “Gisella”.

A Guillaume Diop sono stati già assegnati
diversi ruoli da protagonista
in opere come:
La Bayadère, Don Chisciotte,
Il lago dei cigni,
Romeo e Giulietta.

Il ballerino sarebbe anche
uno dei cinque autori del manifesto
“Dalla questione razziale all’opera”,
scritto nel 2020 in seguito alla nascita
del movimento #BlackLivesMatter.

La nuova stella è stata colta di sorpresa
dalla nomination:
secondo Diop la sua nomina
potrebbe aiutare tanti ragazzi
che vogliono intraprendere questa professione.

gds.it

gds.it
 SPORT
 SPORT

Napoli-Eintracht: scontri tra tifosi
Pomeriggio di tensione a Napoli
prima della partita di Champions
tra i partenopei
e i tedeschi dell’Eintracht:
circa 600 tifosi tedeschi
giunti in città senza biglietto
hanno infatti provocato danni
nel centro città.

Il corteo dei tedeschi
era scortato dalla polizia,
che ha cercato di evitare lo scontro
con gli ultras del Napoli.
Il bilancio è comunque
di diverse auto incendiate,
vetrine rotte
e dehors di bar rovinati.

Sono stati anche danneggiati
diversi bus del comune di Napoli
su cui viaggiavano i tifosi tedeschi:
ultras del Napoli hanno infatti
lanciato oggetti contro i pullman.

Sono sei le persone rimaste ferite,
tutte membri delle forze dell’ordine.
Otto le persone fermate:
5 napoletani e 3 tedeschi.

Il Napoli ha vinto la partita per 3-0
guadagnandosi così
per la prima volta nella sua storia
l’accesso ai quarti.

sport.sky.it

sport.sky.it
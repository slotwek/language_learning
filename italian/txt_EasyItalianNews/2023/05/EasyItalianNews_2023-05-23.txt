Listen online as you read:

SCIENZA
SCIENZA

Due cittadini sauditi verso la Stazione spaziale internazionale
E’ partita dal Kennedy Space Center,
in Florida,
la seconda missione spaziale privata della storia,
diretta verso la Stazione spaziale internazionale (Iss).

A bordo vi sono
due astronauti sauditi,
i primi del loro paese
a essere ospiti della Iss,
e una di essi è una donna:
la ricercatrice di cancro al seno
Rayyanah Barnawi,
e l’astronauta Ali Al-Qarni.
Essi viaggiano a fianco
dell’ex astronauta Nasa Peggy Whitson
e del pilota e imprenditore
John Shoffner.

L’equipaggio passerà 10 giorni
a bordo della stazione,
durante i quali condurranno
una ventina di esperimenti scientifici.
Tuttavia, i viaggi privati
sono stati criticati in passato,
poiché durante la scorsa spedizione
alcuni astronauti della Iss
hanno lamentato
di dover prestare particolare attenzione
ai “turisti spaziali”
sprecando tempo prezioso.

Ciononostante,
si tratta di un passo importante
per le donne saudite,
che solo pochi anni fa
hanno guadagnato il diritto di guidare.
Dalla sua creazione nel 2018,
la Commissione spaziale saudita
rappresenta un tentativo del regno
di rinnovare la sua immagine austera.

ilmondo-rivista.it

ilmondo-rivista.it
 ITALIA
 ITALIA

 sv1ambo

Foggia, attentato ai vertici della mafia pugliese
Salvatore Prencipe,
storico boss della mafia foggiana
tra gli anni ’90 e i primi 2000,
è stato ucciso a Foggia
la sera del 21 maggio.

Prencipe aveva 59 anni
e apparteneva al clan
Trisciuoglio-Prencipe-Tolonese,
e già nel 1999
era scampato a un attentato
che uccise un altro boss
della criminalità organizzata pugliese.

Grazie ad alcuni testimoni,
è stato possibile ricostruire i fatti,
anche se ancora si indaga sul movente.
Attorno alle 21
Prencipe si trovava in macchina
ad aspettare un parente
nella periferia del capoluogo pugliese.
Un sicario avrebbe raggiunto il veicolo
con il volto coperto
e sparato due fucilate,
una diretta al volto e una al torace.

Prencipe si era allontanato
dall’organizzazione criminale
nel 2015,
dopo aver scontato una condanna
per associazione mafiosa,
traffico e spaccio di sostanze stupefacenti.

ESTERI
ESTERI

Epstein ricattò Gates
Secondo un reportage
del Wall Street Journal,
il miliardario Jeffrey Epstein,
poi coinvolto nello scandalo
del traffico di minorenni,
in passato ricattò Bill Gates
per una presunta
relazione extraconiugale.

Secondo la ricostruzione dei fatti,
Gates avrebbe avuto una relazione
con Mila Antonova,
campionessa russa di bridge,
conosciuta quando questa
aveva solo 20 anni.

Anche Gates, infatti,
era molto appassionato del gioco
e nel 2010
aveva incontrato la Antonova
per disputare una partita.

Dopo aver appreso
della relazione clandestina,
confessata dalla stessa Antonova,
Epstein avrebbe ricattato
il fondatore di Microsoft
chiedendogli del denaro.

Il tutto dopo che Gates
si era rifiutato di sostenere
una raccolta di fondi
per un ente di beneficenza
organizzata da Epstein.
Poco dopo, però,
il miliardario fu nuovamente accusato
di traffico di minorenni
e rinchiuso in carcere,
dove si suicidò.

 ITALIA
 ITALIA

 Rinina25 e Twice25

La ministra Roccella contestata al Salone del libro di Torino
La ministra alla Famiglia,
alla Natalità e alle Pari Opportunità,
Eugenia Roccella,
è stata contestata
al Salone del Libro di Torino
da un gruppo di attivisti.

La ministra era stata invitata
a parlare del suo libro “Una famiglia radicale”,
ma l’incontro è stato interrotto
dalle proteste dei manifestanti
e infine è stato annullato,
e Roccella ha lasciato il palco.

Subito dopo è intervenuta la Digos
e sono stati denunciati
per violenza privata
ventinove attivisti
del movimento ambientalista “Extinction Rebellion”
e del collettivo femminista “Non Una di meno”.

Il direttore editoriale del Salone del Libro
ha cercato di mediare,
invitando i manifestanti
al confronto con Roccella.
Ma a quel punto è intervenuta
Augusta Montaruli,
deputata di Fratelli d’Italia,
il partito della premier Meloni,
che ha aggredito verbalmente il direttore,
costringendolo a lasciare il palco
per evitare ulteriori tensioni.

La leader del Pd Elly Schlein
ha commentato l’accaduto
definendolo una forma di autoritarismo
verso opposizioni e intellettuali.
La premier Giorgia Meloni
ha invece accusato l’organizzazione del Salone
di capovolgere i fatti,
giustificando il tentativo di impedire
a un ministro della Repubblica
di esprimere le proprie opinioni.

 SALUTE
 SALUTE

Padova, trapiantato cuore fermo da 20 minuti
Per la prima volta in Italia
è stato eseguito un trapianto
di un cuore fermo da 20 minuti
su un uomo di 45 anni.
Il cuore fermo
è stato riattivato e impiantato
senza pregiudicare l’esito
dell’intervento stesso.

L’operazione è stata compiuta a Padova
l’11 maggio scorso.
Nello stesso ospedale ben 38 anni fa,
è stato eseguito
il primo trapianto di cuore del nostro Paese.

L’intervento con un cuore fermo
aprirebbe nuove frontiere
al possibile utilizzo
di organi da trapiantare.
Questo risultato potrebbe portare
a un incremento del 30%
del numero di trapianti in Italia.

Il merito di questa impresa chirurgica
va all’Azienda Ospedale università di Padova,
al professor Gino Gerosa
e al suo staff della Cardiochirurgia dell’Aou,
e al dottor Paolo Zanatta,
direttore dell’Anestesia e Rianimazione
del Ca’ Foncello di Treviso.

 CULTURA & SOCIETA’
 CULTURA & SOCIETA’

 Raphael labbé

Premio Strega europeo, vince Carrère
Lo scrittore francese Emmanuel Carrère
si è aggiudicato il primo posto
al premio Strega europeo.
Il premio gli è stato conferito
per il romanzo “V13”
edito da Adelphi.

Il riconoscimento è stato assegnato
anche a Francesco Bergamasco,
traduttore del romanzo.

La premiazione è avvenuta
nell’ambito del “salone del libro” di Torino,
a cui sono intervenuti
i cinque autori finalisti
autori dei libri
recentemente tradotti in Italia
che hanno ricevuto,
nei Paesi in cui sono stati pubblicati,
un importante premio nazionale.

I finalisti erano,
oltre a Carrère:
Esther Kinsky, Andrei Kurkov,
Johanne Lykke Holm
e Burhan Sönmez.

 SPORT
 SPORT

 Carine06

Internazionali di Roma: vince Medvedev
Il russo Medvedev ha vinto
il torneo master 1000 di Roma
dopo aver battuto in finale
il danese Rune in due set
con il punteggio di 7-5 7-5.

La partita, iniziata in ritardo causa pioggia,
nel primo set è in equilibrio
fino al 6-5 per Medvedev
che sul servizio di Rune
ottiene la palla break
per portare a casa il set.

Nel secondo set il danese parte forte
strappando il servizio all’avversario.
Il vantaggio però dura poco
perché il russo riesce a riportarsi in parità.
Sul 6-5 per il russo
ancora una volta Rune
si fa strappare il servizio
e anche il secondo set finisce 7-5.

Per Medvedev si tratta del primo titolo
in carriera sulla terra rossa:
curiosamente a Roma
non aveva mai vinto una partita
prima di quest’anno.

Con questa vittoria Medvedev
diventa numero 2 al mondo.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
Listen online as you read:

ESTERI
ESTERI

 Gage Skidmore

DeSantis annuncia corsa alla presidenza 2024
Il governatore della Florida Ron DeSantis
ha annunciato la sua corsa
contro Donald Trump
per la nomination presidenziale
del partito Repubblicano.

L’annuncio è avvenuto in diretta Twitter
a fianco di Elon Musk,
e nonostante le interruzioni
a causa di problemi tecnici,
DeSantis ha annunciato la sua corsa
“per guidare il grande ritorno degli Usa”.

Il governatore ha annunciato
che intende essere
un presidente “autoritario”
utilizzando ordini esecutivi più frequentemente,
e che intende completare
la costruzione del muro
al confine con il Messico.
In Florida DeSantis ha ristretto pesantemente
il diritto all’aborto,
vietando nelle scuole le discussioni
di temi legati all’identità sessuale,
allo schiavismo e al razzismo.

I problemi tecnici durante l’annuncio
non hanno scoraggiato i donatori,
che nelle prime 24 ore
hanno raccolto 8,2 milioni di dollari.

 ITALIA
 ITALIA

Agenti della polizia immobilizzano una donna con manganellate
Un video amatoriale,
realizzato da una finestra
e diffusosi rapidamente sui social,
mostra una donna a terra a Milano
e 4 agenti che usano manganelli
e spray al peperoncino
per ammanettarla.

La donna viene colpita
più volte alla testa
e al fianco
nonostante non mostri atteggiamenti violenti
verso gli agenti.

Per questo motivo
la procuratrice aggiunta di Milano
ha aperto un’inchiesta per lesioni aggravate
dall’abuso della pubblica funzione.

Il video sarebbe stato girato mercoledì mattina
davanti all’università Bocconi.
Sembrerebbe che la donna
fosse in stato di alterazione psicofisica
e ci sia stata una segnalazione
dai genitori di alcuni alunni
di una scuola vicina.
Ma non c’è conferma.

milano.corriere.it

milano.corriere.it
ESTERI
ESTERI

 State Emergency Service of Ukraine, Dsns.gov.ua

Ucraina, esplosioni avvertite in 11 oblast
Diverse esplosioni sono state segnalate
in 11 oblast ucraini (regioni)
durante le prime ore del 26 maggio.
La zona più colpita sarebbe Dnipro,
nell’Ucraina centrale,
dove è stato colpito un ospedale
e si segnalano un morto e 15 feriti.

Esplosioni sono state avvertite
anche a Kiev e Berdiansk,
città meridionale sotto occupazione russa
da febbraio del 2022.

I funzionari ucraini
hanno chiesto alla popolazione
di non pubblicare foto o video
per evitare di rivelare informazioni importanti
all’esercito russo.

Intanto il Papa ha incoraggiato
una “missione di pace”,
che Mosca ha dichiarato
di valutare positivamente.

Tuttavia, le relazioni bilaterali
continuano ad essere ai minimi storici.
Il cancelliere tedesco Olaf Scholz
si è detto disposto
a riprendere le comunicazioni con Putin
al momento giusto,
ma da dicembre continua il silenzio.
Scholz ha sottolineato che un accordo
non consoliderebbe il controllo russo
in base alla attuale linea del fronte,
ma che mira invece al ritiro
delle truppe russe dal territorio.

ESTERI
ESTERI

 Angel Lopez Estrada

Messico emette il primo passaporto non binario
A Città del Messico è stato emesso
il primo passaporto non binario,
cioè che non indica esplicitamente
l’appartenenza al sesso maschile o femminile;
esiste anche l’opzione “X”.

A consegnarlo è stato,
davanti a una platea di fotografi e giornalisti,
il ministro degli Affari esteri,
Marcelo Ebrard,
a un impiegato del Tribunale elettorale di Aguascalientes,
Jesús Ociel Baena Saucedo.

Lo stesso ministro avrebbe riconosciuto
in questo modo l’identità non binaria
di questa persona.
Saucedo, da parte sua,
ha ringraziato il gesto del ministro
e gli sforzi fatti per garantirgli
il riconoscimento dell’identità di genere
sul passaporto.

Tra i tanti presenti,
c’era anche Salma Luévano Luna,
che è la prima donna trans
a diventare deputata federale in Messico.

Il Messico sta facendo
dei notevoli passi in avanti
in fatto di tolleranza,
cosa che sfortunatamente non si sta verificando
in tanti altri paesi dell’occidente.

stream24.ilsole24ore.com

stream24.ilsole24ore.com

 CULTURA & SOCIETA’
 CULTURA & SOCIETA’

Netflix limita la condivisione dell’account anche in Italia
Netflix, la piattaforma di streaming Usa,
ha informato via mail gli abbonati italiani
che d’ora in poi l’account
potrà essere condiviso
soltanto tra persone che vivono insieme
e fanno parte dello stesso nucleo domestico.
Gli altri dovranno registrare
un proprio account.

Per “nucleo domestico”
si intendono tutti gli utenti
che condividono l’accesso
alla stessa connessione Internet.
Gli utenti e i dispositivi di tale nucleo
potranno vedere Netflix
anche in viaggio o in vacanza.

Per tutti gli altri, cioè amici,
familiari o conoscenti non appartenenti al nucleo,
ci saranno due opzioni:
fare un nuovo abbonamento Netflix
per un nuovo nucleo domestico,
oppure acquisire un utente extra
al costo aggiuntivo di 4,99 euro al mese.

La ragione di questa limitazione
sta nel fatto che Netflix ha difficoltà
ad attrarre nuovi abbonati
a causa del grande aumento della concorrenza
di altri servizi di streaming di qualità.
Netflix conta più di 230 milioni
di abbonati a livello globale,
e circa 100 milioni di altre persone
utilizzano il servizio
con le credenziali di accesso di qualcun altro.

La speranza è che almeno una parte
di queste persone
siano disposte a pagare
per continuare a usarlo.

 CULTURA & SOCIETA’
 CULTURA & SOCIETA’

 Les Zg

Morta Tina Turner, icona della musica
L’iconica “regina del rock n’ roll”
Tina Turner,
è morta all’età di 83 anni
dopo un lungo periodo di malattia.

Tina è nata nel 1939 in Tennessee,
e ha iniziato a cantare nel duo
Ike & Tina Turner
negli anni ‘50.

La sua carriera è partita
negli anni sessanta,
ed è rimasta una figura centrale
nella scena musicale
fino agli anni duemila.

Ha venduto oltre 180 milioni di album
e vinto 12 Grammy.
Già nel 1986 è stata inserita
nella Hollywood Walk of Fame.

Nel 2013 dopo il suo matrimonio
con Erwin Bach
è stata colpita da un ictus,
successivamente nel 2016
le è stato diagnosticato
un tumore all’intestino.
In seguito ha avuto
un’insufficienza renale
e un successivo trapianto di rene.

Verrà ricordata per sempre
per la sue incredibile energia sul palco
e la sua voce leggendaria.

 SPORT
 SPORT

 Luigi Inter

L’Inter vince la Coppa Italia
Per il secondo anno di fila,
l’Inter ha vinto la finale di Coppa Italia.
I nerazzurri hanno infatti conquistato il trofeo
dopo aver battuto la Fiorentina
con il punteggio di 1-2.

I viola sono partiti forte
e si sono portati in vantaggio con Gonzalez
dopo appena 3 minuti
dall’inizio della partita.
Alla mezz’ora l’Inter trova il gol del pareggio
grazie a Lautaro,
e dieci minuti dopo completa la rimonta
con la doppietta di un Lautaro scatenato.

Nel secondo tempo la Fiorentina
prova diverse volte a trovare il pareggio,
ma i viola sono imprecisi sotto porta
e il portiere interista fa buona guardia.

La partita si chiude così
sul punteggio di 2-1
e l’Inter conquista
il suo secondo trofeo stagionale
dopo la Supercoppa vinta a gennaio.
In totale nella sua storia
ora l’Inter ha vinto la Coppa Italia
per nove volte.

Il tuo aiuto è importante!
Questo appello è rivolto a tutti gli ascoltatori perché EasyItalianNews.com riesce a sopravvivere solo grazie al vostro aiuto.
Siamo contenti di poter aiutare tante persone a migliorare la loro abilità di ascoltare e comprendere la lingua italiana, e una piccola donazione riesce a coprire i costi di parte delle edizioni che ogni settimana pubblichiamo.
EasyItalianNews.com

Visita la pagina donazioni per scegliere la valuta che preferisci e la cifra che puoi donare.
Grazie da tutti noi!
pagina donazioni

Your help is important!
We’re appealing to all our listeners because EasyItalianNews.com only survives with your support.
We’re happy to be able to help so many people improve their ability to listen to and understand the Italian language, and a small donation helps meet the costs of the bulletins we publish each week.
EasyItalianNews.com

Visit the donations page to choose the currency that you prefer and the sum you’re able to give.
Thanks from us all!
donations page
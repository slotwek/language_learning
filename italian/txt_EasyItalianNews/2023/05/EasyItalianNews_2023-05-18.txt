Listen online as you read:

 ITALIA
 ITALIA

 U.S. Army Southern European Task Force

Piogge e esondazioni in Romagna
La Romagna in questi giorni
sta vivendo una grave emergenza
a causa delle forti piogge
e delle esondazioni dei fiumi.

2 persone hanno perso la vita
e almeno altre 4
sono al momento disperse.

Le vittime erano rimaste bloccate
ai piani più bassi delle loro abitazioni,
e sono state sorprese
dall’allagamento degli edifici.

La viabilità è seriamente compromessa
a causa delle strade allagate
e dei treni sospesi
per il maltempo.

I sindaci hanno raccomandato ai cittadini
di rifugiarsi ai piani più alti degli edifici
e di non recarsi
in cantine o negozi.

Molte persone sono rimaste bloccate
sui tetti delle abitazioni
in attesa dei soccorsi,
che vedono schierati
oltre 600 vigili del fuoco.
Solo in Emilia Romagna
sono state evacuate
oltre 900 persone.

La Protezione Civile
ha diramato un’allerta
raccomandando a tutti
la massima prudenza:
sono vietati tutti gli spostamenti
se non per ragioni di massima urgenza.

ESTERI
ESTERI

Peschereccio cinese affonda nell’oceano
I media di Pechino hanno riferito
che un peschereccio cinese
si è capovolto nell’oceano Indiano
e l’intero equipaggio,
composto da 39 persone,
risulta disperso.

L’imbarcazione “Lupeng Yuanyu 028”
è di proprietà della Penglai Jinglu Fishery Co.,
una società cinese specializzata
nel settore della pesca.
Si è capovolta intorno alle 3 del mattino,
circa le 21 di martedì in Italia.

Moltissimi soccorritori
sono giunti sul posto da diversi paesi
e la Cina ha dispiegato due navi
per assistere alle operazioni di ricerca.

La Cina ha la più grande flotta
di pesca d’altura al mondo
e spesso i pescatori rimangono in mare
per mesi o addirittura anni,
con il supporto delle agenzie
di sicurezza marittima statali cinesi
e di un’ampia rete di navi di supporto.

 ITALIA
 ITALIA

 PacoSoares

Camera dei Deputati a favore del Ponte di Messina
La Camera dei Deputati ha approvato
con 182 voti a favore e 93 contrari
un disegno di legge che prevede
il riavvio della progettazione
del ponte sullo Stretto di Messina.

Nonostante si attenda ancora
il voto del Senato,
il decreto legge è già passato
sotto agli occhi delle commissioni
Ambiente e Trasporti riunite.

La realizzazione del ponte,
il cui piano è in stallo da oltre un decennio,
collegherebbe stabilmente Sicilia e Calabria,
con conseguenze positive
sull’economia di entrambe le regioni.
Tuttavia, si tratta di un progetto
portato avanti per la maggior parte
dalla destra politica.

Alcuni esponenti del Pd, infatti,
ritengono che il piano
manchi di risorse e trasparenza,
senza peraltro coinvolgere
gli enti e le comunità locali.

Una necessità importante
è quella di adeguare le infrastrutture
che saranno collegate al ponte,
quali l’autostrada Palermo-Catania,
e il porto di Tremestieri,
soggetto a lavori fermi da quasi due anni.

gazzettadelsud.it

gazzettadelsud.it
ECONOMIA
ECONOMIA

Estate 2023: arriva anche il caro gelati
Secondo la Coldiretti quest’anno
sono previsti rincari
anche per il gelato,
che aumenterebbe del 23%.
Questo è quanto risulta dalla comparazione
dei costi di coni e coppette
rispetto all’anno scorso.

L’analisi Coldiretti si basa su dati Istat
diffusi in seguito al primo weekend di caldo
della primavera 2023.
I prezzi per così dire aggiornati,
sarebbero giustificati dagli aumenti dei costi
per l’energia e le materie prime
usate nelle preparazioni:
le uova (+17%), il latte (+21%)
e lo zucchero (+54%).

Il gelato fattura ogni anno
circa 2,7 miliardi di euro,
e in Italia sono presenti
quasi 39mila gelaterie
su tutto il territorio nazionale.

Negli ultimi anni sono diventate di moda
le gelaterie artigianali,
che propongono gusti classici,
ma che sono molto attente
alle esigenze dei consumatori
con gelati dietetici e vegani,
per esempio.

Viene sempre premiata la creatività
dei gelatai più coraggiosi,
che riescono a proporre gelati
dai sapori un po’ più particolari,
come il basilico o il prosecco.

 CULTURA & SOCIETA’
 CULTURA & SOCIETA’

 Gil Zetbase

Al via il festival di Cannes
È iniziato il festival del cinema di Cannes
che si svolgerà in Francia
dal 16 al 27 maggio,
con Chiara Mastroianni
come madrina dell’evento.

Ad aprire il festival è stato
il film ‘Jeanne du Barry’ con Johnny Depp
che torna a Cannes dopo 12 anni.
Saranno 3 i film italiani in concorso:
‘Rapito’ di Bellocchio,
‘Il Sol dell’avvenire’ di Moretti
e ‘La Chimera’ della Rohrwacher.

Presenti nel concorso generale
anche i nuovi film di grandi registi
come Wim Wenders e Ken Loach.

C’è poi grande attesa
per la presentazione fuori concorso
di alcune pellicole:
tra queste l’ultimo film di Martin Scorsese,
‘Killers of the Flower Moon’
che vede il regista collaborare di nuovo
con Di Caprio e De Niro.

Il nuovo film della Pixar,
‘Elemental’ sarà il film di chiusura.

Gli organizzatori temono
la possibilità di manifestazioni,
motivo per cui le autorità
hanno vietato le proteste
nelle zone intorno alla Croisette.

 CULTURA & SOCIETA’
 CULTURA & SOCIETA’

Claude Monet

Compra un quadro all’asta, potrebbe essere un Monet da milioni
Carlo Romagnoli,
avvocato e collezionista d’arte di Piacenza,
ha comprato un dipinto a un’asta.
Per poche migliaia di euro
potrebbe aver acquistato un Monet,
del celebre impressionista francese.

L’opera è il ritratto di una bambina.
Misura 104×74,5 centimetri.

Il critico Vladimir Cicognani,
perito d’arte del Tribunale
e della Camera di Commercio di Bologna,
ha esaminato la tela e sostiene
che sarebbe un Monet autentico
dal valore di diversi milioni di euro.

L’opera porta la firma del maestro
in basso a sinistra,
anche se non è necessariamente
una prova di autenticità.
Ma Romagnoli sostiene:
“Io ho studiato l’intera opera di Monet
e questo dipinto lo riconosco come suo.
Monet dipingeva paesaggi, è vero,
ma ha anche realizzato
“Il bambino con la tazza”,
che era poi suo figlio Jean,
e tra le sue opere c’è anche
il “Ritratto di bambina”, sua figlia.
Questo dipinto potrebbe rappresentare
una parente del maestro”.

Non è la prima volta che Romagnoli
fa la sua fortuna in un’asta d’arte.
In passato si è aggiudicato
un ritratto di giovane donna anonimo,
che dieci anni dopo è stato riconosciuto
come un’opera di Amedeo Modigliani.

 CULTURA & SOCIETA’
 CULTURA & SOCIETA’

Studente mangia la banana di un’opera d’arte perché aveva fame
Uno studente sud-coreano
ha mangiato una banana
facente parte di un’installazione artistica
alla mostra “We”
dell’artista italiano Maurizio Cattelan.

L’installazione si trova
al Leeum Museum of Art di Seoul,
e l’opera d’arte è intitolata “Comedian”,
consiste in una banana appesa
a un muro del museo
con del nastro adesivo.

Noh Huyn-soo, lo studente,
dopo aver mangiato il frutto,
ha riappeso la buccia
con lo stesso nastro adesivo.
Successivamente si è giustificato
dicendo che era affamato
in quanto aveva saltato la colazione.

Il museo ha provveduto immediatamente
a sostituire la buccia
con una nuova banana.

L’opera d’arte di Cattelan
ha un valore di 120mila dollari.
Listen online as you read:

ESTERI
ESTERI

 Nicolas de Camaret

Cuba senza benzina annulla il megacorteo del Primo Maggio
Cuba sta vivendo la crisi peggiore
degli ultimi trent’anni.
La cancellazione della gigantesca celebrazione
del Primo maggio
in piazza della Rivoluzione
ne è la conferma.

È stato il segretario generale
del sindacato dei lavoratori,
Ulisses Guillarte de Nacimiento,
ad annunciare in tv
che la sfilata del Primo Maggio
veniva sostituita
con una manifestazione minore.

La causa è la drammatica
“mancanza di carburante”
che da qualche settimana
ha quasi paralizzato l’isola.

Il presidente Miguel Díaz-Canel
ha cercato di minimizzare,
ma è imminente il razionamento:
40 litri per ogni mezzo di trasporto.

Le ragioni della crisi
stanno nell’embargo Usa,
reso micidiale dal presidente Trump
e in gran parte mantenuto da Biden,
e dal dimezzamento delle forniture
da parte del Venezuela.
A tutto ciò si aggiunge la pesante
crisi energetica internazionale.

Il presidente messicano
Andrés Manuel López Obrador
è intervenuto in soccorso di Cuba
inviando due navi cisterna
della messicana Pemex.
Inoltre una petroliera, la Cheetah,
probabilmente proveniente dalla Russia,
è stata segnalata nel porto di Matanzas
con un carico di diesel.

ilmanifesto.it

ilmanifesto.it

ESTERI
ESTERI

Israele, esponente Jihad morto dopo sciopero della fame
Khader Adnan, sceicco di 44 anni,
tra i principali esponenti
della Jihad islamica in Cisgiordania,
è morto dopo 86 giorni
di sciopero della fame.

La notizia è stata confermata
dal servizio carcerario,
che lo ha trovato privo di sensi
e trasferito in un vicino ospedale,
dove il decesso è stato confermato.

Adnan era stato arrestato
lo scorso febbraio per la decima volta,
con l’accusa di far parte
di un’organizzazione terroristica.

I familiari dello sceicco
hanno accusato le autorità israeliane
di gravi negligenze nei suoi confronti.

La morte di Adnan
è stata immediatamente divulgata
dai minareti delle moschee di Gaza
e, data la sua popolarità,
rischia di alimentare violenze.

 ITALIA
 ITALIA

 Carlo Marino

Allerta meteo in Emilia-Romagna
Allerta rossa per il maltempo
in Emilia-Romagna:
le forti e soprattutto prolungate piogge
hanno ingrossato numerosi fiumi.

Il fiume Senio è esondato
a Castel Bolognese,
in provincia di Ravenna,
travolgendo e uccidendo
un uomo ultraottantenne
che si trovava in bici su una strada chiusa.

A Fontanelice (Bologna) si è verificato,
sempre per i temporali,
il crollo di un’abitazione.
Sembrerebbe esserci una persona coinvolta
che però è ancora dispersa.

Varie scuole in province come Faenza,
Castel Bolognese, Selva
e San Martino di Molinella,
sono state chiuse per precauzione,
come anche parte di alcune linee ferroviarie.

Alcune famiglie,
soprattutto nella zona di Ravenna,
sono state evacuate,
e i sindaci delle zone più colpite
hanno consigliato di non muoversi in auto
e sostare nei piani più alti
delle abitazioni.

ESTERI
ESTERI

Usa, arrestato il killer della strage in Texas
E’ stato catturato e arrestato
il killer che aveva sparato
ai propri vicini in Texas
nei giorni scorsi.

Francisco Oropeza,
messicano di 38 anni,
ha ucciso i suoi vicini di casa
perché alcuni di loro
gli avevano chiesto
di non sparare nel suo giardino
dato che il rumore
impediva a un neonato
di dormire.

Oropeza ha quindi aperto il fuoco
e ha ucciso 5 persone,
tra cui un bambino
di 8 anni.

Dopo l’omicidio è fuggito
e ha fatto perdere le sue tracce,
ma oltre 250 agenti
hanno iniziato immediatamente
la caccia all’uomo.

Le autorità avevano anche offerto
una taglia di 80.000 dollari
per qualsiasi informazione
utile alla sua cattura.

Oropeza è stato poi rintracciato
e arrestato
nella città texana di Cut and Shoot,
a poche decine di chilometri
dalla scena del crimine.

ESTERI
ESTERI

 John Edwards

Sceneggiatori di Hollywood in sciopero
L’associazione Writers Guild of America
ha annunciato lunedì sera
uno sciopero generale
di tutti gli sceneggiatori di Hollywood
a partire dal 2 maggio:
è il primo sciopero da 15 anni.

La decisione è stata presa
dopo il mancato accordo
con le principali piattaforme
riguardo all’aumento delle loro retribuzioni.

Questo potrebbe causare problemi
per quanto riguarda serie TV,
film e anche talk show,
inoltre non si sa neanche quanto
lo sciopero potrebbe prolungarsi.

Gli sceneggiatori sindacalizzati
sono circa 11.500.

Da quanto il mondo dei media
si è trasformato
tramite le piattaforme streaming,
il lavoro dello sceneggiatore
è diventato precario e mal retribuito.

L’ultimo sciopero successe
tra il 2007 e il 2008,
quando la protesta durò 100 giorni
e costò agli Studios
circa 2 miliardi di dollari.

 CULTURA & SOCIETA’
 CULTURA & SOCIETA’

 House of Lords 2022, Annabel Moeller

Il busto di re Carlo al cioccolato
In occasione dell’incoronazione
del nuovo re del Regno Unito,
è stato realizzato un busto di cioccolato
a grandezza naturale
di Carlo III.

Il busto avrebbe richiesto l’impiego
di 17 litri di cioccolatini fusi,
cioè una quantità esorbitante:
più di 2.500 cioccolatini!
L’opera, una volta completata,
è arrivata a pesare ben 23 chilogrammi.

Un lavoro durato quattro settimane
per realizzare il busto del futuro re,
uguale in tutto e per tutto a Carlo.

Il marchio Celebrations
ha messo a disposizione la materia prima
e un team di cioccolatieri,
pasticceri e modellisti
per l’esecuzione della scultura.
Anche l’uniforme riprodotta
è identica a quella che Carlo indosserà
durante l’incoronazione,
con le spalline ornamentali,
il colletto e le medaglie sul petto.

La scultura di cioccolato sarà esposta
nella sede di Mars Wrigley UK
a Slough.

 CULTURA & SOCIETA’
 CULTURA & SOCIETA’

 Hugo Schneider

Met Gala 2023
Si è svolto a New York
l’annuale Met Gala
che quest’anno celebrava Karl Lagerfeld.

Le star sul red carpet hanno cercato
di aderire al tema in vari modi:
alcuni hanno creato look ispirati a Lagerfeld,
altri invece hanno attinto
dalle sue passate collezioni.

Tra le star che si sono fatte notare di più
c’è sicuramente Jared Leto
che si è presentato con un costume da gatto,
in omaggio a Choupette,
il gatto dello stilista.
Anche Doja Cat si è vestita da gatto.

Molti, tra cui anche Anna Wintour,
hanno scelto Chanel,
casa di moda di cui Lagerfeld è stato stilista.
Rihanna, tra le più ammirate,
si è presentata vestita da Valentino.
Dua Lipa è stata anch’essa molto apprezzata,
con un vestito vintage di Lagerfeld.
Presenti poi anche molti divi dello sport
come Serena Williams,
Roger Federer e Daniel Ricciardo.
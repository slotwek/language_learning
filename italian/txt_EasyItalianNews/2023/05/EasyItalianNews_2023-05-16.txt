Listen online as you read:

ESTERI
ESTERI

 Mikhail Klimentyev / Russian Presidential Press And Information Office / TASS

Elezioni in Turchia
Chiusi i seggi
per le elezioni turche.
La nottata tra domenica e lunedì,
in cui si è svolto lo spoglio,
è stata piena di colpi di scena.

Il presidente in carica,
Erdogan,
sembrava vincere abbastanza nettamente
ma, man mano che i voti aumentavano,
la situazione si modificava.

L’ex presidente si è fermato
poco sotto il 50%,
mentre il suo sfidante Kilicdaroglu
ha ottenuto quasi il 45% delle preferenze.

E’ la prima volta in 20 anni
che il capo di stato
è costretto a un ballottaggio,
che si svolgerà il 28 maggio
contro il suo avversario socialdemocratico
Kemal Kiliçdaroglu.

La Borsa di Istanbul
ha subito un netto calo
dopo l’esito del voto
che ha portato al ballottaggio
i due candidati.

ESTERI
ESTERI

 NASA/NOAA/Suomi NPP

Il ciclone Mocha raggiunge la Birmania e il Bangladesh
Il ciclone Mocha si dirige
verso le coste dell’Asia sudorientale
e ha già raggiunto la Birmania
e il Bangladesh.

Mocha si è intensificato
fino a diventare un uragano
di classe 5:
il grado più alto
della scala di classificazione.

I suoi venti soffieranno
a oltre 240 chilometri orari,
e potrebbe causare anche mareggiate
e inondazioni.

Centinaia di migliaia di persone
sono quindi state evacuate
per evitare di essere colpite
dal super ciclone.

Mocha è attualmente vicino
alla costa di Cox’s Bazar,
in Bangladesh,
e dovrebbe spostarsi in direzione
delle Birmania settentrionale.

 ITALIA
 ITALIA

 ActuaLitté

La polemica sulla presenza del fisico Rovelli alla Fiera del Libro di Francoforte
Dopo ore di polemiche,
Ricardo Franco Levi,
Commissario straordinario
per la partecipazione dell’Italia
alla Fiera del Libro di Francoforte
e presidente dell’Associazione degli Editori,
ha deciso di rinnovare l’invito
al fisico Carlo Rovelli.

L’illustre scienziato
era stato invitato come relatore
della lectio magistralis di apertura
della Buchmesse di Francoforte.
Ma venerdì 12 maggio
Levi ha annullato l’invito
a causa del discorso
che Rovelli aveva tenuto
dal palco del maxiconcerto del Primo Maggio.

Rovelli aveva attaccato
senza mai nominarlo direttamente,
il ministro della Difesa Crosetto,
dicendo: “In Italia, il ministro della Difesa
è stato vicinissimo
a una delle più grandi fabbriche
di armi nel mondo”.

Tuttavia sabato 13 maggio
è giunta la reazione
dell’Associazione Italiana Editori,
che ha chiesto a Levi di riconfermare la presenza
del professor Rovelli a Francoforte:
“Non saremmo editori
se non mettessimo gli autori
e il loro libero pensiero
al centro del nostro lavoro.
Questo non è e non sarà mai in discussione”.

Ecco dunque che Levi torna sui suoi passi,
e così si smarca dall’accusa
di “censura preventiva”,
ma per molti il Commissario
dovrebbe dimettersi.

ESTERI
ESTERI

 Per Meistrup

Elezioni in Thailandia, previsto il trionfo dell’opposizione
In Thailandia è cominciato
il conteggio dei voti
dopo le elezioni
per la formazione di un nuovo governo.
Stando ad alcune testate giornalistiche thailandesi,
tra cui il Bangkok Post,
saranno i due principali partiti d’opposizione
a contendersi i due terzi dei voti.

Nonostante sia ancora presto
per dichiarare vittoria,
un sondaggio vedrebbe
il partito Puea Thai al 32,6%
e Move Forward al 29,4%.
Quest’ultimo conta sul voto
delle generazioni più giovani
e delle città più grandi,
prevedendo un trionfo
nei 33 collegi elettorali della capitale.

Durante la campagna elettorale,
Move Forward ha avanzato
proposte più radicali
per limitare il potere del re e militare.

In Thailandia,
una coalizione militare controlla il paese
dal 2014.
Inoltre, l’esercito
ha il potere di nominare
tutti e 250 i membri del Senato.
Per questo motivo,
anche se i 500 seggi della Camera
venissero occupati
per la maggior parte dall’opposizione,
l’establishment manterrebbe comunque
una forte voce in capitolo.

SCIENZA
SCIENZA

 ESO/M. Kornmesser

Scienziati annunciano esplosione cosmica più grande mai rilevata
Alcuni scienziati dell’Università di Southampton
hanno annunciato
che è stata documentata
la più grande esplosione cosmica
mai rilevata finora.

L’evento è stato notato
per la prima volta
nel 2020 alla Zwicky Transient Facility
in California,
e negli anni successivi
è stato monitorato da telescopi
sparsi in tutto il mondo.

L’esplosione è stata localizzata
a circa 8 miliardi di anni luce dalla Terra
nella costellazione di Vulpecula.
Ciò significa che essa è avvenuta
quando l’Universo aveva approssimativamente
6 miliardi di anni.

L’evento è stato denominato AT2021lwx,
e la sua rarità non deriva solo dalla luminosità,
ma dalla sua lunga durata:
più di 3 anni.

Si pensa che l’esplosione
potrebbe essere stata causata
dalla distruzione di una nube di gas
da parte di un buco nero supermassiccio.
Tuttavia, i buchi neri supermassicci
si trovano solitamente
al centro di una galassia,
e misteriosamente per ora
nessuna galassia è stata osservata
nei pressi di AT2021lwx.

 CULTURA & SOCIETA’
 CULTURA & SOCIETA’

 Bruno Cordioli

Laurea honoris causa per Giorgio Armani
Al Teatro Municipale di Piacenza
è stata conferita dall’Università Cattolica
la laurea honoris causa
in Global Business Management
a Giorgio Armani .
Per lo stilista, questa sarebbe
la quinta laurea honoris causa
nella sua lunga carriera.

Definito uno dei figli più illustri della città,
che ne ha onorato l’immagine nel mondo,
il Rettore dell’Università ha aggiunto,
tra le varie motivazioni
di questo importante titolo accademico,
la dimensione internazionale del marchio
e l’approccio alla sostenibilità.

Per Armani questo conferimento rappresenta
un valore doppiamente speciale.
Prima di tutto è stato premiato
il suo ruolo di imprenditore,
ma anche perché consegnato
nella sua città natale.
Nonostante Armani viva ormai a Milano
da diversi anni,
non ha assolutamente dimenticato le sue radici.

Molto giovane, si è trasferito a Milano
per studiare medicina,
ma dopo due anni ha lasciato gli studi
e trovato lavoro come buyer per la Rinascente,
e poi sappiamo tutti cosa è successo
alla carriera di uno dei re indiscussi
della moda italiana.

forbes.it

forbes.it

 CULTURA & SOCIETA’
 CULTURA & SOCIETA’

 Jonatan Svensson Glad via Wikimedia Commons

Eurovision Song Contest: vince la Svezia
Si è svolto a Liverpool
l’Eurovision Song Contest
che ha visto la vittoria della Svezia
con Loreen.

La serata si è aperta con l’esibizione
degli ucraini della Kalush Orchestra,
i vincitori della passata edizione,
che in un video
sono stati accompagnati al pianoforte
anche da Andrew Lloyd Webber
e dalla principessa di Galles.

Dopo le esibizioni di tutte e 26 le canzoni
si è aperto il televoto,
e mentre il pubblico votava
si sono esibiti alcuni ex concorrenti
con delle cover:
tra loro l’italiano Mahmood
che ha cantato ‘Imagine’.

Dopo tutti i punteggi
dati dalle giurie e dal pubblico a casa,
la Svezia è stata decretata vincitrice
per la settima volta nella storia,
eguagliando così l’Irlanda.
Sul podio si sono poi posizionati Finlandia,
che ha ottenuto il maggior punteggio al televoto,
e Israele.

Ottimo quarto posto per l’Italia
con Marco Mengoni
che ha anche vinto il premio
per la miglior composizione.
Listen online as you read:

ESTERI
ESTERI

 Gorgeo Wrmalauoi Htainup

Cina, previsto picco di contagi Covid-19 a giugno
A meno di 20 giorni
da quando l’OMS ha dichiarato
la fine della pandemia,
il massimo esperto cinese
di malattie respiratorie
ha annunciato che la Cina
si sta preparando ad affrontare
una nuova ondata di Covid-19.

Questa volta si tratta
della variante Xbb,
che è passata da un tasso di infezione
dello 0,2% a febbraio
al 83,6% attuale.
Secondo le previsioni cinesi
il picco di contagi avverrà a fine giugno
con 65 milioni di casi a settimana.

Verranno tuttavia introdotti sul mercato
almeno due nuovi vaccini cinesi
volti a contrastare la variante.

Massimo Ciccozzi,
direttore dell’Unità epidemiologica
all’Università di Roma,
ha messo in dubbio le previsioni.
Queste sarebbero basate su un modello
che non è in grado
di prendere in considerazione
tutte le possibili variabili del virus,
e per questo può sovra e sottostimare drasticamente
i loro effetti.

 ITALIA
 ITALIA

Ragazza tenta di rapire bimbo a Milano
Una ragazza di 21 anni
ha tentato di rapire
un bambino di 2 anni
in centro a Milano.

Il piccolo stava giocando
con altri bambini
sotto gli occhi dei genitori,
quando la ragazza lo ha preso in braccio
e ha tentato di scappare.

Il padre del bambino,
resosi conto di quanto stava accadendo,
ha inseguito la ragazza
ed è riuscito a bloccarla,
recuperando il figlio.

Sul posto sono giunte le forze dell’ordine
che hanno individuato la ragazza
e l’hanno fermata.
La giovane ha piccoli precedenti per furti
e sembrerebbe avere problemi
di tipo psichiatrico.
È ora accusata di tentato rapimento.

milano.repubblica.it

milano.repubblica.it

AMBIENTE
AMBIENTE

 Nicola Paolicelli

Onu: “In 50 anni 12mila disastri meteo e 2 milioni di morti”
In occasione del World Meteorological Congress,
l’Organizzazione meteorologica mondiale
delle Nazioni Unite
ha presentato una relazione
sulle vittime e i disastri
causati dai cambiamenti climatici.

In 51 anni, a livello mondiale,
quasi 12mila eventi hanno causato danni
per 4300 miliardi di dollari
con 2 milioni di morti.

Il conto economico è pesante
soprattutto per i Paesi più ricchi,
perché hanno più da perdere,
ma nei più poveri si concentra
il 90% delle morti.

Servono quindi sistemi di allerta
e gestione dei disastri,
i cosiddetti “allarmi precoci”,
che però solo la metà dei Paesi ha attivato:
quelli più ricchi e meno esposti.

I 22608 morti del 2020 e del 2021
indicano una diminuzione della mortalità
rispetto alla media annuale
del decennio precedente,
ma i costi delle devastazioni sono aumentati,
la maggior parte a causa delle tempeste.
Nei Paesi meno sviluppati
il 7% dei disastri
ha avuto un impatto equivalente
a più del 5% del PIL,
con perdite economiche
fino a quasi il 30%.

 ITALIA
 ITALIA

 Francesco Gasparetti

Blitz ‘Ultima Generazione’ davanti al Senato
Undici attivisti
sono stati identificati e denunciati
dopo che avevano tentato di imbrattare
con degli estintori
il portone e le mura di palazzo Madama,
ove ha sede il Senato italiano.

Il tentativo è fallito
per via dell’intervento tempestivo
dei Carabinieri e della polizia locale,
ma due donne
sono comunque riuscite a spogliarsi
e a cospargersi di fango
davanti al portone del Palazzo.

Secondo quanto scritto da ‘Ultima Generazione’,
l’associazione ambientalista responsabile,
il fango rappresenta “il risultato
delle politiche portate avanti a Palazzo Madama”.
Ciò a cui si allude sono le esondazioni
avvenute in Emilia Romagna
a causa dell’emergenza climatica,
dove alcune città
sono ancora coperte di fango.

I blitz più recenti di ‘Ultima Generazione’
hanno preso di mira la Fontana di Trevi,
della Barcaccia, e di piazza Navona.
Dall’inizio dell’anno
oltre 100 attivisti
sono stati segnalati
all’autorità giudiziaria.

 CULTURA & SOCIETA’
 CULTURA & SOCIETA’

Anniversario strage di Capaci
Il 23 maggio è stato l’anniversario
della strage di Capaci,
nella quale furono uccisi,
31 anni fa dall’organizzazione mafiosa Cosa Nostra,
il giudice Falcone,
la moglie Francesca Morvillo,
e gli agenti della scorta Vito Schifani,
Rocco Dicillo e Antonio Montinaro.

E’ stata una giornata ricca di iniziative,
alcune non accessibili a tutti,
come la cerimonia nell’aula bunker
che si è tenuta durante la mattina.

Nel pomeriggio invece la città siciliana
ha visto sfilare un corteo
con tantissimi palermitani,
moltissimi studenti,
in marcia verso l’Albero Falcone.

La premier Meloni è intervenuta
in collegamento da Roma.

Il capo della polizia Vittorio Pisani
ha affermato: “Il loro esempio
continua a vivere,
e il nostro dovere
è mantenerlo sempre più vivo”.

palermo.repubblica.it

palermo.repubblica.it
 SALUTE
 SALUTE

 jeffreyw

Il cibo fritto crea depressione
Per tutti quelli che amano mangiare
cibo fritto in generale,
si prospettano tempi davvero tristi:
perché questi cibi
non solo hanno conseguenze negative
sulla salute fisica,
ma anche quella mentale.

Lo dimostra un recente studio
condotto da una delle più antiche
scuole di medicina cinese,
la Zhejiang University,
che lo ha appena pubblicato
sulla rivista ‘PNAS’.

Secondo questa ricerca,
condotta su una popolazione di 140.728 persone,
è emerso che il consumo frequente di cibi fritti,
è fortemente associato
a un rischio più elevato
del 12% per l’ansia
e del 7% per la depressione.

Secondo lo studio,
l’esposizione a lungo termine all’acrilamide
(contaminante alimentare presente nei cibi fritti)
peggiorerebbe i comportamenti
associati all’ansia e alla depressione.

Gli esperimenti hanno dimostrato
che l’esposizione cronica all’acrilamide
altera il metabolismo dei lipidi nel cervello,
i quali svolgono un ruolo importante
nello sviluppo dei sintomi
di ansia e depressione.

La dieta occidentale,
con un consumo di cibi fritti o trasformati,
cereali raffinati,
prodotti zuccherati e birra,
è particolarmente a rischio.

 CULTURA & SOCIETA’
 CULTURA & SOCIETA’

La prima autostrada al mondo risale al 1000 a.C.
In Guatemala un team di scienziati
è riuscito a tracciare il percorso
che include quasi 178 chilometri
di strade e architetture,
risalenti a circa 3000 anni fa.
Una rete sofisticata
che collegava ben 417 città
oggi sepolte nella giungla.

Si parla non solo
di vie di comunicazione su terra,
ma anche di dighe e bacini idrici,
monumenti a piramide,
infrastrutture agricole e campi da gioco:
insomma delle vere e proprie città in miniatura.

Attraverso la tecnologia ‘lidar’,
cioè un tipo avanzato di radar
che rivela presenze nascoste dalla vegetazione,
è stato possibile scoprire
tutto questo patrimonio
sepolto da strati molto fitti di piante
all’interno della giungla
nel Nord del Guatemala.
Il prezioso tesoro urbano
appartiene alla civiltà Maya,
e si può datare al 1000 a.C.

Diventa sostenitore di Easy Italian News!
Il nostro lavoro per scrivere, registrare e pubblicare 3 notiziari a settimana ha bisogno del tuo sostegno: invia un contributo, grande o piccolo, per aiutarci a continuare EasyItalianNews.com.
EasyItalianNews.com
Per farlo visita la pagina donazioni e scegli la valuta che preferisci e la cifra che puoi donare.
visita la pagina donazioni
Te ne saremo davvero grati!
Become an Easy Italian News Supporter!
Support us in our work of writing, recording and publishing 3 EasyItalianNews.com bulletins each week by sending a donation, wether large or small.
EasyItalianNews.com
Visit this page to choose the currency you prefer and the amount you can afford.
Visit this page
We’ll be really greatful!
Listen online as you read:

 ITALIA
 ITALIA

 European People’s Party

Silvio Berlusconi ricoverato nuovamente in ospedale
A pochi giorni
dalle ultime dimissioni ospedaliere
lo scorso 30 marzo,
l’esponente di Forza Italia
Silvio Berlusconi
è tornato in terapia intensiva
all’ospedale San Raffaele di Milano.

Berlusconi soffrirebbe da tempo
di una forma di leucemia mielomonocitica cronica,
trattabile con un corso di chemioterapia
non troppo invasiva.
Il politico ha cominciato la terapia
dopo essere stato ricoverato il 5 aprile,
e fonti vicine riferiscono
che è già stato registrato
“un miglioramento”.

La premier Giorgia Meloni
ha contattato Berlusconi
per augurargli una pronta guarigione.
Antonio Tajani,
il vicepremier e ministro degli Esteri,
ha perfino dichiarato in televisione
che “il presidente” è a tutti gli effetti
ancora il leader e la guida di Forza Italia,
nonostante la salute cagionevole,
il recente processo Ruby Ter per corruzione,
e la precedente condanna
per frode fiscale.

ESTERI
ESTERI

La Finlandia ufficialmente nella Nato
Dal 4 aprile la Finlandia
è entrata a far parte della Nato,
diventando così il 31esimo paese
a firmare il trattato di alleanza militare.

L’ingresso di Helsinki
è arrivato a poche ore dal voto
che ha stabilito la sconfitta di Sanna Marin,
e ha dato l’inizio a un governo
guidato dal centrodestra.

Grazie all’inclusione della Finlandia,
la Nato aggiunge chilometri
di confine diretto con la Russia.
Una mossa che potrebbe alimentare
il rischio di escalation,
dal momento che il Cremlino
ha minacciato ripercussioni
in caso di esito positivo delle trattative.

Il segretario generale della Nato,
Jens Stoltenberg,
ha dichiarato che l’ingresso della Finlandia
come membro della Nato
renderà la nazione più sicura
e l’alleanza più forte.
Il processo di annessione della Finlandia
era iniziato un anno fa,
dopo l’invasione dell’Ucraina
e il conseguente repentino cambiamento
dello scenario geopolitico
al confine con la Federazione russa.

La Finlandia condivide con Mosca
oltre 1.300 chilometri di confine,
praticamente l’intero versante orientale.
L’unico vero ostacolo all’ingresso di Helsinki
era rappresentato dai parlamenti
di Turchia e Ungheria,
che fino a qualche giorno fa
non avevano ancora avviato
i processi di approvazione interna
alla candidatura della Finlandia,
continuando a negare il loro sostegno
al progetto di allargamento dell’alleanza.

ESTERI
ESTERI

 Staselnik

Russia, mistero sulla morte di un altro manager dell’energia
In Russia,
un altro top manager dell’energia
è morto in circostanze sospette.

Si tratta di Igor Shkurko,
49enne vicedirettore generale
e ingegnere capo di Yakutskenergo,
grossa compagnia energetica russa.

Shkurko si trovava in una cella
in un carcere della Siberia
dopo essere stato arrestato
per corruzione.
Era infatti accusato
di aver accettato delle tangenti.

Il manager,
secondo il comunicato
del dipartimento penitenziario,
si sarebbe suicidato
nella sua cella.

Dall’inizio della guerra in Ucraina
oltre 40 top manager
sono morti o scomparsi
in circostanze misteriose
e controverse.

ESTERI
ESTERI

 David Broad

Giappone, conteggio rivela 7.000 nuove isole
Nonostante il Giappone
sia tutt’ora uno dei paesi
più tecnologici al mondo,
un nuovo censimento ufficiale
ha rilevato una sorprendente scoperta.

Grazie a una innovativa tecnologia
di mappatura digitale,
sono state scoperte circa 7.000 isole
che erano precedentemente sfuggite
al conteggio ufficiale del 1987.
La Gsi,
Geospatial Information Authority of Japan,
ha annunciato che il territorio giapponese
comprende quindi 14.125 isole,
“più del doppio delle 6.852
che erano state utilizzate”
nel rapporto precedente.
La cifra, però, non rifletterebbe
un cambiamento dell’area complessiva di terra
in possesso del Giappone.

Alcune delle isole giapponesi
sono soggetto di continue dispute territoriali
con vari paesi circostanti.
Per esempio, le isole Curili meridionali
attualmente sono sotto controllo russo,
ma da quando furono sequestrate
dopo la seconda guerra mondiale
Tokyo le chiama i “Territori del Nord”.

Le isole Senkaku
sono rivendicate anche dalla Cina,
nonostante il Giappone
vanti un “diritto storico” sul territorio,
e Corea del Sud e Giappone
si contendono gli isolotti “Dokdo”, o “Takeshima”,
da quasi 70 anni.

 CULTURA & SOCIETA’
 CULTURA & SOCIETA’

Scoperto un ingrediente segreto nei dipinti di Leonardo
I grandi maestri del Rinascimento
e dell’età Barocca
come Leonardo da Vinci,
Sandro Botticelli e Rembrandt,
aggiungevano un ingrediente segreto,
ovvero il tuorlo d’uovo,
alla loro pittura a olio.

La scoperta si deve a uno studio
pubblicato sulla rivista “Nature Communications”.
L’autrice della ricerca Ophélie Ranquet
dice che “anche con piccole quantità
di tuorlo d’uovo
le proprietà della pittura cambiavano in modo duraturo
e gli artisti lo sapevano”.
Finora infatti si pensava
che la presenza di proteine
come il tuorlo d’uovo
fosse frutto di contaminazioni casuali.

La Ranquet ha trovato tracce
della sostanza in due dipinti,
la “Madonna col garofano” di Leonardo
e il “Lamento sul Cristo morto” di Botticelli,
ed è convinta che gli artisti mischiassero
in modo consapevole il tuorlo alla vernice
perché ne conoscevano i benefici,
tra cui, per esempio,
una migliore resistenza all’umidità
e la sua azione antiossidante,
rallentando l’indurimento della pittura.

 CULTURA & SOCIETA’
 CULTURA & SOCIETA’

 Popo le Chien

6 aprile, si festeggia il Carbonara Day
Il 6 aprile si festeggia una giornata
dedicata alla ricetta italiana
più cercata su Google: la carbonara.

La carbonara,
uno tra i piatti più celebri
della cucina romana,
si presenta sotto varie forme.
In base a un censimento
della carbonara nel mondo
commissionato da Unione Italiana Food,
7 italiani su 10 ne riconoscono però
i quattro ingredienti principali:
guanciale, uovo,
pecorino romano e pepe nero.

Secondo la ricerca,
il 36% delle carbonare cucinate al mondo
segue però ricette sbagliate,
come la famosa carbonara al pomodoro
servita a New York.
Il 60% delle preparazioni
rimangono pressoché fedeli
alla ricetta originale,
e il 4% segue variazioni
definite “accettabili”,
usando per esempio la pasta tonnarelli
invece degli spaghetti.

A prescindere dalle numerose ricette,
la carbonara è senza dubbio
uno dei piatti più popolari
in Italia:
nel 2023 solo Just Eat
ne ha già registrato 5.800 kg
ordinati a domicilio.

 SPORT
 SPORT

 Marco Tiezzi

Coppa Italia: Cremonese-Fiorentina 0-2
Nella gara d’andata
della semifinale di Coppa Italia
la Fiorentina ha ipotecato
il passaggio in finale
grazie alla vittoria maturata per 2-0
sulla Cremonese.

Nella ripresa l’allenatore della Cremonese
prova a cambiare l’inerzia della partita
effettuando dei cambi,
ma sono ancora i toscani
a sfiorare il raddoppio.

La Fiorentina trova il gol del 2-0 al 75’
grazie a un rigore
trasformato da Nico Gonzalez.
In quell’occasione la Cremonese
rimane anche in dieci
per l’espulsione del giocatore
che ha fatto il fallo da rigore.

Il risultato della partita
non cambia più
e la Fiorentina il 27 aprile al Franchi
potrà conquistare la finale.
Nell’altra semifinale Inter e Juventus
hanno pareggiato 1-1.

sport.sky.it

sport.sky.it
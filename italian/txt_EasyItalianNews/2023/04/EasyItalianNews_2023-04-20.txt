Listen online as you read:

ESTERI
ESTERI

 Johnny Silvercloud

Fox News pagherà 787,5 milioni di dollari per aver mentito
Si è conclusa ancora prima di iniziare
l’udienza che il 18 aprile
avrebbe visto l’azienda giornalistica Fox News,
di proprietà del tycoon australiano Rupert Murdoch,
rispondere delle accuse di diffamazione
mosse da Dominion Voting Systems.

Dominion è l’azienda privata
che gestisce il voto elettronico
di una parte degli stati americani,
e in seguito alle elezioni presidenziali del 2020
era stata accusata da Fox
di aver manipolato il risultato
a favore di Joe Biden.

Dominion ha intentato
una causa per diffamazione
dal valore di 1,6 miliardi di dollari,
motivata dal fatto
che anche dopo aver chiesto a Fox News
di correggere le informazioni false
diffuse in diretta,
tra cui accuse di corruzione
dei propri funzionari,
le richieste sono state ignorate.

Il pomeriggio
del primo giorno dell’udienza
i legali di Dominion
hanno annunciato un patteggiamento
tra le parti,
indicando che Fox
ha ammesso di aver mentito
e promesso di pagare 787,5 milioni di dollari
come risarcimento.

 ITALIA
 ITALIA

Milano, primi arresti tra le violente gang sudamericane
La procura di Milano
ha emesso un’ordinanza di custodia cautelare
nei confronti di nove persone
accusate di appartenere
alla gang sudamericana “Latin King”,
nello specifico alla fazione
soprannominata “Chicago”.

I capi d’imputazione
sono quelli di tentato omicidio,
associazione a delinquere,
e lesioni personali gravi e aggravate,
accompagnati da accuse di furto aggravato
e danneggiamento.

Gli arresti sono il risultato di indagini
avvenute in seguito al tentato omicidio
del capo della banda rivale MS13,
avvenuto a Milano
nel marzo del 2022.

Secondo le prime indagini,
le gang sarebbero organizzate gerarchicamente
e regolate tramite un sistema
di violenza sistematica,
con cui esse mantengono un controllo ferreo
su zone predefinite del territorio milanese.

Tre degli indagati
saranno destinati al carcere,
mentre gli altri sei
agli arresti domiciliari.
Essi hanno tra i 20 e i 36 anni,
e sono di nazionalità argentina,
peruviana, salvadoregna
e ecuadoriana.

ESTERI
ESTERI

New York, crolla garage a Manhattan
A New York,
nella zona Lower Manatthan,
è crollato un garage
di due piani.

Il piano superiore ha ceduto
e tutte le auto parcheggiate
sono precipitate nella voragine
che si è creata.

Nel crollo ha perso la vita
uno dei 6 operai
che stavano lavorando nel garage
al momento del cedimento.

Un altro è rimasto intrappolato
sotto le macerie,
ma il suo salvataggio
risulta particolarmente pericoloso
a causa dell’instabilità
della struttura.

I pompieri sono però riusciti
a salvare altri superstiti,
con l’aiuto di droni
e di un cane robot.

Il garage era il parcheggio
dei veicoli del dipartimento
dello sceriffo di New York.

I soccorsi stanno ancora cercando
di farsi strada tra le macerie
per individuare
e portare in salvo
eventuali superstiti.

video.corriere.it

video.corriere.it

 ITALIA
 ITALIA

 Cristian Santinon

Catturata l’orsa Jj4
L’orsa Jj4,
che ha attaccato e ucciso
il runner Andrea Papi,
è stata catturata.
È stata attirata con della frutta
in una trappola a tubo,
dove è rimasta intrappolata
insieme a due dei suoi tre cuccioli.

Una volta scattato l’allarme,
i veterinari sono giunti sul posto,
hanno sedato l’orsa
e liberato i cuccioli.
L’animale è stato trasportato
all’Oasi faunistica del Casteller
a bordo di un furgone.

Il suo destino sarà deciso
dal tribunale amministrativo regionale.

La madre di Andrea Papi
ha chiesto che l’animale
non venga ucciso.
Lo zoosafari di Fasano,
in provincia di Brindisi,
si è offerto di accogliere l’orsa
nella propria struttura
per evitarne l’abbattimento.

AMBIENTE
AMBIENTE

 kallerna

In Finlandia il reattore più grande d’Europa
Dopo 18 anni
dall’inizio della sua costruzione in Finlandia,
il reattore nucleare di Olkiluoto 3 (OL3),
entra in funzione.
La costruzione del reattore
è iniziata nel 2005;
l’impianto avrebbe dovuto essere inaugurato
quattro anni dopo,
ma diversi problemi tecnici
lo hanno poi impedito.

Il reattore di Ol3 dovrebbe soddisfare
circa il 14%
della domanda di elettricità della Finlandia,
e al momento è il reattore più grande d’Europa.
L’unità entra in funzione
dopo che la Russia ha tagliato
le forniture di gas e di energia
lo scorso maggio,
e riduce in questo modo la necessità
di importazioni da Svezia e Norvegia.

La notizia dell’attivazione di questo reattore
arriva praticamente nello stesso momento
in cui la Germania ha spento
i suoi ultimi tre reattori rimasti.
D’altro canto,
anche in altri Paesi dell’Europa,
come per esempio in Svezia,
Francia, Gran Bretagna, Ungheria
si pianifica di implementare
gli impianti atomici.

Intanto la Finlandia,
che fino ad ora è stato l’unico Paese nordico
con un forte deficit di energia,
può aspettarsi per il futuro
una riduzione dei costi dell’elettricità.

 SALUTE
 SALUTE

 CMSRC

Donazione di organi post mortem: è ora possibile diventare donatori digitalmente
E’ stata presentata al senato
la nuova app di DigitalAido,
il canale web
dell’Associazione Italiana per la donazione di organi,
tessuti e cellule post mortem.

L’innovazione sta nel fatto
che la volontà di diventare donatori
può essere dichiarata
anche semplicemente tramite
la carta d’identità elettronica.

Nella prima versione dell’app,
risalente a un anno e mezzo fa,
sono stati raccolti 29.458 “Sì”,
di cui il 55% di persone under 30.

Con il lancio dell’ultima versione
si è notato un aumento delle scelte
pari al 53% del totale.

Prima di questa app in Italia
l’unico modo con cui le persone
esprimevano o meno la loro volontà
di donare organi post mortem,
era al rinnovo della carta d’identità,
quindi ogni 10 anni.

L’obiettivo è quello
di sensibilizzare la popolazione
su un tema letteralmente salva-vita.

 SPORT
 SPORT

Il commovente gesto della finale di scherma femminile
Gaia Traditi ed Emilia Rossatti
si stanno giocando il titolo italiano
under 23 di scherma femminile
a Vercelli.
Mancano 17 secondi
e Gaia è in vantaggio su Emilia
per 12 a 9.
Però Traditi, indietreggiando,
cade facendosi molto male alla caviglia.
Rossatti capisce subito la gravità
delle condizioni dell’avversaria.

Dopo l’intervento dei medici,
Gaia si rimette in piedi a stento,
però vuole resistere
perché mancano pochi secondi
alla fine dell’incontro
e non vuole perdere il vantaggio.
E a questo punto accade
una cosa straordinaria:
Rossatti, invece di provare la rimonta,
indietreggia,
restando a distanza dell’avversaria
e lascia scadere il tempo.

Con un gesto di immensa solidarietà
consegna all’amica-rivale
il titolo italiano under 23
e un posto ai prossimi Europei
a Budapest.
Il pubblico si alza in piedi
per celebrare con un fragoroso applauso
questo momento altissimo di sport,
mentre le due atlete
al centro della pedana
si stringono in un abbraccio.

video.corriere.it

video.corriere.it
Listen online as you read:

ESTERI
ESTERI

 Andrew Shiva

Tensioni salgono dopo raid della polizia israeliana nella moschea di Al-Aqsa
Tensione alta martedì scorso
nella Città Vecchia di Gerusalemme,
quando le forze dell’ordine israeliane
hanno fatto irruzione
nella moschea di Al-Aqsa,
nella Spianata delle Moschee.
Si tratta del terzo luogo più sacro
per la fede musulmana,
e la sua importanza aumenta
durante il periodo del Ramadan
in corso in questo momento.

La polizia israeliana
ha dichiarato che l’assalto
era giustificato da alcuni “agitatori”
con “bastoni, pietre e fuochi d’artificio”
all’interno della moschea,
ma il partito palestinese Hamas
parla invece di “un crimine senza precedenti”,
invitando tutti i palestinesi
a recarsi alla moschea per difenderla.

350 palestinesi sono stati arrestati,
e cinque missili sarebbero stati lanciati
dalla Striscia di Gaza,
colpendo aree aperte e zone industriali.

Il ministro degli Esteri turco
ha chiesto al governo israeliano
di “fermare immediatamente
tutte le provocazioni e gli attacchi”.

ESTERI
ESTERI

 Michael Vadon
Stati Uniti, 34 capi d’accusa contro Trump
Sono 34 i capi d’accusa
presentati martedì 4 aprile
contro l’ex presidente americano
Donald Trump
in un’aula del tribunale di Manhattan.

I capi d’imputazione
presentati dal procuratore Alvin Bragg
sono quelli di aver falsificato
i registri della società
al fine di in un tentativo di “cospirazione
per minare l’integrità
delle presidenziali del 2016”
tramite alcuni pagamenti illeciti.

Il più celebre è il prezzo pagato
per il silenzio di Stormy Daniels,
ma ad esso si aggiungono Karen McDougal,
una ex-coniglietta di Playboy,
e un portiere della Trump Tower,
che secondo l’accusa
sarebbe stato pagato
per mantenere il silenzio
su un presunto figlio illegittimo.

Trump si è dichiarato non colpevole,
e la prossima udienza
è stata programmata per il 4 dicembre.
In un discorso ai suoi seguaci,
Trump ha ripreso gli usuali toni nazionalisti,
e ha annunciato che tutti i capi d’accusa
sono “persecuzioni politiche”
mosse dalla “sinistra radicale”.

ESTERI
ESTERI

Incidente ferroviario in Olanda
Un convoglio ferroviario
che viaggiava da Leiden a L’Aia
ha urtato una gru.
A bordo c’erano circa
cinquanta persone.

Oltre a questo, un altro treno merci,
composto da 26 vagoni,
9 dei quali trasportavano calce,
si è scontrato con la stessa gru.

I servizi ferroviari sono
stati interrotti.

Il bilancio è di una vittima
e diversi feriti,
alcuni dei quali in gravi condizioni.

La società ProRail,
che si occupa della manutenzione ferroviaria,
ha reso noto che erano in corso dei lavori
sul binario su cui viaggiava
il treno passeggeri.

La gru coinvolta è della società BAM,
il cui portavoce ha subito affermato
che la loro attrezzatura
non si trova mai su binari in uso.

 ITALIA
 ITALIA

 Gian77

Elezioni in Friuli-Venezia Giulia
In Friuli-Venezia Giulia
si sono svolte le elezioni regionali
che hanno visto la vittoria
del candidato di centro destra Fedriga,
presidente uscente,
con il 64% delle preferenze.

Il candidato del centro sinistra
si ferma appena sotto al 30%,
mentre la candidata no vax
ottiene il 4,6%,
una percentuale superiore
a quella del candidato del terzo polo.

L’affluenza alle urne è stata del 45%.
Nella ripartizione dei seggi al consiglio regionale
c’è una sostanziale parità tra Lega,
Fratelli d’Italia e la lista di Fedriga,
mentre il PD sarà il partito con più seggi.

Si sono anche svolte le elezioni
in diversi comuni della regione,
tra cui la città di Udine
dove si andrà al ballottaggio
dato che il candidato di centro destra è in vantaggio,
ma non in maniera sufficiente
per essere eletto al primo turno.

ESTERI
ESTERI

 ROG5728

Florida, De Santis firma nuova legge su armi
Il governatore della Florida,
Ron De Santis,
ha approvato una legge
che consente a chiunque
di acquistare e trasportare armi.

La firma del provvedimento
arriva poco dopo la bocciatura
di un’altra proposta di legge:
un emendamento che richiedeva
un controllo della persona
e un addestramento obbligatorio
per una detenzione più sicura.

Con la nuova legge, invece,
sarà sufficiente
possedere una carta d’identità valida
per poter detenere un’arma,
senza controlli o licenze.

Per De Santis, infatti,
possedere un’arma
è “un assunto costituzionale
che sta nei libri”.
Dalla Casa Bianca
è arrivata invece
una dura condanna.
La portavoce ha definito “vergognoso”
che il governatore
abbia firmato una legge simile
dopo le tragedie
avvenute nello stato.

Nel 2016 e nel 2018
la Florida è infatti stata teatro
di due gravissime sparatorie,
in una discoteca
e in una scuola,
che hanno provocato
numerosi morti.

 CULTURA & SOCIETA’
 CULTURA & SOCIETA’

Domus romana scoperta a pochi passi dalla torre di Pisa
Uno scavo in piazza Andrea del Sarto,
a pochi passi dalla celebre torre di Pisa,
ha rivelato dopo mesi di lavori
una domus romana ricca di tesori.
La domus risale agli inizi del I secolo d.C.,
ed è caratterizzata da pavimenti decorati
e da mura ancora visibilmente
pitturate in colori vivaci,
che indicano lo status benestante della famiglia.

E’ stato ritrovato anche un triclinio,
cioè una sala da pranzo
dove ci si poteva sdraiare su tre letti
sistemati attorno a un tappeto
di ricca decorazione.
Tra le rovine
sono state individuate monete,
decorazioni, pedine da gioco e stoviglie
incise da un marchio di fabbrica
ancora visibile,
risalente alle officine pisane
del I secolo d.C.

Secondo gli esperti,
è molto probabile che le rovine
si estendano anche per il resto della piazza
e della zona circostante.

 CULTURA & SOCIETA’
 CULTURA & SOCIETA’

 Joi Ito

Morto Ryuichi Sakamoto, il musicista premio Oscar
Ryuichi Sakamoto è morto a 72 anni
dopo una battaglia decennale
contro il cancro.

La sua musica ha attraversato
oltre quarant’anni di carriera,
senza mai rinunciare alla ricerca,
nemmeno come autore pop.

Nato a Nakano (Tokyo) nel 1952,
i suoi esordi musicali
lo vedono nella Yellow Magic Orchestra,
gruppo fra i più innovativi al mondo
nella musica elettronica, techno,
house e hip hop.

Nel 1983 firma la sua prima colonna sonora
per “Merry Christmas, Mr. Lawrence”,
e debutta come attore
al fianco di David Bowie.
Per la musica di questo film
pesca dalla tradizione giapponese,
vi associa musica orchestrale
e compone il celebre brano
“Forbidden Colours”,
cantato dalla voce profonda ed espressiva
dell’ex componente dei Japan David Sylvian.

Per il cinema compone poi
le colonne sonore della trilogia
del regista italiano Bernardo Bertolucci:
“L’ultimo imperatore” (1987),
lavorando insieme a David Byrne,
musica che gli farà vincere l’Oscar;
“Il tè nel deserto” (1990)
e “Il piccolo Buddah” (1993).

Negli anni Duemila prosegue
la ricerca musicale nel genere elettronico
a cui affianca la musica classica
nell’album “Vrioon” (2003).
Affronta anche la bossa nova brasiliana
con due album tributo
ad Antonio Carlos Jobim.

ilmanifesto.it

ilmanifesto.it
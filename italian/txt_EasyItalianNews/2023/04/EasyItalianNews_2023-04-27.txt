Listen online as you read:

ESTERI
ESTERI

 Gage Skidmore
Usa, Joe Biden annuncia formalmente la ricandidatura
Joe Biden ha annunciato
la sua candidatura
alla prossime elezioni presidenziali,
e correrà quindi
per un secondo mandato.

Lo ha annunciato con un video
che riprende le violenze
dell’assalto al Congresso del 2021,
per sottolineare le differenze
con il suo avversario.

“La domanda che ci troviamo ad affrontare
è se nei prossimi anni
avremo più libertà o meno libertà.
Più diritti o meno diritti.
Non è il momento per essere compiacenti.
Per questo mi candido
alla rielezione”
ha dichiarato Biden.

Anche Kamala Harris,
prima donna alla vicepresidenza,
è in corsa per una rielezione,
insieme a Biden.

I repubblicani hanno risposto immediatamente,
definendo il presidente “sconnesso dalla realtà”
e troppo vecchio per un secondo mandato,
dicendosi sicuri che gli americani
sapranno prendere la giusta decisione
alle elezioni.

 ITALIA
 ITALIA

Ragazzo muore per salvare ragazzini in mare
Vito Bugliarello, di 35 anni,
è morto dopo aver aiutato due ragazzini
in difficoltà in mare a Siracusa:
il giovane è riuscito
a mettere in salvo i due ragazzini,
ma non è poi riuscito a tornare a riva.

I due giovani facevano il bagno
ma non riuscivano a tornare a riva
così Bugliarello,
che li ha visti in difficoltà,
ha legato due teli mare
e li ha riportati sulla terraferma,
ma sfortunatamente è scivolato in acqua
e non è più riuscito a tornare a riva.

Il corpo dei giovane
è stato ritrovato dai sommozzatori
ore dopo la scomparsa
a chilometri di distanza
da dove è avvenuto il fatto.

Gli amici hanno ricordato con affetto Vito
sottolineando come,
pur non sapendo nuotare,
non abbia esitato ad aiutare
i due minorenni in difficoltà.

 ITALIA
 ITALIA

 Gianni Franco
Tragico incidente a Bitonto
Nella tarda serata di martedì 25 Aprile,
un gravissimo incidente d’auto
si è verificato a Bitonto,
vicino a Bari.

L’incidente è avvenuto
sulla strada provinciale 231
e ha coinvolto due veicoli.

Nel primo, una Opel corsa,
viaggiavano quattro ragazzi
che sono morti sul colpo.
Erano giovanissimi:
tra i 17 e i 24 anni.

I passeggeri del secondo veicolo,
due giovani,
sono stati estratti vivi dalle lamiere
dai vigili del fuoco,
intervenuti immediatamente sul posto.
Sarebbero entrambi in gravi condizioni.

Le due auto si sono scontrate frontalmente,
una proveniva da Bari
e una da Bitonto,
da chiarire però
la dinamica dell’incidente.

bari.corriere.it

bari.corriere.it

SCIENZA
SCIENZA

 Holger.Ellgaard

Nuovo studio sull’Alzheimer dalla Svezia
Un nuovo studio condotto dagli scienziati
del Karolinska Institutet in Svezia
ha dimostrato che è possibile
diagnosticare precocemente l’Alzheimer
tramite un semplice esame del sangue.

L’Alzheimer è la forma più comune
di demenza senile
e in Italia colpisce il 5% delle persone
con più di 60 anni.

Lo studio è stato pubblicato
sulla rivista ‘Alzheimer’s & Dementia’
e si basa sulla correlazione
tra un progressivo aumento
dei livelli di glicemia nel sangue
e un maggior rischio di sviluppare
la malattia neuro degenerativa.

Sono stati raccolti dati
da 233 volontari
per circa 17 anni.

I ricercatori hanno dichiarato
che un insieme di test della memoria
ed esami del sangue
potrebbe aiutare nel diagnosticare la patologia
con anni di anticipo,
aiutando quindi tantissimo
nella prevenzione.

 CULTURA & SOCIETA’
 CULTURA & SOCIETA’

 Pxfuel.com

Lo Stooping è arrivato in Italia
Direttamente dagli Stati Uniti
è sbarcata anche in Italia
la pratica di riciclare i mobili
abbandonati per strada.

Si chiama Stooping,
e sta diventando una pratica molto diffusa.
Grazie anche al supporto
di social come Instagram,
il recupero sostenibile dei mobili usati
è una tendenza che aiuta
anche chi non può permettersi
di comprare mobili nuovi.
Ma non solo:
seguendo il principio del riuso,
rispetta l’ambiente.

La pagina @StoopingNYC è stata la prima,
e si basa sulla collaborazione
tra followers e utenti:
chi avvista un mobile, o un oggetto per la strada,
lo fotografa e lo invia alla pagina
che si occupa della diffusione,
l’interessato va direttamente sul posto
e lo ritira.

In Italia il profilo @stooping_milano
conta più di 40.000 followers.
Tutto ciò che viene abbandonato in strada
può essere stooping.
In inglese stoop si riferisce
alle scale di ingresso
di un palazzo o di un pianerottolo
fuori dagli appartamenti.
Luoghi in cui spesso e volentieri
vengono lasciati o abbandonati
i mobili e gli oggetti.

tecnologia.notizie.com

tecnologia.notizie.com
 CULTURA & SOCIETA’
 CULTURA & SOCIETA’

Milano, pasta in bianco a 26 euro
Da Milano arriva l’ennesima
provocazione di uno chef:
il ristorante dell’Hotel Portrait
ha proposto un nuovo concetto
di pasta in bianco,
da sempre uno dei piatti
più semplici ed economici
della cucina italiana.

Il caso (non solo sui social)
sarebbe scoppiato
dopo aver svelato il prezzo
di questa nuova idea,
cioè 26 euro.
Ovviamente sono subito
piovute critiche sul web.
C’è da fare una piccola precisazione:
il ristorante dell’Hotel Portrait
si trova nel cuore
del Quadrilatero della Moda,
probabilmente il costo
è condizionato dalla location.

La curiosità di molti è quella di capire
cosa c’è in questo piatto
intitolato “La mia idea di pasta in bianco”.
Niente burro, zero olio,
neanche una briciola
di parmigiano reggiano grattugiato,
questo piatto ha solamente due ingredienti:
fusilloni di pasta
e brodo di croste di parmigiano
stagionato 36 mesi.

Lo chef che ha ideato
questa versione “de luxe”
della pasta in bianco
si chiama Alberto Quadrio,
e ha spiegato che il segreto della ricetta
consiste nel cuocere la pasta
direttamente nel brodo
che si prepara prima con le croste di parmigiano;
il brodo viene filtrato
ed è quindi pronto per cuocervi la pasta.
Le croste vengono poi usate alla fine
per mantecare la pasta una volta cotta.

 CULTURA & SOCIETA’
 CULTURA & SOCIETA’

 Angélica Rivera de Peña

Esce nelle sale l’ultimo film di Nanni Moretti, “Il sol dell’avvenire”
L’ultima Palma d’oro vinta dall’Italia
al Festival di Cannes
risale al 2001,
quella per “La stanza del figlio”
di Nanni Moretti.

A distanza di 22 anni
esce il suo ultimo film,
“Il sol dell’avvenire”
con cui il regista si presenta in gara
sulla Croisette.
È una riflessione acuta,
brillante e malinconica sul cinema,
sull’atto creativo
e le difficoltà del cinema
nell’epoca del rapido consumo culturale
portato dalle piattaforme streaming.

“Il sol dell’avvenire” è un film nel film,
sulla professione,
ma anche un viaggio nella Roma del 1956,
al tempo dell’invasione sovietica in Ungheria.
Un richiamo al presente,
con la guerra russo-ucraina
al confine dell’Europa.

Il titolo poi allude esplicitamente
alla militanza di Moretti nel Pci,
e infatti è un film politico
ma nel senso più alto del termine,
perché mostra il cinema
come strumento culturale di resistenza
contro il degrado e la confusione in atto.

La colonna sonora
è ricca di canzoni: da Noemi
a Franco Battiato ad Aretha Franklin
a Fabrizio De André,
che gli stessi attori cantano.
Un “La La Land” versione morettiana
tra fantasie, amarezze e malinconie.
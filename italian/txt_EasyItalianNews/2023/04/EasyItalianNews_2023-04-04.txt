Listen online as you read:

ESTERI
ESTERI

 European People’s Party

Finlandia, conservatori trionfano alle elezioni
Con il 97,7% dei voti scrutinati
alle elezioni parlamentari finlandesi,
è chiaro ormai che i conservatori
del Partito di Coalizione Nazionale
hanno ottenuto la maggioranza
con il 20,7% dei voti.

Il partito di estrema destra
Veri Finlandesi
è arrivato secondo,
mentre i socialdemocratici
della premier uscente Sanna Marin
hanno ottenuto soltanto il 19,9%.

I primi tre partiti
hanno tutti guadagnato seggi
rispetto alle elezioni del 2019,
mentre il Partito di Centro,
i Verdi e l’Alleanza di Sinistra
hanno registrato perdite di consenso.

Dato il sistema proporzionale della Finlandia,
sembra che il PCN
otterrà 48 seggi in parlamento,
lasciandone 43 ciascuno
ai Veri Finlandesi e ai socialdemocratici.

Per convenzione
il primo ministro della legislatura
appartiene al partito
che ha accumulato più voti.
E’ pertanto probabile
che sarà Petteri Orpo,
leader del PCN,
a guidare il prossimo parlamento finlandese,
ammesso che riesca a formare
una coalizione di maggioranza
che lo sostenga.

ESTERI
ESTERI

 dahu1

Valanga in Norvegia travolge 5 italiani
Un gruppo di cinque italiani
è rimasto coinvolto
in una delle quattro valanghe
che si sono abbattute
nel nord della Norvegia
lo scorso fine settimana.

Uno di loro, il 36enne
Matteo Cazzola di Vicenza,
è morto,
altri due sono rimasti feriti,
di cui uno gravemente.
Il gruppo si trovava
sul picco Kavringtinden,
a quasi 1.300 metri di altitudine.

Altre valanghe nel Nord-Troms,
hanno causato la morte
di quattro persone.
Alcuni degli italiani travolti dalla valanga
avevano zaini con airbag
che li hanno trattenuti in superficie,
i feriti invece
sono stai sbattuti contro alberi
quando la slavina li ha colpiti.

Nella piccola isola nel Nord-Troms
di circa 300 abitanti,
la valanga ha investito una fattoria,
trascinandola in mare.
In acqua sono stati trovati morti
un uomo, una donna
e un centinaio di capi di bestiame.

ESTERI
ESTERI

Corea del Nord, foto satellitari rivelano nuovo reattore nucleare
La Corea del Nord sta proseguendo
con la sua politica
di espansione del nucleare.
Lo dimostrano le foto
che sono state scattate
dai satelliti.

Nelle immagini si vede
il complesso di Yongbyon,
che ospita il reattore nucleare,
ristrutturato e ampliato.

Secondo gli analisti,
Pyongyang sta per mettere in funzione
un nuovo reattore sperimentale
in grado di aumentare
la produzione di armi
sempre più potenti.

Le immagini degli edifici
e degli scarichi d’acqua
dimostrerebbero infatti
che il complesso
è quasi completamente operativo.

Giappone, Corea del Sud
e Stati Uniti hanno quindi
lanciato un avvertimento
alla Corea del Nord,
per farle cessare
i test nucleari.

Kim Yo-Jong,
sorella del leader,
ha tuttavia minacciato
di trasformare l’oceano Pacifico
in un “poligono di tiro”
se i paesi alleati
non cesseranno a loro volta
le esercitazioni.

ESTERI
ESTERI

 CzarTalks

Russia, esplosione uccide nazionalista pro-guerra
Un celebre blogger nazionalista russo
è stato ucciso in un’esplosione
avvenuta domenica pomeriggio
allo Street Bar di San Pietroburgo.

Secondo i primi accertamenti,
16 persone sono rimaste ferite,
ma Vladlen Tatarsky,
nome d’arte di Maksim Fomin,
sarebbe l’unica persona
ad aver perso la vita.

L’agenzia Tass ha reso noto
che l’esplosione è stata causata
da 200 grammi di tritolo,
apparentemente contenuti in un busto
regalato a Tatarsky stesso.
Il Comitato nazionale antiterrorismo russo
ha detto che l’attentato
“è stato pianificato
dai servizi segreti ucraini”.

Tatarsky aveva un canale Telegram
con 560 mila seguaci,
e pubblicava quotidianamente analisi
delle operazioni russe in Ucraina,
offrendo qualche volta critiche mordenti
per i risultati non soddisfacenti
delle operazioni russe.
Per esempio,
Tatarsky aveva definito
i vertici dell’esercito russo
degli “idioti non addestrati”,
e il resoconto del Cremlino
“un palese tentativo
di diffamare e incolpare”.

ESTERI
ESTERI

 Chabe01

Parigi, referendum per eliminare i monopattini
Parigi ha votato per eliminare
i monopattini a noleggio dalla città.
Domenica si è tenuto un referendum
e, secondo i risultati,
l’89% dei votanti è favorevole
al divieto di noleggio
di monopattini e scooter.

Al referendum ha partecipato però
solo il 7% degli aventi diritto al voto.

Un portavoce del governo ha dichiarato
che si terrà comunque conto del risultato
a prescindere dal numero di votanti.

La sindaca di Parigi, Anne Hidalgo,
ha affermato in un tweet:
«I parigini si sono espressi
a stragrande maggioranza
contro gli e-scooter,
vi porremo fine entro il primo settembre».

Le licenze delle tre società
che gestiscono i noleggi
scadranno infatti a fine agosto
e, secondo le dichiarazioni del governo,
non saranno rinnovate.
Il divieto non riguarderà
i monopattini privati.

SCIENZA
SCIENZA

 A.shteiwi

Il nucleo interno della Terra ha smesso di ruotare
In un articolo pubblicato su ‘Nature Geoscience’
dai geofisici cinesi Yi Yang e Xiaodong Song,
i due studiosi avrebbero ipotizzato
che la “super rotation” si è fermata,
e quindi che il nucleo ha smesso di ruotare
più velocemente del mantello,
e sta per entrare in una fase in cui ruoterà
a una velocità inferiore
a quella della superficie del pianeta.

Nessun disastro in vista, quindi.
Il nucleo della Terra continua
a ruotare regolarmente,
il campo magnetico che difende il nostro pianeta
dalle radiazioni solari
continuerà a funzionare.

Quando i geofisici si riferiscono
alle oscillazioni di velocità
nella rotazione del nucleo,
parlano della super rotazione,
cioè della velocità di rotazione del nucleo
in relazione a quella del mantello.

Queste ricerche avrebbero permesso di stabilire
che se il nucleo è in rotazione,
la sua velocità probabilmente non è costante,
ma fluttua proprio per effetto
delle due forze che ne contendono il controllo.

 SPORT
 SPORT

Sinner in finale a Miami
Jannik Sinner ha conquistato
la sua seconda finale
in un Master 1000 in carriera
dopo aver vinto
un’epica battaglia contro Alcaraz
in semifinale a Miami.

L’altoatesino era partito bene nel primo set
salvo poi farsi rimontare dallo spagnolo:
al tie-break il numero uno del mondo
è riuscito a portare a casa il set.

L’azzurro non si è fatto scoraggiare
e nel finale del secondo set
è riuscito a fare il break
che gli ha permesso
di andare sul punteggio di 1-1.

Nel terzo e decisivo set Sinner
è poi riuscito a strappare subito
il servizio ad Alcaraz,
e poi a vincere il set per 6-2.
È la prima volta che l’azzurro
batte un numero 1 al mondo.

Sinner ha poi perso la finale
contro il russo Medvedev
per 7-5 6-3.
È comunque diventato
il numero 9 al mondo.

sport.sky.it

sport.sky.it
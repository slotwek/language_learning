Listen online as you read:

ESTERI
ESTERI

 Ivan Radic

Stati Uniti, individuata la talpa del Pentagono
Secondo il New York Times,
la talpa dietro alla diffusione
di centinaia di documenti top secret
del dipartimento della Difesa statunitense
sarebbe un ragazzo di 21 anni.

Jack Teixeira
sarebbe il coordinatore
di un server di Discord
chiamato “Thug Shaker Central”,
dove dall’inizio della pandemia
un gruppo di ragazzini
per lo più minorenni
si scambia foto e video di armi,
meme razzisti e videogiochi.

Teixeira è impiegato
nel reparto d’intelligence
della Guardia nazionale aerea del Massachusetts,
dove avrebbe avuto accesso
a documenti classificati
che avrebbe riprodotto a mano
per diffonderli sul gruppo.

Il Washington Post
aveva già individuato la talpa
come un membro della piattaforma
noto come “Og”.
I frequentatori del gruppo
hanno confermato che “Og”
aveva accesso ai documenti
tramite il suo impiego.
Essi avrebbero riguardato soprattutto
la guerra in Ucraina.

 ITALIA
 ITALIA

Julia Ituma, promessa della pallavolo, trovata morta in Turchia
Nella notte di mercoledì 12 aprile
una giovane promessa
della pallavolo italiana
è morta a Istanbul,
in Turchia.
Il corpo senza vita di Julia Ituma,
18 anni,
è stato trovato verso le cinque del mattino
davanti all’hotel dove risiedeva
assieme al resto della squadra
dell’Igor Gorgonzola Novara.

Poche ore prima,
la squadra aveva giocato contro l’Eczacibasi
nei quarti di finale
di Champions League di volley femminile.

Le telecamere di sorveglianza dell’hotel
hanno ripreso Ituma
parlare al telefono nel corridoio
per circa venti minuti
alle 10.30 di sera.
La sua compagna di stanza,
svegliata solo la mattina dopo dalla polizia,
non si sarebbe accorta di niente.

Nonostante non sia ancora stata confermata
la sua causa di morte,
è possibile che la giovane
sia caduta dal sesto piano del palazzo.

Ituma era nata a Milano
da genitori nigeriani,
e negli ultimi anni
aveva collezionato diversi titoli,
tra cui l’oro mondiale under 20,
l’oro europeo under 19,
e l’oro alle Olimpiadi giovanili.

ESTERI
ESTERI

Corea del Nord lancia un missile nel mar del Giappone
La Corea del Nord ha lanciato
un altro missile balistico
facendo scattare l’allarme
dell’isola di Hokkaido.

Le autorità giapponesi
hanno poi ritirato l’allerta,
informando che era stata fatta
una previsione errata
che aveva calcolato che il missile
sarebbe caduto vicino all’isola.
Si è invece inabissato
nel mare del Giappone,
fuori dalle acque territoriali.

Il missile balistico è stato sparato
dall’area di Pyongyang
e ha volato per 1000 km
prima di cadere in mare.

Secondo il capo di stato maggiore
della Corea del Sud
si tratterebbe di un nuovo tipo di missile
“a combustibile solido”.

Il lancio è avvenuto
a pochi giorni di distanza
dalle dichiarazioni del leader nordcoreano
che aveva affermato di voler potenziare
la deterrenza bellica del paese,
in modo da potersi proteggere
da quelle che ha definito
le “mosse di aggressione
da parte degli Stati Uniti”.

ESTERI
ESTERI

 Steve Jennings/Getty

Elizabeth Holmes, fondatrice di Theranos, condannata a 11 anni di carcere
Elizabeth Holmes,
fondatrice di Theranos,
è stata condannata a 11 anni di carcere
per frode.

Ha fondato la sua start up
vent’anni fa,
a soli 19 anni,
e prometteva di rivoluzionare
il campo della medicina
tramite esami del sangue
che avrebbero permesso
di riconoscere precocemente
qualsiasi tipologia di malattia.

Theranos è arrivata ad essere valutata
9 miliardi di dollari.

Tuttavia la tecnologia
che Elizabeth Holmes aveva promesso
a tutti i suoi investitori
in realtà non esisteva:
è considerata la prima grande truffa
a coinvolgere Silicon Valley e Wall Street.

Holmes oggi ha 38 anni
e due figli piccoli,
inizierà a scontare la sua pena
il 27 aprile.

La donna rischiava
di dover passare 20 anni in carcere,
ma alla fine il verdetto
è risultato in linea
con le previsioni degli osservatori,
in tribunale Elizabeth si è scusata
per lo scandalo.

ESTERI
ESTERI

Esplosione in una fattoria del Texas, morte 18.000 mucche
Un incendio ha distrutto
il caseificio di Southfork,
nella regione della Panhandle,
in Texas.

Le fiamme si sono propagate
in seguito a un’esplosione
che potrebbe essere stata causata
da uno scarico
dei fumi del letame
che si è surriscaldato.

Tuttavia, le indagini
per stabilire la dinamica dei fatti
sono ancora in corso.

Anche un uomo,
un lavoratore agricolo,
è rimasto ferito dall’esplosione.
Era rimasto intrappolato
nella fattoria in fiamme,
ma i pompieri
sono riusciti a salvarlo.

Nell’incendio sono morte
circa 18.000 vacche;
Le autorità hanno dichiarato:
“Si tratta dell’incendio
con più animali morti
avvenuto in una fattoria
nella storia dello stato”.

 CULTURA & SOCIETA’
 CULTURA & SOCIETA’

 Minette

Il bacio scandalo del Dalai Lama a un bambino
Un filmato,
diventato virale sui social,
riprende il Dalai Lama
mentre bacia sulle labbra un bambino.

L’ufficio del leader spirituale tibetano
ha subito emesso un comunicato:
“Sua Santità desidera scusarsi
con il bambino e la sua famiglia.
Egli prende spesso in giro
le persone che incontra
in modo innocente e scherzoso”.

Il video è stato ripreso
il 28 febbraio scorso,
quando l’87enne Dalai Lama
ha parlato a un gruppo di studenti
nel tempio Tsuglagkhang di Dharamshala,
nel nord dell’India.

Nel filmato si vede un ragazzino
che si avvicina a un microfono
e chiede al leader spirituale buddista:
“Posso abbracciarti?”
Il Premio Nobel per la pace
lo invita sul palco, dicendo:
“Prima qui”, e indica la sua guancia,
che il bambino bacia.
“Poi penso anche qui”,
e indica le sue labbra
e avvicina il volto del bambino,
baciandolo sulle labbra.
Il pubblico ride e applaude.
Poi i due si toccano con la testa
e il Dalai Lama tira fuori la lingua,
dicendo: “Ora succhiami la lingua”.
Poco dopo i due si abbracciano
e il Dalai Lama fa il solletico al bambino
sotto le ascelle.

Nel messaggio ufficiale
si legge inoltre che il Dalai Lama
chiede scusa anche “per il dolore
che le sue parole possono aver causato”.

 SPORT
 SPORT

 D7ckon

Champions League: Milan-Napoli 1-0
Nell’andata dei quarti di finale
di Champions League
il Milan ha battuto in casa il Napoli
con il punteggio di 1-0.

Sono i partenopei
a fare la partita all’inizio
collezionando una clamorosa palla gol
dopo neanche un minuto di gioco.
Nella prima mezz’ora i rossoneri
faticano a rendersi pericolosi,
ma al 40’ una ripartenza di Brahim Diaz
consegna a Bennacer la palla del vantaggio.

Nella ripresa
la partita si fa più equilibrata
con occasioni da ambo le parti.

Un doppio cartellino giallo per Anguissa
lascia però i partenopei in dieci
e da lì la partita si innervosisce:
il difensore del Napoli Kim
viene ammonito per proteste
e salterà il ritorno
dato che era diffidato.

Il ritorno si giocherà a Napoli
il 18 aprile
e i partenopei cercheranno
di ribaltare il risultato
per conquistare una storica semifinale.

sport.sky.it

sport.sky.it
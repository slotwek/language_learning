Listen online as you read:

ESTERI
ESTERI

Misteriosa esplosione nei cieli di Kiev
La notte del 20 aprile
un bagliore luminoso
è stato avvistato
nei cieli di Kiev.

Inizialmente si pensava
che potesse essere
un satellite della Nasa
precipitato sulla capitale ucraina.

Nelle ore precedenti,
l’agenzia spaziale aveva infatti rilasciato
un comunicato
in cui annunciava l’imminente rientro
del satellite Rhessi
nell’atmosfera terrestre,
avvertendo della possibilità
che precipitasse sulla terra.

Alcune ore dopo l’evento, però,
è arrivata una smentita
da un portavoce della Nasa
che ha assicurato che il satellite
si troverebbe ancora nella sua orbita
e, pertanto, non poteva
essere precipitato su Kiev.

In un successivo comunicato,
il portavoce dell’aeronautica ucraina,
Yuri Ignat,
ha invece affermato
che poteva trattarsi di un meteorite.

Nelle ore successive,
soprattutto su internet,
si sono scatenate
le ipotesi più disparate,
dagli attacchi russi
fino alla caduto di un ufo.

Non si hanno ancora notizie ufficiali
in merito all’accaduto.

ESTERI
ESTERI

MaxPixel
Yemen, tragedia a evento di beneficenza
A Sanaa, in Yemen,
più di 70 persone sono morte
e oltre 300 sono rimaste ferite
durante un evento di beneficenza.

L’incidente si è verificato
in un quartiere della città vecchia
durante la distribuzione di denaro
da parte di un gruppo di commercianti.

I funzionari Houthi hanno reso noto
che le persone sono rimaste uccise
a causa della folla
che ha partecipato all’evento,
e che tra i morti
ci sono anche donne e bambini.

L’evento, inoltre,
sarebbe stato organizzato dai commercianti
senza coordinamento
con le autorità locali.
I due organizzatori
sono stati arrestati
ed è in corso un’indagine.

video.corriere.it

video.corriere.it

ESTERI
ESTERI

Bimbo di due anni riesce a entrare nel giardino della Casa Bianca
Un bambino di due anni
si è guadagnato il titolo
dell’intruso della Casa Bianca
più giovane di sempre.

Il piccolo si è intrufolato
tra le sbarre della cancellata
della residenza presidenziale
ed è riuscito a entrare nel giardino
sul lato nord della residenza,
mentre i genitori si trovavano
sull’antistante Pennsylvania Avenue.

Gli agenti del Secret Service,
responsabili della sicurezza della Casa Bianca,
prima di riuscire a fermare il bambino,
lo hanno dovuto rincorrere.

La mamma e il papà
sono stati interrogati dalle autorità
ma, dopo un breve colloquio,
sono stati lasciati andare.

Negli anni molte persone
hanno tentato di intrufolarsi
oltre le recinzioni della Casa Bianca,
e per questo le sbarre
sono state portate
a un’altezza di 3,96 metri.
Questo tuttavia non ha impedito al piccolino
di infilarsi tra una sbarra e l’altra.

La recinzione che circonda la Casa Bianca
è anche usata da sempre
da dimostranti che ci si incatenano
per esprimere di volta in volta
la propria personale protesta.

ESTERI
ESTERI

Cane scomparso viene ritrovato a distanza di 240 km
Nanuq, un cane pastore australiano di un anno,
è diventato famoso
per la sua attraversata di 240 km
sul mare ghiacciato
dello stretto di Bering.

La proprietaria Mandy Iworrigan,
residente in Alaska,
ha raccontato di aver smarrito i suoi due cani
durante una gita a Savoogna.

L’altro cane, Starlight,
è stato ritrovato
dopo alcune settimane.
Invece Nanuq è riapparso
circa un mese dopo a Galles,
una comunità di circa 150 abitanti
sulla costa occidentale dell’Alaska.

Non si sa in che modo il cane
sia riuscito a sopravvivere
al lungo percorso,
è stato ritrovato con un morso profondo
su una zampa,
ma per il resto in buona salute.

 CULTURA & SOCIETA’
 CULTURA & SOCIETA’

 Shrinivaskulkarni1388

La Cina non è più la nazione più popolata al mondo
Secondo un rapporto delle Nazioni Unite
già nel corso del 2023
e poi per gli anni a venire,
la Cina non sarà più
la nazione più popolata al mondo,
ma verrà sorpassata dall’India.

Infatti la popolazione indiana
continuerà a crescere ancora,
mentre quella cinese
tenderà ad arrestarsi
intorno ai 1,313 miliardi
entro il 2050.

Nonostante negli ultimi anni
siano stati introdotti provvedimenti
per incoraggiare le famiglie cinesi
a ingrandirsi,
essi non sembrano essere stati molto efficaci.
Le coppie con figli
affrontano numerosi ostacoli economici e sociali,
come ad esempio il costosissimo sistema d’istruzione,
l’alto costo della vita,
e il crescente tasso di disoccupazione.

Invece la popolazione indiana
continua a ringiovanire,
e le politiche economiche
intraprese negli ultimi anni
hanno incoraggiato
numerose imprese economiche internazionali
a ricollocarsi nel paese.

 CULTURA & SOCIETA’
 CULTURA & SOCIETA’

 Gage Skidmore
Fatta cadere l’accusa di omicidio colposo contro Alec Baldwin
Le accuse di omicidio
presentate a marzo
contro l’attore Alec Baldwin
sono state fatte cadere
dalla procura del New Mexico.

I legali di Baldwin
si sono dichiarati felici del risultato,
invitando le autorità a indagare
sulle circostanze dell’incidente
che ha portato alla morte
della direttrice della fotografia Halyna Hutchins
sul set del film ‘Rust’.

Baldwin avrebbe rischiato
fino a 18 mesi di prigione
se fosse stato dichiarato colpevole,
mentre le accuse contro l’armiera del film,
Anna Gutierrez-Reid,
rimangono attive.

Hutchins è stata uccisa sul set
durante una prova,
da un proiettile partito
da una pistola vintage
tenuta in mano da Baldwin.
Secondo una perizia forense dell’FBI
il proiettile sarebbe potuto partire
solo dopo aver premuto il grilletto,
ma Baldwin ha continuato a negare
di averlo fatto.

Intanto, per pura coincidenza,
ricominciano le riprese del film
messe in pausa a causa della tragedia.
Esse si svolgeranno in Montana,
e vedranno Baldwin ancora protagonista,
e il vedovo di Hutchins
come produttore esecutivo.

 SPORT
 SPORT

Inter e Milan in semifinale di Champions League
È un grande risultato per il calcio italiano
quello che è maturato in Champions League
con due squadre italiane,
Inter e Milan,
che hanno conquistato la semifinale.

Il Milan non otteneva questo risultato
da 16 anni,
e ha conquistato un posto
tra le migliori quattro
dopo aver eliminato il Napoli.

L’Inter torna invece in semifinale
dopo 13 anni
e lo fa eliminando il Benfica:
dopo lo 0-2 dell’andata
i nerazzurri hanno pareggiato 3-3 nel ritorno.
L’Inter ha dominato la partita
portandosi sul 3-1,
ma nel finale
con un paio di disattenzioni
ha concesso il pareggio ai portoghesi.

Inter e Milan si affronteranno
per un posto in finale il 10 e il 16 maggio.
Nell’altra semifinale sfida stellare
tra il Real Madrid e il Manchester City.
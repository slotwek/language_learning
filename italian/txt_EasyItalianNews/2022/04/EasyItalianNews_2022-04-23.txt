Listen online as you read:

ESTERI
ESTERI

 Ministry of Internal Affairs of Ukraine
Mariupol, immagini satellitari ritraggono enormi fosse comuni
Il Consiglio Comunale di Mariupol,
la città ucraina presso il confine russo
che durante le ultime settimane
si è trovata al centro
dell’offensiva di Putin,
ha confermato le stragi
denunciate dall’esercito ucraino.

Secondo le stime
del sindaco Vadym Boishenko,
circa 22 mila persone
residenti a Mariupol
avrebbero perso la vita finora.

Il numero non è verificabile,
ma alcune immagini satellitari
riprese da Maxar e dal Washington Post
indicano la presenza
di fosse comuni nelle vicinanze.

A Manhush, un villaggio
a 20 chilometri da Mariupol,
due fosse sarebbero state scavate
tra marzo e aprile,
permettendo all’esercito russo
di seppellire fino a 9 mila persone.

Boishenko ha sottolineato
che per permettere ai civili
di evacuare la città,
è necessario indire
un cessate il fuoco
che venga rispettato.

ESTERI
ESTERI

 Eduardo Merille
Mike Tyson prende a pugni un passeggero a bordo di un aereo
Mike Tyson è stato ripreso
mentre prendeva a pugni
un passeggero
a bordo di un aereo.

E’ successo su un volo
diretto in Florida
da San Francisco.

Sembra che il passeggero,
che secondo alcuni testimoni
era fortemente ubriaco,
abbia continuato
a infastidire il pugile
finché questi
non ha perso le staffe.

Inizialmente, l’altro passeggero
si sarebbe avvicinato
per chiedere un selfie al campione,
che si è detto d’accordo.

Tuttavia, dopo averlo ottenuto,
avrebbe continuato
a rivolgersi a Tyson
in maniera piuttosto insistente.

Le immagini,
riprese da un terzo passeggero,
mostrano infatti il ragazzo
che continua a importunare
il pugile.
Negli istanti successivi,
il video mostra Tyson
mentre aggredisce
il passeggero molesto
colpendolo al volto.

Dopo l’accaduto
Tyson è stato fatto calmare
e accompagnato fuori dall’aereo.
Il passeggero aggredito
ha riportato lividi e contusioni
e ha denunciato l’accaduto.

 ITALIA
 ITALIA

 William Murphy
Just Eat assume 4mila rider fissi
Just Eat, a un anno
dal primo contratto collettivo nazionale
per i courier in Italia e in Europa,
ha annunciato l’assunzione
nel corso del 2022
di 4mila rider fissi
con contratto di lavoro subordinato
a tempo indeterminato.

Non solo, ma si apre anche un percorso
di possibile crescita professionale
all’interno dell’azienda.

Infatti un courier può diventare
prima capitano
e successivamente coordinatore,
ottenendo sempre maggiori responsabilità.

E’ una vittoria anche
per i 6.000 rider già operanti
in 24 città italiane,
in quanto il contratto prevede
l’applicazione di festività,
lavoro straordinario, ferie,
malattia e maternità/paternità.

Just Eat sta inoltre investendo sugli Hub,
aprendo il primo a Roma.
Queste strutture permettono ai rider
di utilizzare mezzi di trasporto della società,
facilitando anche le operazioni
nella zona centrale della città.

ESTERI
ESTERI

 Foreign, Commonwealth & Development Office
Elisabetta II compie 96 anni
“Dio salvi la Regina!”
L’icona della Gran Bretagna
resta comunque lei,
la regina.

Elisabetta II è arrivata ormai
a 96 primavere.
Il suo regno è un vero e proprio record:
70 anni, da quando suo padre,
Giorgio VI,
morì nel lontano 1952.

Un regno così longevo
che vedrà a giugno
i festeggiamenti del Giubileo di Platino.
Finora si era visto solo
il Giubileo di Diamante
con la regina Vittoria
e i suoi 63 anni di regno.

Grazie anche alla serie TV
“The crown”,
Elisabetta II gode di una certa popolarità.
Importantissima testimone
della storia più recente,
ha conosciuto personaggi
alla stregua di Churchill,
Eisenhower, De Gaulle e tanti altri,
e girato il mondo
come sovrana del Commonwealth.

Amante dei cavalli,
per il suo 96esimo compleanno
ha deciso di farsi fotografare
con i suoi due pony Bybeck Nightingale
e Bybeck Katie.

La sua ultima apparizione in pubblico
è stata nel marzo scorso
in occasione della cerimonia religiosa
in memoria del marito Filippo.

AMBIENTE
AMBIENTE

Giornata della terra
Ogni 22 Aprile si celebra
la giornata della terra,
la più importante iniziativa
dedicata al nostro pianeta.

Si celebra ogni anno dal 1970
in 193 paesi,
e quest’anno il tema
è “investire nel nostro pianeta”.

La sensibilizzazione è iniziata nel 1962
con la pubblicazione di “Primavera silenziosa”,
il libro di Rachel Carson,
biologa americana.

Sette anni dopo,
l’attivista John McConnell
ha proposto all’Unesco
di scegliere una giornata per la Terra.

Nel 1970, il 22 aprile,
moltissimi cittadini statunitensi,
si pensa che fossero 20 milioni,
hanno preso parte
a una storica manifestazione
in difesa del pianeta.

E dal 1990
tantissimi stati in tutto il mondo
organizzano iniziative di sensibilizzazione
per la difesa del nostro pianeta.

 CULTURA & SOCIETA’
 CULTURA & SOCIETA’

 sachoben
Måneskin, luci e ombre della performance al Coachella Festival
La partecipazione dei Måneskin
al Coachella Festival in California
ha fatto molto rumore.
La performance della band romana
è stata un successo assoluto,
ma la loro presa di posizione
contro Vladimir Putin
e contro la guerra in Ucraina
ha causato polemiche.

Il gruppo ha presentato
il brano inedito “Gasoline”,
scritto per la campagna
“#StandUpForUkraine”.

Prima di suonarlo, Damiano,
leader dei Måneskin,
ha recitato il discorso all’umanità
di Charlie Chaplin
tratto dal film “Il grande dittatore”.
Poi ha urlato al microfono:
“Free Ukraine, f*** Putin!”.

L’opinione pubblica si è divisa:
molti hanno acclamato il gesto,
ma altri lo hanno criticato.
Tra questi ultimi
c’è stato Gabriele Rubini,
in arte Chef Rubio,
conduttore televisivo,
che ha scritto un tweet
dove ricordava che ci sono altri conflitti,
come quello palestinese,
che però “non fanno notizia”,
rivolgendosi ironicamente ai Måneskin:
“Grrr… quanto siete ribelli, ca**o”.

La risposta di Damiano
è stata altrettanto sarcastica:
“Doppia salsiccia per me”,
una frase che è una presa in giro
del mestiere di Rubio.

 SPORT
 SPORT

 Gabriele Barberis
La Juventus è in finale di Coppa Italia
La Juventus si è qualificata
per la finale di Coppa Italia
in programma l’11 maggio
contro l’Inter.

I bianconeri hanno sconfitto
nel ritorno della semifinale
la Fiorentina
con il punteggio di 2-0.

A portare in vantaggio la Juventus
ci ha pensato nel primo tempo
Bernardeschi con un gran gol
su respinta del portiere viola.

La Fiorentina ha continuato ad attaccare
ma in pieno recupero
del secondo tempo
Danilo ha trovato il gol
del definitivo 2-0.
I bianconeri avevano vinto
anche la gara di andata
col punteggio di 1-0.

La Juventus raggiunge così la finale
per la ventesima volta
nella sua storia.
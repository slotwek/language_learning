Listen online as you read:

ESTERI
ESTERI

Presidenziali francesi, Macron confermato per secondo mandato
La sera di domenica 24 aprile,
Emmanuel Macron
è stato eletto presidente
della Repubblica francese
per il secondo mandato consecutivo.

Il presidente uscente
ha ottenuto una vittoria netta
contro Marine Le Pen,
leader del partito Rassemblement National,
con rispettivamente il 58,54%
e il 41,46% dei voti.

Macron ha festeggiato la vittoria
a fianco della moglie,
Brigitte Macron,
sfilando con centinaia di bambini e adolescenti
innanzi alla Torre Eiffel.

Durante il suo discorso,
il presidente ha ringraziato
i votanti per la fiducia,
e promesso di “trovare una risposta”
alla rabbia di coloro
che hanno votato
per l’estrema destra di Le Pen.

Nonostante Macron
abbia espresso speranza per un futuro
con una “Francia più libera
e un’Europa più forte”,
il livello di astensione
è stato il più alto per un ballottaggio
ad essere registrato dal 1969
con il 28,01%.

 ITALIA
 ITALIA

 Floydrosebridge
Accordo Italia-Congo per fornitura gas
Il 21 aprile il governo italiano
ha firmato a Brazzaville un accordo
con la Repubblica del Congo
per la fornitura di gas naturale liquefatto (GNL)
a partire dal 2023.

L’accordo fa parte
di una serie di contratti
firmati nelle ultime settimane dall’Italia
per ottenere gas
da fornitori alternativi alla Russia.

Fino al 2021
la Russia ha fornito all’Italia
circa il 40% di gas naturale,
ma il governo italiano
vuole gradualmente ridurre
la propria dipendenza da Mosca
a causa della guerra in Ucraina.

ENI, la più grande azienda
che si occupa di energia in Italia,
sta assistendo il governo
nelle trattative con il Congo.
La società ha fatto sapere
che dalla repubblica africana
arriveranno 4,5 miliardi di metri cubi
di gas all’anno.

Recentemente l’Italia
ha sottoscritto un accordo simile
con l’Angola per una fornitura
da circa 1,5 miliardi e mezzo
di metri cubi di gas all’anno.

Altri accordi sono stati chiusi
negli ultimi tempi
con l’Algeria e il Mozambico:
così l’Italia punta ad arrivare
entro il 2023
a rimpiazzare il 50%
dell’energia fornita da Mosca.

ESTERI
ESTERI

Terremoto in Bosnia
Nella tarda serata di venerdì
è stata registrata
una scossa di terremoto
di magnitudo 5,7
nella zona meridionale della Bosnia Erzegovina.

L’epicentro, secondo le prime stime
dell’European-Mediterranean Seismological Centre,
è stato registrato
a 10 km di profondità.

Il bilancio temporaneo
è di una donna morta
a causa del crollo
che ha interessato la sua abitazione,
e numerosi feriti.

Vi sono stati danni
ad alcune costruzioni
e ad alcune auto posteggiate,
e molte persone hanno trascorso
la notte all’aperto.

La scossa è stata avvertita
su tutta la costa adriatica meridionale,
dall’Abruzzo alla Puglia.
E’ stata avvertita distintamente
anche a Napoli.

ESTERI
ESTERI

 Michael Gray Wantagh
Scontro tra Disney World e governo della Florida
Il congresso della Florida
ha approvato una mozione
per togliere al complesso
di parchi divertimento Disney World
il regime fiscale speciale
di cui ha goduto fino ad ora.

Questo regime gli consentiva
di gestire autonomamente
l’enorme spazio occupato dal parco.

La Walt Disney Company
è una delle aziende più influenti al mondo
e solo pochi mesi fa
si è scontrata con il governo della Florida,
in particolare con il governatore,
Ron DeSantis.

Il primo scontro c’è stato
quando la società aveva provato
a imporre l’obbligo vaccinale
per tutti i dipendenti del parco,
questa mozione è stata subito bloccata.

Più recentemente invece l’azienda
ha criticato la nuova legge statale
varata da DeSantis,
la quale impedisce
di trattare nelle scuole temi
legati alla comunità LGTBQIA+.

Infatti Disney continua a dimostrare
il proprio impegno
nel difendere i diritti
delle persone LGTBQIA+.

ESTERI
ESTERI

Stati Uniti, armi da fuoco prima causa di morte tra i più giovani
Uno studio condotto
da un gruppo di scienziati
dell’Università del Michigan
basato su dati raccolti
dai Centers for Disease Control and Prevention,
ha rivelato che le armi da fuoco
sono diventate
la prima causa di morte
tra bambini e adolescenti
negli Stati Uniti.

Secondo i dati,
tra il 2019 e il 2020
il numero di individui tra gli 1 e i 19 anni
deceduti per suicidi, omicidi,
oppure incidenti legati alle armi da fuoco
sono aumentati del 29%,
superando i veicoli a motore.
Questi ultimi sono scesi al secondo posto,
mentre la terza causa di morte
è avvelenamento da droga.
Nel 2020,
i casi di avvelenamento e overdose
tra gli adolescenti statunitensi
sono stati 1700,
con un aumento del’83%
rispetto al 2019.

Gli autori dello studio
hanno espresso la speranza
che i risultati incoraggino iniziative
per la tutela del possesso
e utilizzo delle armi
volte a ridurre
il numero delle morti.

 TECNOLOGIA
 TECNOLOGIA

 PlusLexia.com
Accordo UE su nuove regole sul big tech
L’unione Europea ha approvato
il Dsa (Digital Services Act),
il disegno di legge
che imporrà alle grandi aziende
che offrono servizi online
un maggior controllo
e una maggiore responsabilità
sui contenuti.

La nuova legge
prevede misure
contro i contenuti illegali
e la diffusione
di notizie false o pericolose.

Le Big Tech dovranno quindi
rimuovere i contenuti
illegali o inappropriati,
sospendere gli utenti
che violano ripetutamente il regolamento,
e verificare l’identità dei loro fornitori
di merci o servizi.

La nuova legge sarà applicata
a quelle piattaforme
con più di 45 milioni
di utenti attivi,
come Google, Apple, Facebook,
Amazon e Microsoft.

Al termine dei negoziati,
durati ben 16 ore,
la presidentessa della Commissione Ue,
Ursula von der Leyen,
ha commentato:
“L’accordo sul Dsa è storico.
Ciò che è illegale offline
sarà effettivamente
illegale online nell’Ue”.

 CULTURA & SOCIETA’
 CULTURA & SOCIETA’

Un gelato per 100 lire
Dopo 20 anni dall’introduzione dell’Euro,
esiste in Italia un posto
dove è ancora possibile pagare
con la vecchia moneta italiana,
e cioè la lira.

Forse un po’ per nostalgia o per rievocazione,
la Coneria Italiana di Lamezia Terme (Calabria)
ha proposto questo insolito evento
a partire dal 21 aprile 2022.

Basta mostrare una banconota o una moneta,
l’importante è che siano lire.
L’idea è venuta proprio
al proprietario della gelateria,
per festeggiare il primo anno dell’attività.

Forse la fedele riproduzione dei prodotti
con le tecniche e le ricette della tradizione,
ha ispirato lo stile del locale
che si rifà agli anni ’60,
e da qui anche il sogno
di ritornare indietro nel tempo
e poter pagare con la moneta dell’epoca.

La Coneria è diventata così famosa
per le sue preparazioni
da essere notata dal Sigep di Rimini,
il quale ha premiato il gusto cioccolato
con un primo posto.

Oltre alla conservazione della tradizione,
la gelateria è anche molto attenta
all’innovazione e al rispetto dell’ambiente:
offre infatti la possibilità ai clienti
di portare da casa contenitori d’asporto
di vetro o plastica,
riservando loro anche uno sconto.
Ottima idea se si vuole evitare
di produrre rifiuti;
inoltre tutto ciò che è usato
per il consumo all’interno del locale
è biodegradabile.

corrieredelmezzogiorno.corriere.it

corrieredelmezzogiorno.corriere.it
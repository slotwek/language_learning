Listen online as you read:

 ITALIA
 ITALIA

 Presidency of the Italian Republic
Discorso d’insediamento di Sergio Mattarella
E’ ufficialmente iniziato
il nuovo mandato di 7 anni
di Sergio Mattarella,
riconfermatosi Presidente della Repubblica.

Il presidente ha tenuto
un discorso d’insediamento
di circa 40 minuti
davanti alle camere riunite.

Il discorso è stato intervallato
55 volte da applausi
e da diverse standing ovation.

Il capo dello stato ha illustrato
alcune delle sue priorità
per questo nuovo mandato,
tra cui la lotta alle disuguaglianze,
la centralità del ruolo del parlamento,
i giovani e le loro richieste,
la riforma della giustizia, ecc…

Egli ha parlato di come
non si è potuto sottrarre a questo impegno
principalmente per senso di responsabilità,
volendo aiutare a ricostruire l’Italia
in uscita dall’emergenza.

ESTERI
ESTERI

Siria, capo dell’Isis muore durante un blitz Usa
Il leader dell’Isis,
Abu Ibrahim al-Hashimi Al Qurayshi,
è morto
durante un’operazione militare americana
in Siria.

Nel corso di un discorso alla nazione,
Joe Biden ha riferito
del blitz delle forze americane.

Il leader era stato individuato
in un palazzo
nella città di Atmeh,
al confine con la Turchia.

Durante l’assalto,
Al-Qurayshi si sarebbe fatto esplodere
per non essere catturato
dai militari americani.

L’esplosione, che ha distrutto
l’intero piano del palazzo
in cui si nascondeva,
avrebbe ucciso
anche i suoi familiari.

“Un disperato atto finale
di vigliaccheria”
secondo le parole di Biden.

Al-Qurayshi era il successore
del precedente leader dell’Isis,
Abu Bakr al-Baghdadi,
anche lui morto
per essersi fatto esplodere
con un giubbotto esplosivo.

Alla fine del suo discorso,
Biden si è rivolto
direttamente ai terroristi
e ha aggiunto:
“Vi verremo a prendere
in ogni parte del mondo,
ovunque vi nascondiate”.

 ITALIA
 ITALIA

 Nenad Stojkovic
Nuove regole per la DAD
Il governo ha varato
delle nuove regole
riguardo la scuola
in caso di contagi da Covid.

Per quanto riguarda
le scuole dell’infanzia
si rimarrà in presenza
con 4 casi di positività
mentre scatterà lo stop alle attività
se i casi saranno 5.

Alle elementari invece
si rimane in presenza con 4 casi,
ma da 5 casi in poi
i bambini non vaccinati
dovranno effettuare la DAD
(didattica a distanza),
mentre chi ha completato
il ciclo vaccinale
oppure è guarito
potrà continuare ad andare a scuola
mantenendo la mascherina.

Modifiche anche alla quarantena
che scende da dieci a 5 giorni,
saranno quindi inferiori i giorni
che i bambini trascorreranno in DAD.

AMBIENTE
AMBIENTE

 Julien Gomba
Ecuador, 6.300 barili di petrolio sversati in Amazzonia
Uno sversamento di petrolio
nell’Amazzonia dell’Ecuador
sta provocando un disastro ambientale,
con lo sversamento
di 6300 barili di petrolio
nell’area.

L’annuncio del disastro è arrivato
nel corso di una conferenza stampa
del presidente dell’Oleodotto
del greggio pesante, Vugdelija,
e del ministro dell’energia ecuadoriano,
Bermeo.

Vugdelija ha sottolineato
che i tecnici della compagnia
hanno già recuperato l’84%
del petrolio sversato
nel settore di Piedra Fina.

Non è il primo incidente
di questo tipo
che avviene nella zona:
il 28 gennaio scorso,
la caduta di una pietra
su un tratto dell’oleodotto,
ha provocato la rottura
di parte dell’oleodotto stesso,
con conseguente fuoriuscita di petrolio,
facilitata dal cedimento del terreno
nel letto del fiume Coca.

SCIENZA
SCIENZA

Dalla galassia arriva un insolito segnale radio
Gli occhi del mondo
sono puntati verso il cielo.
Come in un film di fantascienza,
un misterioso oggetto
invia ogni ora dallo spazio
grandi quantità di onde radio.

Di cosa si tratta,
ancora nessuno lo sa.
I ricercatori della Curtin Univeristy
in Australia
si sarebbero imbattuti in una sorgente
che rilascia un’enorme quantità di onde radio,
diventando in quel momento l’oggetto
più visibile a determinate frequenze.

L’anomalia di questo fenomeno
sarebbe la puntualità
con cui si manifesta.
Gli astrofisici fanno ipotesi
su un tipo particolare di stella di neutroni,
chiamata magnetar,
oppure nana bianca
con un forte impulso di radiazione.

I dati raccolti finora
sono stati pubblicati
sulla rivista Nature,
e fanno pensare a un processo naturale,
non a un segnale artificiale.

In questo modo sono state subito
messe a tacere le ipotesi
di un segnale costruito
da forme di vita extra-terrestri.
No, non siamo in un film di fantascienza.

Gli scienziati ora sperano di rilevare
nuovi impulsi di questo tipo
e che grazie al supporto di altri telescopi
si possa finalmente
identificare la sorgente.

 CULTURA & SOCIETA’
 CULTURA & SOCIETA’

 Jac. de Nijs / Anefo
È morta Monica Vitti
“Un talento immenso,
una bellezza assoluta
e una tecnica attoriale
fatta di versatilità e precisione.
Monica Vitti è morta a 90 anni,
e il mondo del cinema
piange la scomparsa
di un’artista totale
con una voce inconfondibile
che arrivava all’anima”.

Maria Luisa Ceciarelli,
questo il suo nome alla nascita,
ha avuto una carriera intensa
dal teatro al cinema,
dove ha esordito a 23 anni.

Negli anni Sessanta
è stata diretta
da Michelangelo Antonioni
nella celebre “trilogia dell’incomunicabilità”:
“L’avventura”,
“La notte” e “L’eclisse”
e poi in “Deserto rosso”.

Ma il suo talento unico
le ha permesso di affrontare
con grazia e ironia brillante
anche personaggi comici
in una lunga serie di commedie,
come l’indimenticabile
“La ragazza con la pistola” del 1968
dove la Vitti interpreta
una giovane donna
che cerca di difendere il suo onore.

Nel mitico “Polvere di stelle” del 1973
recita a fianco di un altro mito
del cinema italiano, Alberto Sordi.
Nel 1974 recita
ne “Le fantôme de la liberté” di Buñuel
e nel 1981 ne “Il mistero di Oberwald”,
ancora con Antonioni.

Nel 1995 ha ricevuto
il Leone d’oro alla carriera
alla Mostra del cinema di Venezia.
Ritirando il premio l’attrice disse:
“Ora posso volare.
Ho iniziato a 15 anni,
recitare è la mia vita.
È come cercare
di continuare a giocare,
di riconquistare la vita tutti i giorni.
Se c’è un mestiere
che sappiamo fare bene,
è il cinema”.
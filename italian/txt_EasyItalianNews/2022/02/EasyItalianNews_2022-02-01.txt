Listen online as you read:

 ITALIA
 ITALIA

Mattarella eletto Presidente della Repubblica
Sergio Mattarella è stato rieletto
Presidente della Repubblica
con 759 voti a favore
nel corso della votazione numero 8.

Dopo infatti 7 votazioni
in cui i leader politici
non trovavano un accordo
su un altro nome,
si è deciso di chiedere
al Presidente uscente Mattarella
di dare la propria disponibilità
a un secondo mandato.

Mattarella ha dichiarato
che “la grave emergenza sanitaria,
economica e sociale richiama
al senso di responsabilità,
che deve prevalere
sulle prospettive personali”.

Per il premier Draghi
l’elezione di Mattarella
“è una splendida notizia
per gli italiani”.
Mattarella presterà giuramento
il 3 febbraio alle 15.30.

ESTERI
ESTERI

 Walt Disney Television
Usa, ex miss America si suicida
E’ morta domenica,
a soli 30 anni,
Cheslie Kryst
eletta miss America nel 2019.

Secondo i primi accertamenti
la donna si sarebbe gettata
dal tetto del palazzo di New York,
città in cui viveva.

Laureata in legge,
lavorava presso uno studio a New York
prima di avvicinarsi
ai concorsi di bellezza,
e dal 2020 era conduttrice televisiva.

Nel suo appartamento
è stato ritrovato un biglietto
in cui lascia tutto alla madre,
ma non spiega le motivazioni
alla base del suo gesto.

Poche ore prima
aveva pubblicato
una sua foto su Instagram
con scritto: “Possa questo giorno
portarti riposo e pace”.

La famiglia ha confermato
la scomparsa della donna
ricordando come avesse ispirato
molte persone
con la sua bellezza
e la sua forza.

Anche la redazione di Extra
ha speso alcune parole per Kryst,
definendola non solo parte del programma,
ma parte della famiglia televisiva,
e inviando le condoglianze
alla famiglia.

 ITALIA
 ITALIA

Scoperta truffa da 440 milioni di euro sulle misure di sostegno stanziate dallo stato
La Guardia di finanza
ha recentemente scoperto una maxifrode
riguardante i soldi stanziati dallo stato
per aiutare le imprese
e i commercianti in difficoltà
a causa della pandemia.

L’indagine è partita da Rimini
ma poi si è allargata a varie regioni.
Sono state arrestate 35 persone
mentre 78 sono quelle indagate.

Queste persone sono accusate
di aver creato falsi crediti d’imposta
per lucrare.
I fondi illecitamente percepiti
ammontano a 440 milioni di euro.

Sono in corso anche
decine e decine di perquisizioni.
L’indagine ha rivelato
che ci sono almeno
100 società coinvolte,
le quali sono state create appositamente
per ricevere il bonus locazioni
e bonus per ristrutturazioni.

ESTERI
ESTERI

Neve e gelo record in Usa
La costa est degli Stati Uniti
è stata colpita
da una tempesta di neve
e da un’ondata di gelo da record.

La bufera,
ribattezzata “Bomb cyclone”,
ha colpito con venti
fino a 120 chilometri orari
e ha sepolto le città
sotto una cortina di neve.

A New York sono caduti infatti
13cm di neve,
a Boston addirittura 60cm.

A causa delle condizioni meteorologiche,
molte zone sono rimaste
senza corrente elettrica
oppure isolate;
centinaia di voli
sono stati sospesi
per il maltempo.

L’allerta meteo
ha provocato una corsa
ai beni di prima necessità,
nonostante la raccomandazione
di non uscire di casa
da parte delle autorità.

Dalla Casa Bianca
è arrivato questo messaggio:
“Lavoriamo a stretto contatto
con l’Agenzia federale
per la gestione delle emergenze.
Vogliamo assicurarci
di essere pronti a sostenere
qualsiasi necessità
di assistenza federale
che potrebbe sorgere in queste ore”.

ESTERI
ESTERI

Diventa milionario vendendo i suoi selfie
Ci sono mille modi per diventare ricchi.
Non sempre sono convenzionali,
tanto meno aspettati.
Come nel caso di uno studente indonesiano,
che nel lontano 2017 ha avuto un’idea:
quella di immortalare i suoi anni del college
attraverso selfie giornalieri.
Questi selfie sono diventati poi un time-lapse.

Lo studente si chiama
Sultan Gustaf Ghozali.
Cosa lo ha fatto diventare ricco?
Ghozali ha caricato
più di 1.000 selfie
sulla piattaforma di trading OpenSea NFT
(token non fungibile),
vendendo ogni selfie a 3 dollari.

Gli NFT consentono agli acquirenti
di acquisire la proprietà di un’immagine,
un testo o un’animazione,
sotto forma di un token digitale unico.

Grazie allo chef Arnold Poernomo,
Ghozali ha ottenuto un grande successo,
perché lo chef avrebbe pubblicizzato
la pagina del ragazzo sui social media.
Tutto ciò ha fatto crescere
le quotazioni delle sue foto,
fino ad arrivare a una cifra incredibile:
un milione di dollari.

In una conferenza stampa,
il giovane studente ha dichiarato
che non ha ancora avuto il coraggio
di confessare l’accaduto
ai suoi genitori.
Del resto, come spiegarlo
senza essere fraintesi?

Questi soldi però costituiscono
una fonte sicura
per i sogni di Ghozali,
che vuole aprire
un suo studio di animazione.
Per questo motivo
continuerà con i selfie
fino alla fine del college.

 CULTURA & SOCIETA’
 CULTURA & SOCIETA’

 putneymark
La leggenda dei “giorni della merla”
Non è chiaro perché in Italia
gli ultimi tre giorni di gennaio
si chiamino “giorni della merla”.

Quando si citano questi giorni,
tutti sanno che ci si riferisce
ai giorni più freddi dell’anno.
Ma non è un fatto scientifico,
piuttosto si tratta
di una credenza popolare.

Si dice che la merla
un tempo era un uccello
dalle piume bianche.
Un anno però la merla,
stanca di patire il freddo,
decise di sfidare il gelido gennaio
trovando un nido caldo
per sé e i suoi piccoli.

Sempre secondo questa leggenda,
all’epoca gennaio
aveva soltanto 28 giorni.
La merla uscì dal suo rifugio
proprio al termine del 28esimo giorno,
fiera di aver battuto
il suo freddo rivale.
Ma gennaio, indispettito,
chiese in prestito altri tre giorni
al fratello febbraio
per scatenare ancora gelo e bufera.

Così la merla e i suoi piccoli
furono costretti
a rifugiarsi in un camino.
Quando finalmente ne uscirono,
le loro piume,
candide come la neve,
erano diventate nere per la fuliggine.

Da allora i merli sono neri
e gli ultimi tre giorni di gennaio
sono diventati simbolo
del freddo gelido invernale.
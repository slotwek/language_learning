Listen online as you read:

 ITALIA
 ITALIA

Sangue no vax per operare il figlio, il tribunale si oppone alla richiesta della famiglia
In questi giorni
ha fatto molto discutere
la notizia diffusa dai giornali locali,
e diventata di dominio nazionale,
dei genitori di un bambino
di quasi 3 anni
con un grave problema cardiaco
che non volevano sangue donato
da vaccinati contro il Covid-19.

Il bambino infatti potrebbe subire
un delicato intervento
e quindi anche una trasfusione.

Il Tribunale di Modena
ha accolto il ricorso dei medici
dell’Ospedale Sant’Orsola di Bologna
contro la scelta di questa coppia.
Sembra che i due genitori
abbiano espresso questa volontà
per “motivi di carattere religioso”.

I due coniugi sono forse influenzati
da notizie che corrono da tempo
sui social network,
ma prive di fondamento,
che parlano di vaccini
contro il Covid-19
sviluppati e prodotti
utilizzando “feti abortiti”.

Ma la sentenza del Tribunale
conferma che il sangue fornito
dall’ospedale bolognese è sicuro
e che non ci sono differenze
tra il sangue dei vaccinati
e dei non vaccinati
contro il Covid-19.

ESTERI
ESTERI

 Krystalb97
Sindaco vegano di Ny sorpreso a mangiare pesce
Il sindaco di New York
è rimasto coinvolto
in un particolare scandalo:
il “fishgate”.
Eric Adams, vegano convinto,
è stato infatti sorpreso
a mangiare pesce
in un ristorante italiano.

Inizialmente,
il suo portavoce Maxwell Young
ha smentito la notizia,
negando i fatti.

In seguito, però,
Adams ha ammesso
di consumare occasionalmente
pasti a base di pesce.

Ha infatti dichiarato:
“Voglio essere un modello
per le persone che stanno seguendo
oppure aspirano a seguire
una dieta vegetariana
ma, come ho detto,
sono perfettamente imperfetto
e occasionalmente mangio pesce”.

Questa “smentita della smentita”
non è piaciuta ai cittadini di New York,
che hanno accusato Adams
di essere poco trasparente.

Già in precedenza, infatti,
il sindaco di NY era stato protagonista
di situazioni poco trasparenti,
come quando un quotidiano
pubblicò un rapporto
secondo cui Adams
non abitava a New York
ma nel New Jersey.
Anche in quella occasione
la difesa di Adams
fu poco chiara:
si rifiutò infatti
di mostrare ai giornalisti
il contratto di affitto
del suo appartamento di New York.

RELIGIONE
RELIGIONE

Papa Francesco ospite al programma tv di Fabio Fazio
Papa Francesco è stato ospite
della trasmissione “Che tempo fa”
di Fabio Fazio, su Rai 3.
L’intervista è durata circa un’ora:
era “protetta”,
cioè registrata nel pomeriggio,
poi montata e mandata in onda
alle 20.40.

Le domande del conduttore Fabio Fazio
sono state selezionate in anticipo:
gli argomenti affrontati
erano quelli di grande attualità:
dalla questione della pedofilia
ai temi dell’omosessualità
e dell’eutanasia.

Bergoglio ha parlato anche di guerre,
che sono un “controsenso della creazione”
e delle armi
che “rubano” risorse all’istruzione.

Sulla crisi del Mediterraneo
il papa ha detto che è diventato
un “grande cimitero dei migranti”.
Poi si è espresso sul sistema economico
che “sta uccidendo Madre Terra”.
Infine ha parlato della Chiesa cattolica
che è “malata di clericalismo”:
il suo “male più grande
è la mondanità spirituale”,
che “porta a posizioni
ideologicamente rigide”
che “prendono il posto del Vangelo”.

L’ala progressista della Chiesa
ha accolto con favore
l’apparizione televisiva del papa,
mentre un forte dissenso
è arrivato dai conservatori,
per i quali il pontefice che va da Fazio
“desacralizza il papato”.

Certo è che papa Francesco
ha ottenuto ascolti eccezionali:
più di 8 milioni di telespettatori.

ilmanifesto.it

ilmanifesto.it

 ITALIA
 ITALIA

Cucce per randagi ricavate da banchi in disuso
Un’altra piccola storia,
un altro grande gesto
di umanità e generosità.
Un’iniziativa che unisce
l’amore per gli animali
e il rispetto per l’ambiente.

Succede a Bari,
dove tre ragazzi
hanno creato un’associazione
che si chiama Scarti.
Il nome è tutto un programma:
grazie al recupero
di banchi di scuola non utilizzati,
questi ragazzi hanno creato
piccoli rifugi
per gli animali randagi.

Centinaia di nuove cucce,
che verranno donate
alle colonie feline e ai canili
del capoluogo pugliese:
i cani e i gatti randagi di Bari
avranno un tetto e un ricovero
dove trovare riparo durante l’inverno.

Gli ideatori di questo progetto
sono una grafica e due artigiani,
che alla fine del 2020
hanno avuto la possibilità
di collaborare con delle scuole
che avevano appunto dei banchi in disuso.

Hanno pensato quindi a un modo
per recuperarli e renderli utili.
In realtà sono ancora
in fase di sperimentazione,
perché bisogna rendere le cucce
accoglienti e calde.

Sicuramente tra qualche mese
il progetto diventerà concreto,
e nel frattempo gli artigiani
stanno già contattando
i responsabili di onlus
che si occupano di aiutare animali
per donarne il più possibile.

bari.repubblica.it

bari.repubblica.it

ESTERI
ESTERI

Volo diretto Italia-Australia a partire da giugno
La compagnia Qantas Airways
ha annunciato in una nota
che a partire dal 22 giugno 2022
ci saranno tre collegamenti settimanali
Sydney-Perth-Roma Fiumicino.

Si tratta, per la prima volta,
di voli diretti
tra l’Italia e l’Australia.
I voli saranno operati
con il Boeing 787 Dreamliner.

Per ora si parla solo
di un collegamento stagionale,
attivo da giugno a ottobre.

Secondo quanto risulta
da una dichiarazione della compagnia Qantas,
l’idea sarebbe di usare la capitale italiana
come snodo
per raggiungere altre destinazioni
nel Mediterraneo.

Anche la pandemia ha contribuito
a una maggiore richiesta
di voli diretti dall’Australia
verso il resto del mondo.

I motivi che hanno spinto Qantas
a scegliere l’Italia sono diversi:
il volume d’affari con le attività di import,
i connazionali in visita per turismo,
affari o parenti.

I voli saranno operativi
grazie alla collaborazione con Ita Airways,
che offrirà connessioni da Roma Fiumicino
verso 16 destinazioni europee,
tra cui Atene, Barcellona,
Francoforte, Nizza, Madrid,
Parigi e altre 15 località italiane
incluse Milano e Venezia.

italiavola.com

italiavola.com
 SPORT
 SPORT

 Benson Kua
Storico oro dell’Italia nel curling
L’Italia ha vinto la medaglia d’oro
nella finale di doppio misto del Curling
alle Olimpiadi di Pechino:
si tratta della prima medaglia olimpica
per l’Italia
in questa disciplina.

Stefania Constantini e Amos Mosaner
hanno realizzato
un vero e proprio capolavoro
vincendo tutte le partite del torneo
e chiudendo da imbattuti.

Nella finale hanno sconfitto la Norvegia
con il punteggio di 8-5:
la partita era partita in salita
con i norvegesi in vantaggio per 2-0
dopo il primo end,
ma gli azzurri hanno subito pareggiato i conti
per poi passare in vantaggio
e i norvegesi non sono più riusciti
a rientrare in partita.

Nella finale per il bronzo
la Svezia ha sconfitto
la Gran Bretagna.
Listen online as you read:

ESTERI
ESTERI

Ucraina, forze armate riconquistano il Kharkiv
Il comandante delle forze armate ucraine
Valerii Zaluzhnyi
ha annunciato che,
in occasione del 200esimo giorno di guerra,
l’esercito nazionale
è riuscito a riconquistare
3.000 chilometri quadrati di territorio
nel Nord Est del paese.

Le zone riconquistate
nella regione di Kharkiv,
a soli 50 chilometri dal confine russo,
erano sotto il controllo nemico da mesi.
Ora il nuovo confine
è attualmente delineato
dal fiume Oskol,
ma non si mette in dubbio
che cambierà ulteriormente
nelle prossime settimane.

Secondo lo Stato Maggiore
delle Forze Armate dell’Ucraina,
l’esercito russo
ha reagito lanciando missili
destinati a distruggere
“infrastrutture civili strategiche”
della regione.

Secondo le stesse fonti,
il generale russo a capo
del Distretto militare occidentale
sarebbe stato licenziato,
e gli avvenimenti
sarebbero stati attribuiti
a un cambio di strategia
destinato a “riorganizzare le truppe”,
concentrando invece l’offensiva
sul Donbass.

ESTERI
ESTERI

 Ivan T.

Incidente ferroviario in Croazia
Venerdì 9 Settembre,
in Croazia,
ha avuto luogo
un grave incidente ferroviario.
L’incidente è avvenuto
nella città di Novska,
nella Croazia orientale.

L’ultimo bilancio
è di 3 morti e 11 feriti,
nessuno dei quali
sarebbe in pericolo di vita.

A fornire il bilancio
è il primo ministro croato,
Andrej Plenkovich,
che ha visitato il luogo dell’incidente.

Non è ancora chiara
la dinamica dell’incidente.
Secondo informazioni non ufficiali,
un treno passeggeri
sarebbe passato con il semaforo rosso
e avrebbe colpito un treno merci
che era fermo a Rajich
a causa di un guasto tecnico.

Plenkovich ha annunciato
che ci sarà un’indagine
“per determinare tutte le circostanze
di questo incidente ferroviario”.

tg.la7.it

tg.la7.it
ESTERI
ESTERI

 Petr Brož (Czech Academy of Science)

Terremoto in Papua Nuova Guinea
Un terremoto di magnitudo 7.6
ha colpito la Papua Nuova Guinea.

Il terremoto ha avuto origine
a 67km dalla città di Kainantu
e a 91km di profondità.

Il sisma ha causato
gravi danni
a strade ed edifici
e, fino ad ora,
ha fatto registrare due morti.

Altre persone
sono rimaste ferite
e sono state trasportate in ospedale
per via aerea.

L’Usgs, l’Istituto Geologico
degli Stati Uniti,
aveva inizialmente diffuso
un’allerta tsunami,
poi ritirata.
L’istituto, ha però avvisato
di possibili variazioni
del livello del mare.

Il terremoto si è verificato
nel cosiddetto “anello di fuoco”,
una zona molto soggetta
ad attività sismiche
e vulcaniche.

L’osservatorio geofisico
della capitale
sta ancora verificando
l’entità dei danni
e accertando la presenza
di eventuali vittime.

 TECNOLOGIA
 TECNOLOGIA

Gemelli siamesi separati grazie alla realtà virtuale
Bernardo e Arthur sono i fratellini
protagonisti di uno
dei più grandi prodigi
della tecnologia.
Grazie alla realtà virtuale
questi bambini di soli 3 anni
potranno avere finalmente una vita normale.

Nati craniopagi – cioè gemelli con cervelli fusi,
sono stati separati
con un intervento da record
nell’Instituto Estadual do Cérebro Paulo Niemeyer
a Rio de Janeiro, in Brasile.

Data la loro età,
sono stati i gemelli siamesi più “adulti”
ad essere mai separati.
Prima di arrivare all’intervento
sono serviti più di due anni di cure,
sette operazioni
e quasi 100 medici,
i quali hanno imparato
le tecniche chirurgiche necessarie;
hanno usato una simulazione in realtà virtuale
basata sulle TAC
eseguite sui gemellini.

I bambini adesso stanno bene,
ma dovranno ancora affrontare
una riabilitazione di sei mesi.
L’esperienza brasiliana
non è la prima in assoluto:
già in altri paesi come Pakistan,
Sudan, Israele e Turchia
erano stati realizzati
altri sette interventi
basati sulla realtà virtuale.

SCIENZA
SCIENZA

 Jorge Blanco

Brasilodon quadrangularis, scoperto il mammifero più antico del mondo
Il mammifero più antico al mondo
è il Brasilodon quadrangularis,
una specie di toporagno
grande appena 20 centimetri.

È vissuto 225 milioni di anni fa
nel tardo Triassico,
al tempo dei primi dinosauri.
Lo dimostra lo studio
dei suoi denti fossili,
pubblicato sul “Journal of Anatomy”
dall’Università di Porto Alegre (Brasile)
in collaborazione con il Museo di Storia Naturale
e il King’s College di Londra.

I denti sono un reperto chiave
per lo studio dei mammiferi antichi,
a differenza delle ghiandole mammarie
che non si sono conservate
in nessun fossile noto finora.

Il Brasilodon è il più antico
vertebrato estinto:
i suoi denti dopo la nascita
venivano sostituiti
da denti permanenti.
La sostituzione della dentatura
è propria dei mammiferi
e non dei rettili,
che invece sostituiscono i denti
più volte nel corso della loro vita.

Questa scoperta sposta indietro
di 20 milioni di anni le datazioni
fatte finora,
per cui il Brasilodon
si guadagna il primato
di mammifero più antico
rispetto al Morganucodon,
vissuto circa 205 milioni di anni fa.

 CULTURA & SOCIETA’
 CULTURA & SOCIETA’

 neekoh.fi

Sicilia, il cannolo più grande del mondo misura 21,43 metri
A Caltanissetta, in Sicilia,
un team di cuochi e pasticceri
provenienti da tutta Italia
ha ufficialmente superato
il record mondiale
per il cannolo più lungo del mondo.

La location della sfida
è significativa,
poiché il cannolo siciliano
è originario e parte integrante
della cultura culinaria
di Caltanissetta.

Lavorando insieme
sotto la guida dello chef siciliano
Lillo Defraia,
previa autorizzazione
della sede del Guinness World Records
di Londra,
il team ha realizzato un cannolo
lungo 21 metri e 43 centimetri.

Grazie a giorni di lavoro
e a oltre 700 chili di ricotta,
questo cannolo è più lungo
di oltre 16 metri
del vecchio detentore del primato.

Dopo essersi aggiudicato il riconoscimento,
il cannolo è stato distribuito gratuitamente
al pubblico e ad associazioni benefiche locali.

giornalenisseno.com

giornalenisseno.com
 CULTURA & SOCIETA’
 CULTURA & SOCIETA’

Festival di Venezia: i vincitori
Si è conclusa la 79esima edizione
del Festival di Venezia
e la giuria presieduta da Julianne Moore
ha assegnato i premi.

Il film di Luca Guadagnino
ha ottenuto due premi:
il leone d’argento per la regia
e il premio Mastroianni a Taylor Russel
come miglior attrice emergente.

Le due coppe Volpi per i migliori attori
sono andate a Cate Blanchett
e a Colin Farrell.

Il Leone d’argento gran premio della giuria
è andato a ‘Saint Omer’ di Alice Diop,
che ha portato a casa anche il premio
come miglior opera prima.

Il premio speciale della giuria
è andato al film ‘Gli orsi non esistono’
di Jafar Panahi.
Miglior sceneggiatura
a ‘Gli spiriti dell’isola’,
che ha conquistato due premi
grazie alla coppa Volpi per Farrell.

Il Leone d’oro come miglior film
è andato a ‘All the Beauty and the Bloodshed’,
documentario dedicato
alla fotografa e attivista Nan Goldin.
Listen online as you read:

ESTERI
ESTERI

 kris krüg
Perdita gas nelle linee Nord Stream: “un attacco terroristico pianificato”
All’interno dell’area economica danese,
a Nord-Est dell’isola di Bornholm
nel Mar Baltico,
alcune fughe di gas
hanno interessato i gasdotti
Nord Stream 1 e 2.

Secondo l’operatore della rete,
i danni rinvenuti
sulle tre linee del gasdotto
sarebbero senza precedenti.
Infatti, in un’area di circa
1000 metri di diametro,
è possibile vedere le acque ribollire
mentre il metano
viene scaricato indiscriminatamente.

Le autorità ucraine
hanno puntato il dito
verso “un attacco terroristico pianificato”
da parte di Mosca,
una teoria appoggiata
anche dal ministro degli Esteri danese.

In una conferenza stampa speciale,
quest’ultimo ha affermato
che si sarebbe registrato
un calo di pressione
in ognuna delle linee
a poca distanza l’una dall’altra,
indicando un “atto deliberato”.

Questa teoria è supportata
anche da Peter Schmidt,
un sismologo dell’Università di Uppsala,
che ha evidenziato il rilevamento
di due esplosioni sottomarine
avvenute nelle prime ore
di martedì mattina.

L’evento ha suscitato preoccupazione
tra i paesi dipendenti
dalle forniture russe,
ed è risultato in un aumento del prezzo del gas
nonostante le linee
non siano attualmente in utilizzo
per la fornitura europea.

ESTERI
ESTERI

 Ideophagous

Iran: quasi 3mila arresti a Teheran per le proteste
Sono quasi 3.000
le persone arrestate a Teheran
durante le proteste
per la morte di Mahsa Amini.

A rendere nota la notizia
è IranWire,
che cita le famiglie dei prigionieri
come fonti.

Anche 18 giornalisti
sarebbero stati arrestati
durante le manifestazioni.

Per molti,
l’accusa è di aver organizzato
incontri segreti
per organizzare rivolte violente.

La maggior parte delle persone arrestate
viene rinchiusa nella prigione di Evin,
a Teheran,
dove, secondo la fotografa Yalda Meiri,
le condizioni sarebbero precarie
e molto rischiose
a causa delle scarse condizioni igieniche
e della violenza
all’interno del carcere.

Le proteste sono esplose
dopo la morte della 22enne
arrestata per non aver indossato il velo
in modo appropriato.

Mahsa Amini è morta
a causa delle percosse
dopo essere stata arrestata
e trattenuta dalla polizia morale.

ESTERI
ESTERI

 Dickelbers

Russia, sparatoria in una scuola a Izhevsk, morti e feriti fra bambini e insegnanti
Il 26 settembre
13 persone sono state uccise
durante una sparatoria.
La tragedia è avvenuta
nella scuola russa di Izhevsk,
nella Repubblica dell’Udmurtia,
a 970 km da Mosca.

5 delle vittime
sono bambini.
Tra le vittime adulte
ci sono 2 insegnanti
e 2 guardie di sicurezza,
secondo quanto riferito
dai funzionari russi.
Sono rimasti feriti
14 studenti e 7 adulti.

L’attentatore è entrato in un’aula
e ha fatto fuoco.
Erano iniziate da poco le lezioni.

Nelle immagini girate dai media
si vedono alcuni studenti
che si nascondono
in una stanza della scuola.

L’uomo aveva con sé due pistole,
indossava una maglietta
con un simbolo nazista
e un passamontagna,
e dopo aver sparato
si sarebbe suicidato.

“L’attentato terroristico,
a quanto pare,
è stato commesso da un sostenitore
di un’organizzazione neofascista”,
ha detto il portavoce del Cremlino,
Dmitri Peskov.

ESTERI
ESTERI

 NASA Goddard Space Flight Center

Tempesta Tropicale Ian si dirige verso Cuba
Nell’ultimo mese
i fenomeni atmosferici
provenienti dall’Oceano Atlantico
stanno seriamente preoccupando
la Florida e Cuba.

L’uragano Ian,
che si sta abbattendo
sulle coste americane
con venti che arriveranno fino a 200 km/h,
sta minacciando le coste
degli Stati Uniti e i Caraibi.

Ian è la nuova tempesta tropicale
che si è formata dal ciclone Fiona,
già abbattutosi sulla costa Est degli Stati Uniti
fino alla Nuova Scotia.
Fenomeno ciclonico di recente formazione,
Ian sta spaventando in particolare
la Florida e Cuba.

Nell’arco di pochissimi giorni, infatti,
questo uragano passerà
da uragano di categoria 1
a categoria 4,
con venti molto forti,
capaci di distruggere
gran parte dei territori
su cui si abbatterà.

Finora tutte le possibili analisi
di questo fenomeno atmosferico
sono state elaborate dall’NHC (National Hurricane Center).

Nel mirino dell’uragano
ci sarebbe la capitale cubana, L’Avana,
che conta circa 2 milioni di abitanti.
I centri meteorologici sono tutti allertati
per dare informazioni
e aggiornamenti in tempo reale
alle popolazioni interessate
dal violento fenomeno.

SCIENZA
SCIENZA

La sonda Dart colpisce l’asteroide Dimorphos
La sonda Dart ha colpito
l’asteroide Dimorphos
a 13 km di distanza dalla terra.

Si è trattato della sperimentazione
di una tecnologia che,
ove necessario,
potrebbe proteggere la terra
da un eventuale impatto
con un asteroide.

La collisione è stata fotografata
dal minisatellite italiano LiciaCube
che ha raccolto
i primi dati sull’evento.

Mentre la sonda
si avvicinava all’asteroide,
il satellite inviava a terra
immagini sempre più dettagliate
che hanno permesso di osservare
la superficie irregolare
del corpo celeste.

LiciaCube è stato gestito
e coordinato dall’ASI,
l’Agenzia spaziale italiana,
e realizzato dall’azienda Argotec.

SCIENZA
SCIENZA

 Tim Evanson

Fossile di 518 milioni di anni scoperto in Cina
Un team di ricercatori internazionale
ha scoperto un fossile di Wufengella,
un verme corazzato
risalente a 518 milioni di anni fa.

Il fossile,
scoperto in Cina dal gruppo
diretto dalla Yunnan University,
sarebbe l’antenato
di fino a tre gruppi di animali
tutt’oggi viventi,
molti dei quali invertebrati acquatici.

Il verme,
grande appena un centimetro,
potrebbe essere stato il primo animale
a difendersi dai predatori
con una corazza di spine.

Poiché il fossile è successivo
all’esplosione del Cambriano,
che vide lo sviluppo
di animali più complessi,
esso gioca una parte importante
nella storia dell’evoluzione,
e permetterà agli studiosi
di sviluppare teorie più accurate.

 SPORT
 SPORT

 Vincenzo.togni

L’Italia alle Final Four di Nations League
La nazionale di calcio italiana
si è qualificata
alle Final Four di Nations League
dopo aver vinto
la partita con l’Ungheria
per 2-0.

L’Italia ha dominato
per tutto il primo tempo
trovando il gol con Raspadori.

Nella ripresa l’Ungheria
è partita agguerrita,
e Donnarumma ha salvato il risultato.
Gli azzurri hanno trovato
il gol del 2-0 con Di Marco
e da lì hanno sofferto
il gioco dei magiari
che sono andati vicini al gol
in più di un’occasione.

L’Italia ha sofferto parecchio
nell’ultima mezz’ora
ma è comunque riuscita a vincere
e a classificarsi prima del girone.

Questo risultato ci garantisce
anche di essere testa di serie
ai sorteggi per Euro 2024.
A giugno poi si giocheranno
le Final Four di Nations League.
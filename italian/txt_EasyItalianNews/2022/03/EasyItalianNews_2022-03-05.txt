Listen online as you read:

ESTERI
ESTERI

 Victor Babenko
Ucraina, bombe su centrale nucleare: scoppiato incendio
Le truppe russe hanno attaccato
la centrale nucleare di Zaporizhzhia
situata a Enerhodar
in Ucraina.

Durante gli scontri
lo stabilimento è stato bombardato
e adesso si troverebbe
sotto il controllo
dell’esercito russo.

I bombardamenti,
che hanno accompagnato
i violenti scontri
tra i due eserciti,
hanno colpito l’unità 1 dell’impianto.

Nell’area colpita
si è poi scatenato un incendio
che, per fortuna,
ha danneggiato solo
il perimetro esterno della struttura.

La centrale di Zaporizhzhia
è la più grande d’Europa
ed è strategica
per l’approvvigionamento energetico
dell’Ucraina.

Il presidente ucraino Zelensky,
commentando l’accaduto,
ha dichiarato:
“Se la centrale dovesse esplodere
sarebbe una catastrofe
6 volte peggiore
di Chernobyl”.

Negli scontri, inoltre,
due addetti alla sicurezza
sono rimasti feriti.

ESTERI
ESTERI

 Achim Raschka
L’ambasciatore italiano in Ucraina ha salvato 20 bambini
L’ambasciatore italiano in Ucraina
Pier Francesco Zazo,
insieme al personale,
sono riusciti a salvare 20 bambini,
tra cui 6 neonati.

I bambini erano stati accolti
all’ambasciata di Kiev,
ma al momento di spostare la sede istituzionale
per motivi di sicurezza,
Zazo ha portato con sé
anche i piccoli.

Nei primi giorni dell’avanzata russa,
l’ambasciatore italiano
era riuscito ad accogliere
un centinaio di persone
e ospitarle tra la sua residenza
e la sede dell’ambasciata,
e ha aiutato anche molti cittadini italiani
che volevano rientrare.

Zazo aveva chiesto al ministro degli Esteri,
Luigi Di Maio,
di rimanere nella capitale
proprio per poter aiutare
gli italiani rimasti in Ucraina.

Da parte del Presidente del consiglio
Mario Draghi,
durante l’audizione al Senato,
c’è stato un elogio
nei confronti dell’ambasciatore
e di tutto il suo team,
ed è stato rimarcato che l’unità di crisi
mantiene con i nostri connazionali in Ucraina
e con i familiari
regolari contatti.
Il Presidente del consiglio
ha parlato di servizio,
dedizione e coraggio.

ESTERI
ESTERI

 ليبي صح
Libia, rapiti tre ministri
Tre ministri libici
sono stati rapiti.
Si tratta del ministro degli esteri
Hafez Gaddur,
ex ministro libico in Italia,
della ministra dell’educazione
Salha Al Darawqi
e del ministro dell’istruzione tecnica
Faraj Khaleil.

Il rapimento sarebbe avvenuto
durante il loro trasferimento
da Misurata verso Tobruk
dove era in corso il giuramento
per il nuovo governo.

Il convoglio sarebbe stato al centro
di un conflitto a fuoco.

Il nuovo governo,
quello di Fathi Bashagha,
ha accusato
il primo ministro ancora in carica
di aver usato la forza
per evitare il giuramento.

Il premier ha però vietato
la mobilitazione delle forze militari
e ha chiuso lo spazio aereo.

ESTERI
ESTERI

Nave con auto di lusso affondata nell’Atlantico
Una nave cargo
con a bordo circa 4000 auto di lusso
è affondata nell’oceano Atlantico
dopo che un incendio
era scoppiato a bordo
circa due settimane prima.

L’equipaggio della nave
era stato tratto in salvo
dopo che era scoppiato l’incendio
e si stava provvedendo a spostare la nave,
ma durante le operazioni
la nave si è inclinata
ed è affondata.

A bordo migliaia di auto
tra cui Porsche, Bentley e Lamborghini
per un valore stimato
di circa 438 milioni di euro.
Alcune delle auto
erano già state vendute
per cui andranno riprodotte,
in particolare un modello di Lamborghini
la cui produzione
era stata terminata.

Nell’oceano sono visibili detriti
e macchie di petrolio
che si sta cercando di disperdere.
Sia le autorità portoghesi
che quelle europee
che si occupano di ambiente
stanno monitorando la situazione.

RELIGIONE
RELIGIONE

 Claude Truong-Ngoc
Il processo in Vaticano va avanti
Il Tribunale vaticano,
presieduto da Giuseppe Pignatone,
ha deciso che il processo penale
sugli investimenti finanziari
della Segreteria di Stato
andrà avanti.

Pignatone ha respinto
tutte le “eccezioni”
presentate dalle difese
dei dieci imputati.
Queste eccezioni mettevano in discussione
la validità del processo
per ragioni “formali”
e avrebbero potuto bloccarlo.
Ma appunto il Tribunale vaticano
ha valutato
il lavoro dei magistrati della Santa Sede
conforme alle regole vigenti
nello Stato più piccolo del mondo.

Il prossimo 17 marzo, quindi,
sarà interrogato
il cardinale Angelo Becciu,
il primo dei dieci imputati.

Becciu è accusato di aver causato
enormi perdite finanziarie
alla Santa Sede di Roma
per l’acquisto del palazzo di Londra.
L’immobile di Sloane Avenue 60
è stato comprato in parte nel 2014,
poi tutto nel 2018,
dalla Segreteria di Stato,
e ora è ceduto a Bain Capital.

L’udienza in Vaticano del processo,
dove sono imputati anche finanzieri,
monsignori, funzionari,
ha stimato una perdita totale
di 217 milioni di euro.

Da un anno il Papa
ha tolto alla Segreteria di Stato
la gestione dei fondi
e li ha affidati
ad altri enti.

ESTERI
ESTERI

Fa causa alla moglie per essere inciampato sulle sue scarpe
Un uomo dell’Ohio
ha fatto causa a sua moglie
per aver lasciato le sue scarpe
in un posto inappropriato.
Di conseguenza lui è caduto
da una rampa di scale,
riportando varie fratture.

La corte d’appello
ha recentemente respinto
la causa di John Walworth
contro sua moglie, Judy Khoury,
per l’incidente avvenuto
nel febbraio del 2018.

Walworth stava aiutando
la sua allora fidanzata
a portare alcune brocche di aceto
nel suo seminterrato,
quando è inciampato
su un paio di scarpe di lei
ed è caduto giù
per le scale del seminterrato,
rompendosi le ossa della gamba,
del braccio e della mano.

In seguito ha fatto causa a Judy,
sostenendo che è stata la sua negligenza
a costargli 80.000 dollari
di spese mediche
e altri 18.000 dollari
di mancato guadagno
perché le sue lesioni
gli hanno fatto perdere il lavoro.

notizie.delmondo.info

notizie.delmondo.info
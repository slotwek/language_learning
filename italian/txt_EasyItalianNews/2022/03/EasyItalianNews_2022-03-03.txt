Listen online as you read:

ESTERI
ESTERI

 US Army Europe
Continuano gli attacchi in Ucraina
Il settimo giorno
dell’offensiva russa in Ucraina
si è aperto con il suono
delle sirene d’allarme
nelle regioni di Kiev,
Zhytomyr, Pryluky,
Chernihiv e Dnipro.

Ieri mattina le forze russe
hanno annunciato
di essere riusciti ad assediare
la città di Kherson.

Kiev ha riferito
di aver sventato un attentato
contro il presidente Zelensky,
nel frattempo bombe
sono state sganciate sulla capitale.

Il presidente ucraino Zelensky
ha dichiarato che l’esercito ucraino
ha ucciso 6mila uomini russi fino ad ora.

La situazione lascia poche speranze
di arrivare a una soluzione negoziale.

Secondo i media l’ex presidente ucraino
Viktor Yanukovich
si troverebbe a Minsk,
e si pensa che l’obiettivo russo
sia quello di riportare lui
a capo del paese.

 ITALIA
 ITALIA

Alessandro Ambrosetti
Baby gang arrestata a Milano
A Milano è stata arrestata una banda
composta da giovanissimi
che operava
nella zona sud-est della città.

I carabinieri hanno arrestato
8 minorenni
che aggredivano e rapinavano
i passanti.
Il GIP ha emesso
un’ordinanza di custodia cautelare.

Gli indiziati,
tutti tra i 12 e i 17 anni,
dovranno rispondere di rapina,
lesioni e tentata rapina
in almeno 14 casi.

I giovani avvicinavano i passanti
con banali pretesti
all’interno di parchi,
mezzi di trasporto,
fermate o luoghi di incontro per i giovani,
e sottraevano loro
cellulari e altri oggetti di valore.

I carabinieri sono riusciti a individuarli
grazie a una serie di video
ricavati da alcune telecamere di sorveglianza.

ESTERI
ESTERI

 Dean Calma / IAEA
La Svizzera applicherà le sanzioni alla Russia
E’ la fine della neutralità svizzera?
L’atteggiamento della Confederazione
nei confronti della Russia
è cambiato.

Lo ha annunciato
il presidente Ignazio Cassis:
anche la Svizzera colpirà la Russia
con una serie di sanzioni.
Da lunedì prossimo
congelerà alcuni beni
di cittadini russi.

Adeguandosi alle misure prese dalla Ue,
la Svizzera rompe
la sua tradizionale neutralità;
fino a qualche giorno fa, invece,
Berna aveva semplicemente formulato
una black list di cittadini e banche
con cui non avrebbe più intrattenuto
rapporti economici.

Questa scelta,
oltre a non colpire direttamente
gli oligarchi russi,
avrebbe portato il paese
incontro a un rischio giuridico
e reputazionale delle banche,
che avrebbero appoggiato
il regime di Putin.

Probabilmente il fronte compatto europeo
contro la Russia
ha convinto la Svizzera
a non essere più l’unica a spalleggiare,
suo malgrado,
gli aggressori dell’Ucraina.

All’interno del governo elvetico,
le posizioni divergono:
da una parte i Verdi
hanno chiesto maggiore rigore,
mentre il partito della destra nazionalista (Udc)
ha chiesto di preservare
la neutralità del Paese.

 ITALIA
 ITALIA

 Mænsard vokser
Falsi Green pass in Rete, operazione in tutta Italia
La polizia ha scoperto
e smantellato
un’organizzazione criminale
che si occupava
di realizzare e vendere
falsi green pass.

Attraverso un gruppo Telegram
era infatti possibile
contattare i falsari
e ottenere il falso green pass
dopo un pagamento
di 300 euro.

Il documento,
perfettamente funzionante,
assicurava agli acquirenti
la “certificazione”
di un’avvenuta vaccinazione,
con tutte e 3 le dosi
necessarie per ottenere
il super green pass.

Il pagamento
avveniva tramite criptovaluta
e gli acquirenti
potevano anche beneficiare
di uno “sconto famiglia”
nel caso dell’acquisto di più green pass.
Alcuni genitori hanno infatti comprato
il falso documento
per i figli minorenni
in modo da evitare loro
la vaccinazione.

Le indagini, disposte dalla procura
di Termini Imerese,
hanno avuto luogo
in tutta Italia.
Le procure di diverse città
hanno infatti effettuato
numerosi arresti
e sequestrato i computer e i cellulari
degli indagati.

 TECNOLOGIA
 TECNOLOGIA

 Tohma
Attacco hacker alla Toyota
La Toyota è stata colpita
da un attacco hacker.
La violazione informatica
ha interessato
uno dei principali fornitori della società:
la Kojima Press,
con sede a Toyoda,
nella città di Nagoya,
quartier generale della casa automobilistica.

La Kojima produce
importanti pezzi per le auto,
e il suo sito
è andato improvvisamente offline.
Il black out è durato parecchie ore,
bloccando la produzione.

La Toyota ha subito un notevole danno,
che si aggiunge alla crisi di produzione
che da tempo colpisce la società
per la carenza di microchip
dovuta alla pandemia.

La prima casa automobilistica del mondo
ha già subito
un calo della produzione del 15%
rispetto all’anno precedente.
Con questa emergenza
sono saliti a 14 gli impianti giapponesi
costretti a una chiusura programmata
di due giorni.

Questo cyberattacco provoca
un crollo della produzione
di 10 mila vetture.

Per proteggersi dagli attacchi informatici,
la Toyota collabora da tempo
con aziende di tecnologia informatica,
come Microsoft,
anche perché i veicoli
oggi sono sempre più “connessi”.
E questa connessione costante
è una via di accesso
per i pirati informatici
che possono controllare
e rubare i dati a distanza.

 CULTURA & SOCIETA’
 CULTURA & SOCIETA’

 Ivan Radic
I vincitori dei SAG Awards
Si sono svolti a Los Angeles
i SAG Awards,
la premiazione del sindacato degli attori.

Per quanto riguarda i film,
a vincere è stato il cast
di ‘I segni del cuore’
che ha conquistato anche il premio
come miglior attore non protagonista
con Troy Kotsur,
che è diventato il primo attore sordo
a vincere un SAG.

Will Smith e Jessica Chastain
hanno vinto
come migliori attori protagonisti
mentre il premio
come attrice non protagonista
è andato a Ariana De Bose.

Per quanto riguarda i premi televisi
‘Succession’ e ‘Ted Lasso’ hanno vinto
come miglior cast per una serie.
‘Ted Lasso’ ha conquistato
anche il premio
come miglior attore protagonista per una commedia
con Jason Sudeikis.

Grande successo per ‘Squid game’
che ha conquistato due premi:
miglior attore e migliore attrice
per una serie drammatica
con Lee Jung-jae e Hoyeon Jung.
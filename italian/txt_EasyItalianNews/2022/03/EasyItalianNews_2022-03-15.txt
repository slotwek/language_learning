Listen online as you read:

ESTERI
ESTERI

 Mirek Pruchnicki
18 milioni di persone sono state coinvolte dal conflitto in Ucraina
L’organizzazione mondiale della sanità
ha dichiarato che sono 18 milioni
le persone colpite
dalla guerra in Ucraina.

Di questi 18 milioni:
6,7 sono gli sfollati interni,
mentre quasi 3 milioni
sono le persone fuggite dal paese.

Solo i rifugiati arrivati in Polonia
sono circa un milione,
in Romania circa mezzo milione.

L’Oms e i volontari
stanno lavorando duramente
per fornire all’Ucraina,
ma soprattutto ai paesi vicini,
l’essenziale almeno
per i bisogni urgenti.

Ad esempio stanno fornendo
generatori di ossigeno,
generatori per l’energia elettrica
nelle strutture fondamentali,
defibrillatori,
farmaci anestetici ecc…

Ci sono infatti intere città
senza servizi elettrici e idrici.

La situazione che si è venuta a creare
è stata definita dal presidente
della Federazione internazionale della Croce Rossa
come la più grande emergenza umanitaria
che l’Europa si troverà ad affrontare
per molti anni.

ESTERI
ESTERI

 Phil Roeder
New York, due persone accoltellate al MoMa
Due dipendenti del Moma,
il Museum of Modern Art
di New York,
sono stati accoltellati
durante il loro turno di lavoro.

L’aggressore,
che è riuscito a scappare,
è ancora sconosciuto;
tuttavia, la polizia ha dichiarato
di essere a conoscenza
dell’identità del ricercato.

Il movente è ancora ignoto
ma sembra che tutto sia iniziato
con la revoca dell’abbonamento al museo
dell’aggressore,
avvenuta pochi giorni prima.

Questo si sarebbe infatti presentato
all’ingresso del Moma,
dove gli addetti ai controlli
gli hanno impedito di accedere
proprio perché sprovvisto
di abbonamento.
A quel punto l’uomo
ha scavalcato il desk
e ha aggredito i due impiegati,
pugnalandoli con un coltello.

Dopo l’aggressione
si è scatenato il panico nel museo
e molti dei visitatori sono fuggiti.
Anche l’aggressore
si è dato alla fuga,
facendo perdere le proprie tracce.

Le forze dell’ordine
hanno quindi invitato i cittadini
ad evitare le strade limitrofe
e si sono messi alla ricerca dell’uomo.

I due impiegati non sarebbero
in pericolo di vita.

 ITALIA
 ITALIA

Addio al super Green Pass sui mezzi di trasporto e nei locali all’aperto
Lo stato di emergenza
cesserà il 31 marzo
dopo due anni di pandemia.

Già dal 10 marzo
è possibile visitare per 45 minuti
chi è ricoverato in ospedale,
pur con il super Green pass,
e consumare cibo e bevande
negli stadi,
al cinema
e nelle sale da concerto.

Ma il 31 marzo
segnerà la tappa decisiva
per il ritorno degli italiani
alla normalità.
Finirà lo smart working,
salvo se concordato tra azienda
e singolo dipendente.

Dal 1° aprile
nei locali al chiuso
invece resta in vigore
il green pass “base”,
basterà cioè un tampone negativo.

Inoltre, sempre dal 1° aprile
decade il super Green pass
sui mezzi di trasporto pubblico:
treni, aerei,
autobus o metropolitane,
e anche per chi alloggia in hotel.

Dal 1° maggio
gli over 50 potranno
tornare al lavoro
senza super Green pass,
ma per loro, l’obbligo vaccinale
resterà in vigore fino al 15 giugno.

SCIENZA
SCIENZA

Trovato il relitto dell’Endurance
La missione per ritrovare
la nave Endurance
nel continente antartico
ha finalmente raggiunto
il suo obiettivo,
individuando il relitto sott’acqua
a tre chilometri di profondità.

L’Endurance è una delle più famose
e importanti navi
della storia delle esplorazioni
per molti motivi,
legati all’esploratore inglese
Ernest Shackleton,
che riuscì a portare
l’equipaggio in salvo
nonostante il naufragio.

Il direttore della spedizione,
Mensun Bound, ha spiegato
che l’assenza di organismi
che consumano il legno
e le temperature
piuttosto basse del fondale
hanno preservato bene il relitto.
“Senza esagerare,
questo è il relitto ligneo
meglio conservato
che abbia mai visto”
ha affermato Bound.

Alla nave è intitolata addirittura
una delle capsule spaziali
Crew Dragon di SpaceX.

 CULTURA & SOCIETA’
 CULTURA & SOCIETA’

 GabboT
È morto William Hurt
William Hurt è morto
a 71 anni.
Nato nel 1950 a Washington,
arriva alla celebrità
nel 1986 con l’Oscar
per “Il bacio della donna ragno”
di Hector Babenco.

La sua biografia è segnata
da morti familiari,
matrimoni falliti e abusi di sostanze.
Ma la sua carriera non si ferma:
sfiora di nuovo la statuetta
con “Figli di un dio minore”,
nel ruolo di un eccentrico insegnante
per non udenti,
al fianco di Marlee Matlin,
attrice sordomuta anche nella vita.

Il suo aspetto attraente,
il suo “fisico da eroe”
non lo portano però a interpretare
soltanto ruoli da divo,
ma piuttosto uomini turbati e contraddittori,
per esempio ne “Il grande freddo”
di Lawrence Kasdan.

In “Brivido caldo”
è eccezionalmente sex symbol
a fianco di Kathleen Turner.
Con Kasdan gira ancora “Turista per caso”.
È poi protagonista
di “Fino alla fine del mondo”
di Wim Wenders.
Lavora anche con Franco Zeffirelli
in “Jane Eyre”.

È anche attore acclamato in teatro,
vera star delle scene.
A fine carriera partecipa
al kolossal di Spielberg
“A.I. intelligenza artificiale”
e ai film fantasy “Captain America”,
“Black Widow” e “Avengers”,
e ancora è in “Into the wild”
di Sean Penn
e in “History of violence”
di David Cronenberg.

 CULTURA & SOCIETA’
 CULTURA & SOCIETA’

 Hraybould
Bafta: i vincitori
Si sono svolti a Londra
i Bafta,
i premi del cinema britannico.

A trionfare è stato
‘Il potere del cane’
che si è aggiudicato
due dei premi più importanti:
miglior regia con Jane Campion
e miglior film.

I premi per i miglior attori
sono andati a Joanna Scanlan
e Will Smith,
oramai grande favorito
ai premi Oscar.
A Troy Kotsur e Ariana DeBose
i premi per i non protagonisti.

‘Licorice pizza’ e ‘CODA’
hanno vinto i due premi
per la sceneggiatura.

‘Dune’ si è aggiudicato
ben 4 premi tecnici:
suono, effetti speciali,
colonna sonora e fotografia.

Niente da fare per l’Italia:
è stato infatti ‘Drive my car’
per il Giappone
ad aggiudicarsi il premio
per il miglior film straniero.
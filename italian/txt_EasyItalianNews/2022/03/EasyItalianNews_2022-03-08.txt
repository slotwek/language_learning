Listen online as you read:

 ITALIA
 ITALIA

Novara, scuola accoglie i profughi ucraini
Si trova a Novara
la prima scuola
che accoglierà i bambini ucraini
in fuga dalla guerra.
E’ l’istituto paritario “Sacro Cuore”
che dalla scorsa settimana
ha 4 alunni in più
dai 4 ai 12 anni
arrivati da Ivano-Frankivs’k,
una città ucraina
di 225mila abitanti.

Il preside, Paolo Usellini,
racconta che gli studenti,
il primo giorno,
hanno giocato con i compagni
e hanno disegnato le bandiere
di Italia e Ucraina.

Due bambini e la loro mamma
sono arrivati in Piemonte
dopo un viaggio molto complesso,
raggiungendo in auto
il confine con l’Ungheria
e poi in Italia con un pulmino
noleggiato dalla nonna
che fa la badante in Italia
da 22 anni.

Insieme a loro hanno viaggiato
un’altra mamma e 2 bimbi.
Il nonno e il padre
sono rimasti in patria
a combattere.

 ITALIA
 ITALIA

Caro gasolio, pescatori in sciopero
I pescherecci
delle marinerie italiane
hanno annunciato uno sciopero
per protestare contro l’aumento
dei prezzi dei carburanti.

I pescatori hanno annunciato
che non usciranno in mare
per un’intera settimana
se non si prenderanno provvedimenti
per frenare il rincaro
del prezzo del gasolio.

La decisione è stata comunicata
dall’Associazione produttori Pesca
dopo una riunione,
alla quale hanno aderito
l’80% delle marinerie italiane.

“Il caro gasolio
non permette più
di sostenere l’attività di pesca,
e il comparto
ha deciso di fermarsi”
ha dichiarato l’associazione.

Ecco quindi la decisione
di non uscire in mare
dal 7 al 13 marzo.

Lo sciopero dei pescatori
arriva pochi giorni dopo
quello degli autotrasportatori
che avevano intenzionalmente bloccato
tutti i trasporti su strada
per protestare anch’essi
contro il caro carburante.

 SALUTE
 SALUTE

Polli Broiler geneticamente condannati a soffrire, l’indagine di Animal Equality
Il 98% dei 550 milioni di polli
macellati ogni anno in Italia
appartiene alla razza Broiler,
“ibridi” creati in laboratorio
attraverso una selezione genetica
per ottenere in tempi rapidissimi
una maggiore crescita
delle parti più richieste sul mercato,
cioè il petto e la coscia.

Lo studio fatto da Animal Equality
ha dimostrato che i Broiler
sono condannati geneticamente
a una breve vita di sofferenza.

Questa condizione va contro
il decreto legislativo n.146 del 2001
che regola la protezione degli animali
negli allevamenti.
Tale decreto impone agli allevatori
“misure adeguate per garantire
il benessere dei propri animali
affinché non vengano loro provocati dolore,
sofferenze o lesioni inutili”.

Gli esami clinici e le radiografie
condotte dai veterinari di Animal Equality
dimostrano che la crescita innaturale
e il peso eccessivo dei Broiler
provocano gravi danni alle ossa,
all’apparato cardio-respiratorio
e agli organi,
con sanguinamenti interni ed esterni.

Animal Equality ha lanciato una petizione
per chiedere “la messa al bando”
in Europa e in Italia
delle razze a rapido accrescimento.
“Sono animali nati
per soffrire terribilmente
e questo sistema nel 2022
è totalmente inaccettabile”,
dichiara Alice Trombetta
di Animal Equality Italia.

 CULTURA & SOCIETA’
 CULTURA & SOCIETA’

Ragazzo costruisce isola deserta per riconquistare ex fidanzata
Xiao Xu, un ragazzo
del villaggio di Hetou,
nella provincia cinese del Guangdong
ha provato a riconquistare l’ex fidanzata
con molta fatica
e spendendo tutti i suoi risparmi.

Nel corso di un mese
ha infatti speso una somma
pari a 13.500 euro
per trasformare un piccolo pezzo di terreno
vicino a un lago
in quella che lui chiama
‘isola dell’amore’.

L’isola deserta si estende
su circa 20-30 metri quadrati
ed è interamente ricoperta
da una fitta vegetazione rosa,
come fiori di peschi e ciliegi.

La coppia si è lasciata
quando lui ha deciso
di trasferirsi in campagna
per dare sostegno ai genitori
e lei invece è rimasta in città.

Nonostante questo gesto
incredibilmente romantico,
Xiao Xu non è riuscito
a riconquistare la ragazza.

In compenso la sua isola dell’amore
è diventata
una popolare meta turistica
per coppie.

notizie.delmondo.info

notizie.delmondo.info
 CULTURA & SOCIETA’
 CULTURA & SOCIETA’

100 anni fa nasceva Pier Paolo Pasolini
Pier Paolo Pasolini
nasceva 100 anni fa a Bologna,
il 5 marzo del 1922.

Intellettuale e artista
tra i più discussi della storia nazionale,
l’Italia lo celebra,
a partire dal presidente Mattarella,
che ha dedicato al suo ricordo
parole di stima e gratitudine.

Ma nelle scuole
lo si studia poco.
Forse perché l’uomo
è sempre stato scomodo:
omosessuale e comunista dissidente.

La sua morte violenta,
ucciso all’idroscalo di Ostia
il 2 novembre 1975,
rimane ancora un mistero.

I suoi nemici l’hanno risolta
trovando il colpevole
in uno dei suoi amati “ragazzi di vita”,
il giovane Pino Pelosi.
Ma i fatti hanno smentito
questa versione e ancora oggi
non si sa quali siano
i veri colpevoli.

Pasolini ha attraversato tutti i generi:
poesia, letteratura, saggistica,
giornalismo, drammaturgia,
cinema, pittura.
Tra le opere più celebri
ci sono gli articoli
sul “Corriere della Sera”,
ora raccolti negli “Scritti corsari”;
le sue poesie,
tra tutte le “Ceneri di Gramsci”,
e i tanti film.
Solo per citarne alcuni:
“Accattone”, “Mamma Roma”,
“Il Vangelo secondo Matteo”,
“Uccellacci e uccellini” con Totò,
“Medea” con Maria Callas.

In anni di forti tensioni politiche,
scontri sociali e scandali finanziari
Pasolini prendeva posizioni
coraggiose e controcorrente.
Per alcuni,
Pasolini è morto ammazzato
proprio a causa di questa necessità
di cercare sempre e a ogni costo la verità,
superando le censure e i tabù.

 SPORT
 SPORT

 Stefan Brending
Federica Brignone vince la coppa di specialità in SuperG
Federica Brignone si è aggiudicata
la coppa di specialità di sci
in SuperG
con una gara d’anticipo,
complice l’uscita di pista
della diretta inseguitrice Curtoni.

La Brignone ha chiuso la gara
in nona posizione
mentre a vincere
è stata la francese Miradoli,
alla prima vittoria in carriera.

Per la sciatrice azzurra si tratta
della terza coppa del mondo di specialità
dopo quelle vinte in gigante e combinata.
Nel 2020 aveva anche vinto
la classifica generale.

Nessuna sciatrice azzurra
era mai riuscita a vincere
la Coppa di questa specialità.

Al traguardo l’azzurra
ha espresso soddisfazione
per il traguardo raggiunto.
A vedere la gara era presente
anche Roger Federer,
e Brignone ha dichiarato
che è stato molto emozionante
incontrare il suo idolo.

sport.sky.it

sport.sky.it
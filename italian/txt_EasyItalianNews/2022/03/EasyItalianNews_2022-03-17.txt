Listen online as you read:

ESTERI
ESTERI

 Stefan Krasowski
Corea del Nord, Seul: fallito test con missile non identificato
La Corea del Nord
ha effettuato il lancio
di un missile non identificato
dall’area di Sunan.

La notizia è stata riferita
dalla Corea del Sud
e poi confermata
anche dalla Difesa giapponese.

Il missile, secondo le fonti,
potrebbe trattarsi
del Hwasong-17,
il cosiddetto “missile mostro”
a testata multipla.

Il test, tuttavia,
sarebbe fallito:
Il missile non è infatti riuscito
a raggiungere l’altitudine necessaria
durante la sua fase di spinta.

Il comando militare americano
ha condannato
la condotta della Corea del Nord
e ha parlato di “grave escalation”
da parte di Pyongyang.

Secondo gli americani,
i nordcoreani
non si starebbero attenendo
alla moratoria unilaterale
sui test di missili
e di armi nucleari
avviata nel 2017.

 ITALIA
 ITALIA

 I2ho7p
Nuove regole per la maturità
Il governo ha diramato
le nuove regole per la maturità,
che riguarda mezzo milione di studenti.

La maturità si svolgerà in presenza
e ci saranno 3 prove:
due scritti e un colloquio orale.

La prima prova scritta
sarà una prova di italiano,
dove gli studenti potranno scegliere
tra 7 diverse tracce
di 3 tipologie diverse:
analisi di testo,
produzione di testo argomentativo
e riflessione critica.

La seconda prova sarà
su una disciplina sola
specifica per ogni scuola:
ad esempio Latino per il classico.

E poi ci sarà un colloquio orale
che varrà 25 punti,
mentre le due prove scritte
valgono 15 e 10 punti.
Il percorso scolastico dello studente
varrà gli altri 50 punti.
La Commissione sarà formata
da sei commissari interni
e un presidente esterno.

ESTERI
ESTERI

Giornalista del blitz alla tv russa è stata multata e rilasciata
Maria Ovsyannikova,
la giornalista della tv di stato russa
che qualche giorno fa
ha protestato in diretta
contro la guerra in Ucraina,
è stata rilasciata.

Lei stessa giornalista,
uscita dal tribunale Ostankino di Mosca,
riporta di essere stata messa in isolamento
e interrogata per 14 ore,
per poi essere condannata
a pagare una multa
di 30mila rubli,
circa 255 euro.

Le Nazioni Unite avevano chiesto
alle autorità russe
di non punire la giornalista,
in quanto questa ha soltanto esercitato
il diritto di libertà di parola
mostrando un cartello di protesta
in televisione.

Maria Ovsyannikova ha dichiarato
di avere in passato lavorato
per il canale uno della tv russa
e di aver partecipato
ai meccanismi di propaganda del Cremlino
e di vergognarsi per questo.
Inoltre incita il popolo russo
a scendere in strada a protestare
considerando che le autorità
“non possono incarcerare tutti”.

 ITALIA
 ITALIA

2021, cala ancora la popolazione ma raddoppiano i matrimoni
L’Istat ha pubblicato il rapporto
“Dinamica demografica 2021”.
I dati rilevanti sono
l’aumento del tasso di mortalità
e un nuovo record negativo
delle nascite.
Sono invece aumentati i matrimoni
e i flussi migratori interni
e in entrata in Italia.

Nel 2021 sono state 59 mila
le morti dovute al Covid-19,
l’8,3% sul totale dei decessi,
in calo rispetto al 2020,
quando i morti per Covid-19
sono stati 77 mila,
cioè il 10,3% del totale.

I nati della popolazione residente nel 2021
sono stati appena 399.431,
per la prima volta
sotto le 400 mila unità,
l’1,3% in meno rispetto al 2020
e quasi il 31% rispetto al 2008.
Ma questo calo è dovuto
solo in parte alla pandemia.

Sono invece aumentati i matrimoni:
durante l’estate si è registrato
un picco di +113,1%
rispetto al 2020.

Ci sono infine segnali positivi
per i movimenti migratori.
Nel corso del 2021
il tasso migratorio con l’estero
è stato di +2,7%
rispetto all’1,5% del 2020.

AMBIENTE
AMBIENTE

Una specie di pipistrello ricompare dopo 40 anni
Una popolazione di pipistrelli
“ferro di cavallo”
è stata scoperta in Ruanda.
Questa particolare specie
si riteneva fosse estinta
da ben quaranta anni:
è una specie molto rara
e non facile da trovare.

La piccola popolazione dei pipistrelli
si trova tra le montagne
del parco nazionale di Nyungwe,
nella parte sud-occidentale del paese.

Si tratta di una riserva protetta,
e ciò fa ben sperare
che per i pipistrelli sarà possibile
continuare a vivere in tranquillità
nel loro angolo di mondo.

Il gruppo di ricercatori che ha fatto
la sorprendente scoperta,
dopo quasi 10 anni di lavoro,
è composto da esperti
della Bat Conservation International (BCI),
Rwanda Development Board (RDB)
e Rwanda Wildlife Conservation Association (RWCA).

L’inizio della ricerca risale al 2013,
e questa specie così rara
da credersi estinta,
è stata osservata soltanto
altre due volte
nel corso della storia:
nel 1964 e nel 1981.

Il pipistrello “ferro di cavallo”
vive principalmente nelle foreste
e proprio il diffuso fenomeno
della deforestazione
è ciò che lo ha portato
a rischio estinzione.

 SPORT
 SPORT

 European Union 2021 – Source: EP
Bebe Vio mostra le sue nuove protesi
Bebe Vio,
campionessa paralimpica di scherma,
annuncia sui social
l’arrivo delle nuove protesi
ipertecnologiche e multifunzionali
con dita indipendenti.

La campionessa spiega
che l’evoluzione tecnologica
permette di fare azioni
che sono precluse con le protesi
di generazione precedente.

L’azienda che ha fornito le protesi
è la Ottobock,
una delle più importanti per ausili
per chi ha una disabilità.

Bebe è una delle ultime
testimonial dell’azienda
che conta grandi campioni olimpici
come Martina Caironi,
che ha stabilito il nuovo record
di salto in lungo (5,23 metri)
per atlete amputate di gamba,
Ambra Sabatini,
campionessa paralimpica
con record del mondo sui 100 metri,
e Alessandro Ossola,
finalista sui 100 metri
alle scorse paralimpiadi.

 SPORT
 SPORT

 Palazzo Chigi
Sofia Goggia vince la Coppa del mondo di discesa
Sofia Goggia,
campionessa bergamasca di sci,
ha vinto la coppa del mondo di discesa.

Questa è la sua terza vittoria,
dopo quelle del 2018
e del 2021.

Si è trattato di una sfida
che l’ha messa a dura prova
in quanto l’atleta si è infortunata
poco prima delle Olimpiadi di Pechino,
dove ha comunque ottenuto
la medaglia argento.

Nelle Finali di Coppa della stagione
a Courchevel del 16 marzo,
la sua vittoria è stata dichiarata
ancora prima della conclusione della gara
in quanto l’unica rivale
con cui si poteva contendere la coppa
era la svizzera Corinne Suter,
che si è posizionata
in quinta posizione.

Sofia Goggia è arrivata prima
con 75 punti di vantaggio
sulla seconda posizione austriaca,
diventando quindi insuperabile.
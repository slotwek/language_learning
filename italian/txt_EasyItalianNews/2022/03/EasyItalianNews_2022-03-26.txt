Listen online as you read:

ESTERI
ESTERI

 Beatrice Murch
Anonymous hackera la Banca centrale russa
Il collettivo Anonymous
ha hackerato
la Banca Centrale russa.

Lo annunciato il gruppo stesso
sul suo account Twitter
“YourAnonTv”,
dove ha pubblicato
questo messaggio:
“Entro 48 ore
verranno rilasciati
più di 35.000 file
con accordi segreti”.

Il cyberattacco fa parte
della campagna #OpRussia,
l’iniziativa che ha preso di mira
Putin e le istituzioni russe
che sostengono
e portano avanti
la guerra in Ucraina.

Non è la prima iniziativa
del collettivo di hacker:
dall’inizio della guerra
sono stati presi di mira
altri obiettivi sensibili
come siti governativi
e media nazionali.

Anche alcune aziende
sono state minacciate
e hackerate da Anonymous,
come Nestlè,
Auchan, Decathlon
e Leroy Merlin,
accusate di continuare
ad operare in Russia.

Il governo russo ha smentito l’attacco
e ha negato qualsiasi compromissione
della Banca Centrale,
lasciando quindi la prossima mossa
ad Anonymous.

finanza.repubblica.it

finanza.repubblica.it

 ITALIA
 ITALIA

 Gianni Franco
Assalto alla sede dei portavalori e bottino da 4 milioni di euro
Verso le nove di sera del 24 marzo
a San Giovanni Teatino
in provincia di Chieti,
si è scatenato il caos
tra sparatorie, incendi,
esplosioni e inseguimenti.

Una banda di circa
una dozzina di ladri
ha preso d’assalto
il deposito Sicuritalia
riuscendo a rubare
tra i 3 e i 4 milioni di euro.

Il deposito di Sicuritalia
è il luogo in cui vengono contati
gli incassi raccolti
dai furgoni portavalori.

Il dramma è iniziato la sera
quando i malviventi
hanno abbattuto la recinzione
con una ruspa
per poi dare fuoco a camion e altri mezzi
andando a bloccare
tutte le altre possibili vie d’entrata.

Sono riusciti ad entrare nei locali
sparando sui vetri,
e nonostante l’intervento di carabinieri,
polizia, ambulanze
e vigili del fuoco
sono riusciti a scappare.

Il traffico sull’asse Pescara-Chieti
è rimasto bloccato per ore.
E’ partita da subito
la caccia agli uomini,
ma per ora non si hanno piste.

ESTERI
ESTERI

India: Italian Design Day all’Ambasciata di Delhi
‘Italian Design Day’
è la manifestazione annuale
lanciata dall’Ambasciata Italiana
nel 2017 per valorizzare
il marchio Made in Italy.

Il 23 marzo,
con centinaia di iniziative
realizzate in tutto il mondo,
si è svolta la VI edizione.

Il tema di quest’anno
è Ri-Generazione,
che vuole unire funzionalità e benessere
con sostenibilità e impatto ambientale:
riutilizzare, rigenerare,
rinnovare e riciclare
i materiali e i prodotti esistenti
in parallelo allo sviluppo
di quelli nuovi.

Quest’anno durante la serata
nel giardino dell’Ambasciata a Dehli
è stata presentata ufficialmente
la prossima edizione
del Salone del Mobile,
che si terrà a Milano
dal 7 al 12 giugno.

L’Ambasciatore de Luca
ha ricordato che in India
l’Italia è il quarto esportatore di arredi,
con più di 75 marchi.
“Ogni anno crescono
gli operatori indiani
che visitano il Salone
e restano affascinati
da questo aspetto del nostro lifestyle
e della nostra secolare cultura”.

consmumbai.esteri.it

consmumbai.esteri.it

ESTERI
ESTERI

Boji il cane randagio famoso di Istanbul
Boji è un cane randagio
che vive a Istanbul,
in Turchia,
e ogni giorno utilizza
i mezzi pubblici della metropoli
per spostarsi da una parte all’altra
della città.

Boji è un incrocio di Sivas Kangal
e cane da pastore:
ormai i cittadini locali
lo riconoscono
e gli scattano foto e video
che sono diventati molto popolari
sui social media.

La città ha addirittura creato
un account Instagram e Twitter
dedicato a lui.
Lo si vede raffigurato nei suoi viaggi
in treno, traghetto,
autobus e metropolitana.

Al momento le autorità locali
sono in grado di rintracciarlo
in quanto è stato munito
di un collare con il nome
e di un microchip
con un tracker.

I cittadini hanno notato
che Boji ha imparato
le regole di base
dei trasporti pubblici,
come ad esempio quelle su chi ha la precedenza
nel salire e nel scendere dai mezzi.

news.fidelityhouse.eu
notizie.delmondo.info
news.fidelityhouse.eu

notizie.delmondo.info
 CULTURA & SOCIETA’
 CULTURA & SOCIETA’

Giornate Fai di primavera, 700 luoghi da visitare
Sabato 26 e domenica 27 marzo
tornano le Giornate di Primavera del FAI,
il Fondo per l’Ambiente Italiano,
dopo due anni di sospensione
a causa della pandemia.

Si celebrano i trent’anni
della manifestazione
che dal 1993 ad oggi
ha aperto al pubblico
più di 14mila luoghi d’arte in tutta Italia,
accogliendo nel tempo
più di 11 milioni di visitatori.

Questa 30esima edizione
è dedicata all’Ucraina
e al “valore civile
del patrimonio culturale,
che riflette la nostra identità,
testimonia la nostra storia
e rafforza i valori del vivere civile”.

I luoghi aperti al pubblico
dal Nord al Sud d’Italia
saranno moltissimi:
oltre 700 in 400 città.
Ben 170 tra ville e palazzi storici,
molti dei quali di solito chiusi a visitatori,
apriranno le porte.
E 200 luoghi di culto,
40 castelli, 23 aree archeologiche
e 25 siti di archeologia industriale.

La lista continua con 45 musei,
7 biblioteche, 13 teatri,
itinerari tematici e 55 borghi storici.
In programma anche
visite didattiche nei parchi urbani,
in orti botanici e giardini storici,
e alla scoperta di curiosità,
come torri e campanili,
negozi storici e mulini,
persino alberi monumentali.

viaggi.corriere.it

viaggi.corriere.it
 SPORT
 SPORT

 Roberto Vicario
L’Italia non si classifica ai mondiali
Finisce 1-0 la partita
tra l’Italia e la Macedonia del nord,
sconfitta che comporta
l’esclusione degli azzurri
dalla coppa del mondo
per la seconda volta consecutiva
dopo il 2018.

Il goal della Macedonia,
segnato da Trajkovski
al 92esimo minuto
è stato decisivo per la partita.

A qualificarsi per i mondiali
sarà per cui la Macedonia del nord
oppure il Portogallo
che ha battuto la Turchia 3-1.

La squadra azzurra ha creato
numerose occasioni di goal
senza però riuscire a concretizzare.

Mancini, il c.t. (commissario tecnico) della nazionale,
si dichiara deluso
ma non si pronuncia sul suo futuro,
nonostante i giocatori
sperino che rimanga.

 SPORT
 SPORT

La Juventus Women vince la partita d’andata dei quarti di Champions League
Risultato storico
per la squadra femminile
della Juventus,
che nella partita d’andata
dei quarti di Champions League
ha battuto il Lione
con il punteggio di 2-1.

La partita,
che si giocava all’Allianz Stadium,
lo stadio della squadra maschile,
si è messa subito in salita
quando il Lione è passato in vantaggio
dopo appena 8 minuti
con la rete di Macario.

Il Lione ha avuto altre occasioni
per raddoppiare
ma non le ha sfruttate.
Al 62’ la squadra francese
è rimasta in dieci
e da lì la Juventus ha alzato il ritmo
colpendo prima la traversa
e poi trovando al 70’ il pareggio
con una rete di Girelli.

Ma è Bonfantini,
appena entrata,
a trovare il goal della vittoria
al minuto 82.
La Juventus resta così in corsa
per la semifinale:
il ritorno dei quarti
giovedì 31 in Francia.

sport.sky.it

sport.sky.it
Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
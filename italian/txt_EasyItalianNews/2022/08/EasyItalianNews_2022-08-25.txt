Listen online as you read:

ESTERI
ESTERI

 Gage Skidmore
Usa, Trump fa causa al governo per il blitz “illegale” dell’Fbi
I legali di Donald Trump,
hanno avviato una azione legale
per il blitz dell’Fbi
nella casa a Mar-a-Lago
dell’ex presidente.

Secondo Trump, infatti,
si è trattato
di una azione “illegale”
messa in atto
dai suoi avversari politici.

I suoi legali
hanno infatti dichiarato:
“Il blitz dell’Fbi a Mar-a-Lago
è stato dettato dalla politica,
e alla politica
non può essere consentito
di avere un impatto
sulla giustizia”.

Gli avvocati hanno quindi
chiesto al governo
la nomina di uno “special master”,
un giudice esterno,
per la revisione
dei documenti sequestrati.

Il Dipartimento della Giustizia
ha risposto prontamente
alle accuse di Trump:
“Il blitz degli agenti federali
è stato autorizzato,
siamo a conoscenza della mozione
e risponderemo in tribunale”.

Secondo alcuni esperti,
la mossa di Trump potrebbe servire
per rallentare le indagini
che lo riguardano
e non rischiare battute d’arresto
durante la campagna elettorale.

 ITALIA
 ITALIA

Uomo di 80 anni ferisce la moglie e si barrica in casa
A Bacoli, in provincia di Napoli,
un uomo di 80 anni
ha sparato alla moglie
al culmine di un litigio
e poi si è barricato in casa.

La donna, colpita da due proiettili
è stata soccorsa
e trasportata in ospedale,
e non è in pericolo di vita.

Dopo il fatto,
l’uomo si è chiuso in casa
rifiutandosi di uscire:
la polizia ha negoziato per ore
per convincerlo a consegnarsi,
e in un primo momento
sembrava esserci riuscita,
ma poi l’uomo ha cambiato idea.

Per questo motivo, dopo 13 ore,
i carabinieri hanno deciso
di fare irruzione nell’abitazione
dove sono riusciti a immobilizzare l’anziano
e a sequestrare la pistola.

Per motivi di sicurezza
era stata anche tagliata
la fornitura di gas
al palazzo in cui vivevano gli anziani.

ESTERI
ESTERI

 Jnzl’s Photos
Essere omosessuali non è più un crimine a Singapore
Finalmente verrà abrogata la legge
che criminalizzava i rapporti omosessuali
a Singapore.
Il primo ministro Lee Hsien Loong
ha annunciato sulla tv nazionale
questo tanto atteso cambiamento,
ossia l’abrogazione della legge 377A,
che prevedeva l’illegalità dell’essere gay;
secondo il testo della legge:
“Qualsiasi atto di grave indecenza
con un’altra persona di sesso maschile”
è punibile con una condanna
fino a due anni di reclusione.

Una legge molto datata,
che risale addirittura al periodo coloniale.
Ricordiamo che Singapore
ha ottenuto l’indipendenza
dall’Impero britannico nel 1965,
ma non ha mai cambiato questa legge,
anche se risulta
che non sia stata applicata
almeno negli ultimi 10 anni.

Un passaggio storico per Singapore,
un paese molto conservatore
in cui i diritti LGBT+
non hanno nessuna tutela.

L’abrogazione della legge
non segue però
il cambiamento culturale della popolazione,
perché l’omosessualità è ancora malvista
e considerata un tabù.
Questo grande passo
da parte del governo
potrebbe aprire lo spiraglio
verso altri importanti cambiamenti.

ESTERI
ESTERI

Dal Danubio in secca riemergono i relitti delle navi della Germania nazista
La peggiore siccità
degli ultimi anni in Europa
ha fatto scendere il fiume Danubio
a uno dei livelli più bassi
in quasi un secolo.

Vicino alla città portuale
di Prahovo in Serbia,
sono riaffiorate dal letto del fiume
dozzine di relitti
di navi da guerra tedesche,
cariche di esplosivo,
e affondate
durante la seconda guerra mondiale.

Nel 1944 le navi tedesche
si rifugiavano nel Danubio
mentre si ritiravano
dall’avanzata delle forze sovietiche:
molte contengono ancora
tonnellate di munizioni ed esplosivi
e sono un pericolo per la navigazione.

Il governo serbo ha intenzione
di bonificare il fiume
e recuperare i relitti.
Il costo dell’operazione
è di 29 milioni di euro.

Furono gli stessi ufficiali del Reich
a ordinare l’affondamento della flotta navale
perché non cadesse nelle mani dell’Armata Rossa,
ma anche per bloccare
la via d’acqua sul Danubio
e rendere il più difficile possibile
la navigazione in quel tratto del fiume.
E navigare in queste acque
è difficile ancora oggi:
il passaggio delle navi
richiede spesso due o tre ore.

I relitti hanno bloccato la navigazione
su questa parte del Danubio
per 78 anni.
Negli ultimi 40 anni,
i tentativi di rimuovere i relitti
hanno causato molti incidenti mortali.

 ITALIA
 ITALIA

A Ischia il silenzio è d’oro
Nell’isola di Ischia
nascono le zone del silenzio:
un’ordinanza a difesa del vivere comune,
per proteggere la qualità
del soggiorno degli ospiti
e dei cittadini
in tutte le ore del giorno
e della notte.
Questa la decisione
dell’amministrazione comunale di Ischia.

Il sindaco Enzo Ferrandino
ha emesso l’ordinanza secondo cui,
fino al 30 settembre
negli orari che vanno dalle 15 alle 18
e dalle 21 alle 9 del mattino seguente,
in alcune zone dell’isola
non si potranno emettere schiamazzi,
lanciare cose,
provocare assembramenti rumorosi
e giocare con palloni.
I trasgressori verranno puniti
con sanzioni amministrative
che andranno da 500 a 5000 euro.

Oltre all’ordinanza,
il comune di Ischia ha lanciato
anche una campagna di sensibilizzazione
per garantire una vacanza pacifica
ai numerosi ospiti
che ogni anno scelgono l’isola
per le proprie vacanze.

Le Forze dell’ordine
stanno facendo un grande lavoro
per quanto riguarda i controlli,
da cui dipende il successo dell’iniziativa.
napoli.repubblica.it
news.ischia.it

napoli.repubblica.it

news.ischia.it
ESTERI
ESTERI

Impiegato giapponese si ubriaca e perde chiavetta Usb con dati degli abitanti della città
Nella città giapponese di Amagasaki,
vicino a Osaka,
un uomo sui 40 anni,
dipendente dell’amministrazione pubblica,
è stato protagonista
di un fatto increscioso.

Un pomeriggio, dopo il lavoro,
è andato a bere qualcosa
con i colleghi.
Esagerando un po’ con l’alcol, però,
ha finito per perdere una chiavetta Usb
che conteneva dati sensibili
di oltre 460mila abitanti
di Amagasaki.

Nella chiavetta infatti
erano registrati nome, cognome,
data di nascita, indirizzo,
conti correnti, informazioni fiscali
e anche condizioni economiche della famiglia,
di oltre mezzo milione di persone.

L’uomo si è risvegliato per strada
e ha subito denunciato
la scomparsa della chiavetta
alla polizia.

Le autorità hanno pubblicato
un comunicato stampa
chiedendo scusa agli abitanti della città
e assicurando che le informazioni
contenute nella chiavetta
erano criptate
e protette da password.

 CULTURA & SOCIETA’
 CULTURA & SOCIETA’

Censura, film Minions reinventato in Cina
Sta facendo discutere
sui social cinesi
l’ultimo film
ad essere vittima di censura
da parte del Partito Comunista,
che ogni anno
taglia o reinventa intere scene di film
per promuovere messaggi
conformi alla “cultura locale”.

Questa volta si tratta
del film d’animazione
‘Minions: The Rise of Gru’,
il cui finale,
distribuito nelle sale cinesi,
è stato completamente alterato.

Nella versione originale,
il supercriminale Gru
parte insieme a Wild Knuckles,
il suo compagno di malefatte,
il quale finge la sua morte
pur di evadere la cattura.
Invece, nella versione cinese,
Gru si pente delle sue attività criminali
e si dedica alla vita di famiglia.

L’anno scorso la censura
del celebre film ‘Fight Club’
ha provocato simili critiche,
quando una scena
dove decine di grattacieli
vengono fatti saltare in aria,
è stata totalmente omessa.

Un critico cinematografico cinese
ha commentato online:
“Siamo solo noi
che abbiamo bisogno di una guida
e di cure speciali
per paura che un cartone animato
ci possa corrompere?”
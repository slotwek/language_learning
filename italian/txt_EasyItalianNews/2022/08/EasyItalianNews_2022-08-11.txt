Listen online as you read:

ESTERI
ESTERI

 Gage Skidmore
L’FBI perquisisce casa di Trump
L’FBI ha perquisito
la casa di Donald Trump
a Mar-a-Lago, in Florida,
e ha prelevato una serie di documenti.

A darne notizia
è stato lo stesso Trump
che al momento della perquisizione
si trovava nella sua residenza
a New York.

Non è ancora chiaro
cosa cercassero effettivamente,
ma pare che ci siano di mezzo
dei documenti riservati
di quando Trump era presidente
e che avrebbe portato a casa propria.
Lo ha spiegato il figlio di Trump
in una intervista a Fox News.

È già da tempo
che la National Archives,
un’agenzia che si occupa dei documenti,
sosteneva che Trump,
al termine del suo mandato,
avesse portato via dei documenti
che invece avrebbe dovuto consegnare a loro.

Secondo Trump quanto è accaduto
è “una strumentalizzazione della giustizia
e un attacco dei democratici di sinistra radicali
che vogliono disperatamente
evitare che mi candidi
alle elezioni del 2024”.

ESTERI
ESTERI

Piogge torrenziali a Seul, 7 morti e sei dispersi
Forti piogge
hanno colpito la Corea del Sud,
causando gravi danni.

Su Seul, su Incheon
e nella provincia di Gyeonggi
sono caduti oltre 100mm di pioggia
che hanno causato
inondazioni e allagamenti.

Quelle che sono state definite
le peggiori piogge
degli ultimi 80 anni,
hanno causato il blocco
di diversi servizi
come metropolitana,
trasporti pubblici e servizi.

Oltre ai danni,
il nubifragio è costato la vita
a 7 persone;
altre sono invece ancora disperse.

Il Korea Forest Service
ha inoltre emesso avvisi di frana
in oltre 47 città
e contee della nazione.

Come se non bastasse,
l’agenzia meteorologica coreana
ha avvertito di un possibile peggioramento
atteso per i prossimi giorni.

Secondo i rilievi
potrebbero cadere
fino a 300mm di pioggia,
che aggraverebbero notevolmente
la situazione.

Il Ministero dell’Interno,
nel frattempo, ha aggiornato
la valutazione dei danni
da “allerta” a “gravi”.

AMBIENTE
AMBIENTE

L’Olanda propone di eliminare un terzo del bestiame per ridurre l’inquinamento
Si chiama “Memorandum per le aree rurali”
ed è un programma del governo olandese
che ha come obiettivo
quello di ridurre la produzione
di azoto e ammoniaca del 70%
e dimezzare l’inquinamento
causato dalle due sostanze
entro il 2030.

L’Olanda è il Paese dell’Ue
a più alta densità di animali:
questo obiettivo è realizzabile
soltanto abbattendo un terzo del bestiame.
Il paese, infatti,
ha un sovraccarico di letame
prodotto negli allevamenti intensivi,
che inquina gli ambienti naturali
e produce troppe emissioni
di azoto e ammoniaca.

Oltre alla proposta di abbattimento
dei capi di bestiame
c’è quella di convertire gli allevamenti
da intensivi a estensivi,
con un numero minore di animali
su una superficie più vasta.

Il piano è il primo di questo genere nel mondo
ma incontra l’ovvia opposizione
degli agricoltori.
Molti di loro hanno dichiarato
che accetteranno solo misure volontarie
e vogliono più tempo
per ridurre le emissioni,
in attesa di innovazioni tecnologiche:
“Le automobili erano molto inquinanti,
ma hanno avuto la possibilità
di renderle meno dannose
con l’innovazione.
Questo è quello che vogliamo”,
ha detto la fondatrice
del partito degli agricoltori olandesi,
il Boer Burger Beweging (Bbb).

ECONOMIA
ECONOMIA

 Capricorn4049
Mentre il ghiaccio scioglie, miliardari alla ricerca di ricchezze “green”
Secondo la CNN,
un gruppo composto
da alcune delle persone
più ricche del mondo
starebbe finanziando un progetto
condotto dalla Kobold Metals
in Groenlandia.

Quest’ultima
è una società di esplorazione mineraria
con equipaggi stazionati
sull’isola di Disko
e sulla penisola di Nuussuaq
alla ricerca di nichel e cobalto.

Secondo la società,
questi metalli sarebbero fondamentali
per lo sviluppo di veicoli elettrici
e di energia rinnovabile.

Ironicamente,
il significativo scioglimento dei ghiacci
a causa dell’emergenza climatica
avrebbe reso la ricerca di depositi minerari
molto più facile.

A finanziare le ricerche
di quella che potrebbe essere
una delle miniere più grandi del mondo
vi sarebbero miliardari
quali Jeff Bezos,
Michael Bloomberg,
e Bill Gates.

Oltre ai suoi propositi benefici,
è dunque chiaro
che il progetto promette guadagni
da non sottovalutare.

 CULTURA & SOCIETA’
 CULTURA & SOCIETA’

 FESTIVALDEVINACHILE
E’ morta Olivia Newton-John
Olivia Newton-John,
attrice famosa soprattutto
per aver interpretato Sandy
nel musical “Grease”,
è morta all’età di 73 anni.

Secondo l’annuncio pubblicato
dal marito John Easterling,
Olivia sarebbe venuta a mancare
circondata da amici e parenti
nel suo ranch
nel sud della California.

L’attrice lottava da trent’anni
contro il tumore al seno,
aveva ricevuto la prima diagnosi nel 1992
seguita poi da una recidiva nel 2013
e una nuova diagnosi
per tumore alla colonna vertebrale
nel 2017.

La famiglia ha chiesto
di mandare anziché fiori,
donazioni alla Olivia Newton-John Foundation.
Questa fondazione è infatti dedicata
alla ricerca sul cancro
e in particolare sulla fitoterapia.

“Grease”, film in cui ha recitato
insieme a John Travolta,
è il musical più popolare di sempre.
Proprio John Travolta
ha pubblicato sui social
un messaggio d’addio
ricordando con affetto l’attrice.

 CULTURA & SOCIETA’
 CULTURA & SOCIETA’

 Garry Knight
Tanti auguri a Dustin Hoffman
Ha spento 85 candeline
uno degli attori più iconici
e trasformisti di Hollywood:
Dustin Hoffman.

Indimenticabile per le sue interpretazioni
memorabili come “Il laureato”,
“Kramer contro Kramer”, “Tootsie”,
“Rain man” e parecchi altri film,
l’attore ha collezionato tanti successi
in una carriera
che non è stata mai in discesa.

Artista versatile e molto amato,
durante la sua poliedrica carriera
ha vissuto il cinema a 360 gradi
come attore, regista
e produttore cinematografico.

La sua famiglia del resto
era già nel mondo del cinema,
dato che la madre era attrice
e il padre decoratore di set
della Columbia Pictures.

Non sarà stato difficile quindi
per Dustin Hoffman
entrare a far parte di quel mondo
che lo ha trasformato,
tra le tante cose,
in un padre travestito,
un furbo detenuto e un cantante in crisi;
ha iniziato presto a studiare piano
e recitazione alla Pasadena Playhouse
e poi all’Actor’s Studio di Lee Strasberg.

Il salto sul grande schermo
non è arrivato presto, però,
perché ha fatto tanto teatro
e altrettanta televisione
prima di essere scelto
per il ruolo che lo ha consacrato,
cioè “Il laureato”.

 SPORT
 SPORT

 Edwin Martinez
Tennis, Serena Williams prossima al ritiro
A poche settimane
dall’inizio del Us Open,
la star del tennis femminile
Serena Williams
ha annunciato che questo
potrebbe essere il suo ultimo torneo
come atleta agonistica.

La tennista,
vincitrice di ben 23 tornei
del Grande Slam
nel corso della sua carriera,
ha annunciato il suo ritiro
su Instagram,
accennando a “un’evoluzione”
verso altri aspetti della sua vita.
Tra di essi,
la sua vita famigliare
e spirituale.

Il soprannome di Serena Williams
è “The Queen”,
proprio perché è stata al primo posto
del ranking mondiale
per 319 settimane, vincendo 73 titoli.

Facendo riferimento
alla sua recente disfatta
durante il Wimbledon,
l’icona sportiva e culturale
ha dichiarato:
“Non so se sarò pronta
per vincere New York.
Ma ci provo.
E i tornei preliminari
saranno divertenti”.
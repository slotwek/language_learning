Listen online as you read:

ESTERI
ESTERI

 Alexey Tolmachov
Ucraina, prima centrale nucleare d’Europa “fuori controllo”
Secondo Rafael Grossi,
direttore dell’Agenzia internazionale
per l’energia atomica,
la più grande centrale nucleare d’Europa
sarebbe “completamente fuori controllo”
a causa della situazione precaria
in Ucraina.

La centrale di Zaporizhzhia,
collocata nel sud dell’Ucraina,
è la decima al mondo
per dimensioni,
e da inizio marzo
è sotto il controllo russo.
La centrale continua a essere operata
da staff ucraino,
ma Grossi ha denunciato
che la catena di fornitura
di pezzi di ricambio e di attrezzi
sarebbe stata interrotta.

Come se non bastasse,
la centrale sarebbe continuamente
circondata da combattimenti
tra i rispettivi eserciti,
mettendo a serio rischio
la sicurezza
e il funzionamento dell’impianto.

Grossi ha lanciato un appello
alle autorità russe
per permettere a un team specializzato
di accedere alla centrale
e ispezionare il materiale nucleare,
in modo da evitare
un possibile incidente nucleare
di considerevoli dimensioni.

europa.today.it

europa.today.it

ESTERI
ESTERI

 Robert Stansfield/Department for International Development
Continua grave crisi alimentare in Sud Sudan
Il Sud Sudan si trova
nel mezzo della crisi alimentare
peggiore degli ultimi decenni.

A causa dell’emergenza climatica,
mesi di siccità
e improvvise inondazioni
hanno decimato i raccolti locali,
costringendo la popolazione
a fare ricorso
a costose importazioni
oppure all’aiuto delle Ong.

La guerra in Ucraina
e la pandemia
hanno ulteriormente innalzato
il prezzo del grano,
sul quale il Sud Sudan
faceva affidamento,
e della maggior parte
delle risorse alimentari disponibili.

Nonostante il paese
abbia una popolazione
inferiore alla media continentale,
la porzione in condizioni
di povertà estrema
supera il 70%,
con 37 milioni di persone
alle prese con fame acuta.

Secondo l’Oms,
la crisi alimentare
non farà che aumentare
il flusso migratorio,
aggravando la situazione sanitaria
e mettendo alla prova
le infrastrutture di accoglienza
dei paesi circostanti.

greenreport.it
video.repubblica.it
greenreport.it

video.repubblica.it
 SALUTE
 SALUTE

 NIAID
Vaiolo delle scimmie, Oms e Stati Uniti dichiarano stato d’emergenza
Una settimana dopo
la decisione dell’Oms
di etichettare il vaiolo delle scimmie
come un’emergenza sanitaria globale,
gli Stati Uniti,
che hanno registrato 6600 casi
da maggio scorso
hanno dichiarato lo stato d’emergenza
e la distribuzione del vaccino.

A livello globale,
i casi sarebbero circa 17 mila
sparsi in 74 paesi diversi,
mentre in Italia quelli verificati
sono 407.

Nonostante la crisi
sia giunta all’attenzione globale
solo negli scorsi mesi,
il vaiolo delle scimmie è presente
nell’Africa Centrale e Occidentale
da decenni,
anche se l’ultima versione del virus,
presente prevalentemente
in Nigeria e nel Congo,
pare essere più pericolosa.

Tuttavia,
dei casi recentemente registrati
negli Stati Uniti,
la maggior parte nega
alcun collegamento con l’Africa
oppure con animali selvatici,
i quali potrebbero agire da vettori.

unric.org

unric.org
 SPORT
 SPORT

 Lorie Shaull
Giocatrice USA condannata a 9 anni in Russia
La giocatrice di basket USA Brittney Griner
è stata condannata
a 9 anni di carcere in Russia
per traffico di droga.

La cestista era stata fermata all’aeroporto
dove le era stato trovato nel bagaglio
dell’olio di cannabis.
La Griner si era dichiarata colpevole
affermando di aver portato per errore l’olio
e respingendo l’accusa
di traffico di stupefacenti.

“Ho commesso un errore in buona fede,
non avevo intenzione
di infrangere la legge”
ha dichiarato in aula la giocatrice.

I legali della giocatrice hanno dichiarato
che faranno appello
contro la sentenza.

La Russia ha aperto alla possibilità
di uno scambio di prigionieri
con gli USA,
possibilità a cui gli Stati Uniti
si sono dichiarati favorevoli.

 TECNOLOGIA
 TECNOLOGIA

Spazio: decollata prima sonda spaziale lunare sudcoreana
Il razzo SpaceX Falcon 9,
della missione spaziale
della Corea del Sud,
è stato lanciato con successo.

Il lancio è stato effettuato
da Cape Canaveral
alle 19:08 (ora della Florida).

Il razzo trasporta
una sonda spaziale lunare,
il primo progetto spaziale
oltre l’orbita terrestre
della Corea del Sud.

Il veicolo spaziale,
noto come Korea Pathfinder Lunar Orbiter,
oppure semplicemente come Danuri,
dovrebbe viaggiare
lungo una traiettoria programmata
e compiere rilevazioni
di vario genere.

I suoi sensori
raccoglieranno dati
sulla superficie lunare,
sui terreni, sui raggi gamma
e su eventuali siti
adatti a futuri atterraggi
di future missioni.

La missione è stata sviluppata
in collaborazione
tra KARI e NASA,
che oltre alla progettazione
ha messo a disposizione
l’agenzia Antenne Deep Space Network.

 CULTURA & SOCIETA’
 CULTURA & SOCIETA’

Il mare più bello d’Italia è in Puglia
Il Sistema nazionale
per la protezione dell’ambiente
ha pubblicato il report del monitoraggio
delle acque balneabili italiane.

Dalle analisi effettuate
lungo le coste di tutta la penisola,
“il tacco d’Italia” si conferma,
per il secondo anno consecutivo,
il migliore per la qualità delle acque,
che sono eccellenti al 99%.
Seguono la Sardegna (97,6%)
e la Toscana (96%).

A livello nazionale
anche quest’anno sono molte
le regioni in cui oltre il 90% di acque
è nella classe eccellente;
sommando anche le acque buone,
si arriva al 94%.

I controlli sulle acque di balneazione
riguardano anche laghi
e (in pochi casi) fiumi,
dove alcune regioni raggiungono
il 100% di acque eccellenti.

Dopo Puglia, Sicilia e Toscana
ci sono Emilia-Romagna
con il 93,8% di acque eccellenti,
Veneto con il 91,4%,
Friuli-Venezia Giulia con il 90,9%.

Oltre alle acque
viene controllata anche
la presenza di alghe tossiche,
che è collegata al riscaldamento globale.

Le migliori spiagge pugliesi
sono sulle coste leccesi,
foggiane e baresi:
le Maldive del Salento,
Punta Prosciutto, la Baia dei Turchi,
Cala dell’Acquaviva,
Punta della Suina, Baia delle Zagare,
Baia di Manaccora e Lama Monachile.
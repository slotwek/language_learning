Listen online as you read:

ESTERI
ESTERI

Alluvioni in Pakistan, più di 1000 morti
Più di 1000 morti,
di cui 348 bambini,
è il bilancio delle vittime
delle terribili inondazioni
che hanno colpito il Pakistan
dall’inizio della stagione dei monsoni.

Un disastro naturale
aggravato dal cambiamento climatico.
“Una crisi umanitaria
di proporzioni epiche”.
Il governo pachistano ha definito così
la drammatica situazione,
dichiarando lo stato d’emergenza.

Le conseguenze saranno tragiche
per la già fragile economia del Paese.
La National Disaster Management Authority pakistana
parla di quasi un milione
di abitazioni distrutte,
con milioni di persone senza tetto.
Circa 3.500 km di strade,
149 ponti e 170 negozi
sono stati spazzati via
da inondazioni improvvise,
e oltre 700 mila capi di bestiame
sono morti.

Il Balochistan è tagliato fuori
dal resto del Paese
dopo il crollo
del principale ponte ferroviario.

È stata particolarmente colpita
la provincia del Sindh meridionale:
347 persone sono rimaste uccise
e altre 1.009 ferite.

Il neo premier Shehbaz Sharif,
è arrivato sui luoghi
per assistere alle operazioni di soccorso.

video.corriere.it

video.corriere.it
 ITALIA
 ITALIA

 Jamie Heath
Ritrovato rostro romano risalente alle battaglie delle Egadi
A distanza di duemila anni,
è stato ritrovato
un rostro in bronzo
perfettamente conservato
appartenente alla prua
di una nave dell’impero romano.

Il rostro aveva una funzione importante
negli scontri marittimi
contro i cartaginesi
durante la prima guerra punica,
e potrebbe aiutare
gli esperti contemporanei
a ricostruire gli avvenimenti
che portarono alla sconfitta
di Cartagine.

Il rostro,
ricoperto di plankton e flora marina,
è stato ritrovato
a 80 metri di profondità
nei pressi di Levanzo,
in provincia di Trapani.

Questo è solo l’ultimo
di circa 23 altri reperti
risalenti alle battaglie delle Egadi
ritrovati dagli archeologi
della soprintendenza del mare,
in collaborazione
con i carabinieri subacquei locali,
ma è uno degli esemplari
meglio conservati.

ESTERI
ESTERI

Usa: all’esercito divise meno gender neutral
Le divise dei soldati
sono fatte di solito
di tessuti molto pesanti e resistenti,
le uniformi sono grosse e larghe,
perché sono disegnate
per la fisicità maschile,
anche se di donne soldato ormai
ce ne sono tante,
in ogni corpo militare.

Finalmente una buona notizia
per le militari degli Stati Uniti:
le divise saranno dotate
di un reggiseno tattico.
Si sta sperimentando, infatti,
un prototipo che resista alle fiamme
e ad altri test molto duri,
proprio perché si tratta di un indumento
che servirà e proteggerà
in situazioni straordinarie.

Il prototipo dell’Army Tactical Brassiere
verrà presentato il prossimo autunno
alle autorità dell’esercito
per diventare così il primo reggiseno
che l’esercito ha mai offerto alle donne
come parte integrante
della loro uniforme.

Le notizie su questo rivoluzionario reggiseno
riguardano le sue caratteristiche:
sarà ignifugo,
protettivo e ad alta traspirabilità,
ma per quanto riguarda il modello
e se adatto anche all’allattamento,
per il momento
non si hanno ancora notizie,
né tanto meno immagini.

ESTERI
ESTERI

Assaggiare caramelle in Canada è un lavoro
Gli annunci di lavoro
non riservano più sorprese ormai.
In Canada, un’azienda di caramelle
che si chiama Candy Funhouse
ha pubblicato su Linkedin
un annuncio di lavoro
a dir poco insolito:
si cerca infatti
un assaggiatore di caramelle,
e la paga sembra altrettanto allettante.

L’offerta di lavoro è rivolta
a persone di tutte le età
ed è perfetta per tutti coloro
che ambiscono a diventare
mastro assaggiatore di caramelle.
Che cosa vuol dire?
Essere un esperto di caramelle,
cioccolato, biscotti e dolciumi vari,
in grado di valutarli
prima che vengano messi in commercio.

La Candy Funhouse
è un’azienda molto apprezzabile
che ha la sua sede a Toronto,
e offrirebbe un compenso
di ben 100mila dollari all’anno
al fortunato prescelto,
il quale dovrà prima
svolgere un corso di formazione.

Il lavoro sarà totalmente in smartworking,
e quindi non verrà svelato
nessun segreto aziendale.
Probabilmente la nuova figura
servirà a testare i dolciumi
per la festa di Halloween.

Ovviamente le candidature
non sono mancate,
dato che i requisiti richiesti sono:
passione sfrenata per i dolciumi
e una buona conoscenza
delle lingue francese e inglese.

 CULTURA & SOCIETA’
 CULTURA & SOCIETA’

 Colin Lam
A Milano arriverà Core, il club più esclusivo
Sarà nel pieno centro di Milano,
proprio sotto la Madonnina,
il club newyorkese tra i più esclusivi
e ricchi del mondo.
Stiamo parlando di Core,
e nel capoluogo lombardo
sono già iniziati i lavori.

Data di inaugurazione: 2023,
i più ottimisti parlano
di dicembre 2022,
al momento sono le uniche indicazioni disponibili.
Inutile farsi prendere dalla curiosità,
perché sarà appunto un club
per pochi eletti,
in grado di pagare un’iscrizione
che si aggira intorno ai 10mila euro!

La sede italiana del prestigioso club
sarà, come abbiamo detto,
in pieno centro di Milano.
Si tratta di un palazzo storico
situato in via Matteotti,
con una superficie di 4.000 metri quadrati;
lo spazio è dotato di molte terrazze
e un cortile nascosto,
oltre a una serie di spazi segreti
che verranno creati
apposta per gli ospiti.

Chi saranno gli ospiti, o meglio i soci?
Ci sarà una rigida selezione in questi ambiti:
moda, media, tecnologia,
ristorazione, design, automotive,
finanza, energia e biotecnologie,
arte e cultura, architettura,
immobiliare, legislativo e governativo,
consulenza e servizi.

Parlando di numeri,
quelli ammessi saranno in totale 500,
di cui il 30% di Milano,
il 30% da tutta Italia,
un altro 30% dall’Europa
e il 10% dal resto del mondo.
Ovviamente i membri di New York
saranno membri della nuova sede di Milano,
anche perché c’è da dire che essere soci
del Core di New York
costa ben 50mila dollari.

milano.repubblica.it

milano.repubblica.it
 SPORT
 SPORT

 Morio
Gran premio di Spa: vince Verstappen
Max Verstappen ha vinto
il gran premio di Spa, in Belgio
dopo aver rimontato
dalla 14sima posizione.

L’olandese era infatti stato penalizzato
per aver sostituito il motore
della sua vettura,
e partiva dal fondo della griglia.
Gli sono bastati 12 giri
per prendersi la vetta.

Al secondo posto
si è classificato Perez,
suo compagno di scuderia
a suggellare così
un altro ottimo weekend
per la Red Bull.

Sainz su Ferrari è salito
sul terzo gradino del podio
dopo aver conquistato
la pole position sabato.
Sesto posto per l’altra Ferrari,
guidata da Leclerc,
anch’egli partito
dal fondo della griglia.

Verstappen ha ora 98 punti
di vantaggio su Leclerc
che nella generale è stato scavalcato
anche da Perez.

 SPORT
 SPORT

 TourProGolfClubs
Golf: FedEx Cup, vince il nordirlandese McIlroy
Rory McIlroy ha vinto
la FedEx Cup di golf
per la terza volta.

Con una grande rimonta,
sulla quale nessuno avrebbe scommesso,
il nordirlandese
si è aggiudicato il trofeo
e il premio di 18 milioni di dollari
in palio.

McIlroy è riuscito
a recuperare il distacco
da Scottie Scheffler,
americano numero 1
del ranking mondiale,
chiudendo con “-21”
rispetto al “-20” di Scheffler.

Oltre alla vittoria
e al relativo record,
McIlroy è infatti l’unico
che sia riuscito
a vincere la gara per tre volte,
il campione è avanzato
dal quarto posto
al terzo posto
nella classifica mondiale.

Dopo la gara,
il vincitore ha dichiarato:
“Che settimana, che gioia!
Metà di questa coppa
se la merita Scheffler,
un grande competitor.
Ma lui quest’anno
ha già fatto suo il The Masters
mentre io ora posso godermi
questo riconoscimento”.

golfando.tgcom24.it

golfando.tgcom24.it
Listen online as you read:

ESTERI
ESTERI

Auto piomba sulla folla a Berlino
Un uomo alla guida di un’auto
ha investito alcuni passanti
in una popolare via
della città di Berlino
provocando la morte di una persona,
un insegnante che era lì
con degli studenti,
e il ferimento di altre persone,
di cui alcuni in gravi condizioni.

L’auto si è poi schiantata
contro la vetrina di un negozio
e il conducente
è stato bloccato dai passanti
e poi arrestato.

L’uomo è un 29enne tedesco
con problemi psichici.
Secondo il portavoce della polizia
il gesto è stato volontario
ma è esclusa la pista terroristica.

L’uomo è stato ricoverato
in un reparto di psichiatria
dato che risulta essere affetto
da schizofrenia paranoide.

 ITALIA
 ITALIA

Trieste, voleva avvelenare acqua e cibo nei supermercati: arrestato
Un uomo è stato arrestato
per aver minacciato
di avvelenare acqua
e prodotti alimentari
nei supermercati.

L’arrestato, un 47enne
residente a Trieste,
ha infatti contattato aziende produttrici
e catene di supermercati,
minacciandole di avvelenare
i loro prodotti
se queste non avessero pagato
un riscatto.

L’uomo ha anche inviato dei video
in cui mostrava
come avrebbe avvelenato
cibi pronti, acque minerali
e vini.

Per farlo, avrebbe utilizzato
iniezioni di cianuro
e di veleno per topi.

Nelle email anonime
chiedeva alle aziende
un riscatto in criptovaluta
fino a 200.000 euro.

Se le aziende
si fossero rifiutate di pagare,
allora avrebbe divulgato
i video delle alterazioni dei prodotti
per scatenare il panico.

L’uomo è stato rintracciato
e arrestato tempestivamente
dalla polizia postale,
che ha collaborato con tutti i soggetti
che erano stati ricattati:
oltre 200 tra aziende italiane
e straniere.

ESTERI
ESTERI

Usa, ritrovata Baby Holly scomparsa dal 1981
Le autorità del Texas
hanno ritrovato “Baby Holly”,
una bambina scomparsa oltre 40 anni fa,
e che ai tempi era diventata
un vero e proprio caso giornalistico.

Il caso è tuttora irrisolto:
nel 1981 erano stati ritrovati i corpi
di un uomo e una donna
di cui non si conosceva l’identità.
E’ stato possibile accertarla
solo nel 2021 quando,
grazie alle nuove tecnologie,
sono stati identificati
come Tina e Harold Clouse.

La coppia aveva una figlia piccola, Holly,
che era poi stata abbandonata
sulle scale di una chiesa da due donne,
e poi cresciuta
da una famiglia dell’Arizona.

Holly, che ora vive in Oklahoma,
ha appreso per la prima volta
della sua identità
quando ha ricevuto la visita della polizia
sul posto di lavoro.

 ITALIA
 ITALIA

Topo causa blackout rosicchiando i cavi elettrici
Cinque paesi della Bergamasca
sono rimasti al buio
dopo che un topo
ha rosicchiato i cavi
di una cabina elettrica
di Torre de’ Roveri.

Sono stati coinvolti
anche i comuni di Scanzorosciate,
Gorle, Torre Boldone
e Pradalunga,
e in totale circa 30mila persone al buio.

In alcune zone
il blackout è durato
una ventina di minuti,
mentre in altre
fino a due ore e mezza,
come ha spiegato all’AGI
il sindaco di Scanzorosciate,
Davide Casati.

I topi tendono a rosicchiare tutto
per evitare che i loro denti
crescano troppo lunghi,
quindi può succedere
che prendano di mira
i cavi elettrici.
Questa tendenza è aumentata
da quando alcune aziende
hanno iniziato a produrre i cavi
con materiali rinnovabili,
come ad esempio la soia.

RELIGIONE
RELIGIONE

 Finizio
Papa Francesco, circolano di nuovo voci sulle sue dimissioni
“Piuttosto che operarmi,
mi dimetto”.
È bastata questa battuta,
pronunciata da papa Francesco
il 23 maggio 2022
all’assemblea generale
della Conferenza Episcopale Italiana (Cei),
ad alimentare di nuovo
le voci sulle sue dimissioni.
Il papa è infatti in sedia a rotelle
per un dolore al ginocchio.

Le voci sono arrivate
fino al Washington Post
che ha pubblicato un articolo
dal titolo “Francesco è vicino
alla fine del suo pontificato?”.

Era successo già l’anno scorso,
dopo l’operazione che il pontefice
aveva subito al colon.
In quell’occasione, come in questa,
Bergoglio aveva commentato ironico:
“Non mi è nemmeno passato per la testa!
[…] Sono ancora vivo,
nonostante alcuni mi volessero morto”.

Francesco finora non ha voluto
mettere una protesi al ginocchio,
come gli consigliano i medici,
e, di nuovo, la sua spiegazione
è stata ironica: “Per governare
ci vuole la testa, non le gambe”,
e sembra che la sua testa
funzioni ancora molto bene,
per cui le voci sono infondate.

Bergoglio ha tuttavia ammesso
che se un papa sente le forze venir meno,
dovrebbe fare come Benedetto XVI,
primo papa “emerito” della storia
della Chiesa cattolica
ad aver rinunciato alla carica nel 2013.

AMBIENTE
AMBIENTE

 calflier001
Germania: mezzi pubblici a 9 euro
Per tutta l’estate, in Germania
sarà possibile viaggiare
su tutti i mezzi di trasporto pubblici
(treni locali, regionali,
autobus e tram)
pagando un biglietto unico
a soli 9 euro al mese.

Si potrà viaggiare in tutta la Germania
sul trasporto pubblico regionale e locale,
come RB, RE, U-Bahn,
cioè la metropolitana,
la S-Bahn, gli autobus e i tram.

L’iniziativa è stata accolta
con grande approvazione,
perché nella sola prima settimana dal comunicato
sono stati venduti
ben 7 milioni di biglietti.

Un’iniziativa che aiuta
la popolazione tedesca
contro il caro energia degli ultimi mesi,
e fino a questo momento la Germania
è stato l’unico paese
ad aver messo in atto
un piano per implementare
l’uso dei mezzi pubblici.

Questa rivoluzione è stata voluta
proprio dal nuovo cancelliere Olaf Scholz.
In questo modo,
oltre all’evidente risparmio
per i cittadini,
ci sarà una forte riduzione
delle emissioni di CO2,
per non parlare poi del traffico
e dei problemi della viabilità.

Insomma, sono tanti i benefici
che derivano da questo provvedimento,
quindi: perché è solo la Germania
ad averlo messo in pratica finora?
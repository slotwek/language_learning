Listen online as you read:

ESTERI
ESTERI

 OPCW
Johnson si salva dal voto di sfiducia
Il premier inglese Boris Johnson
ha ottenuto la fiducia
con 211 voti a favore
e 148 contrari.

Il premier mantiene così
la sua posizione
dato che gli bastavano
180 voti a favore.
Sono però molti
i voti a sfavore ricevuti,
e questo rischia di minare
la stabilità del suo governo.

Johnson ha definito la vittoria “decisiva”
e ha invitato il Governo
“a voltare pagina
e concentrarsi sulle cose importanti
che interessano davvero alla gente”.

Lo scandalo Partygate durante il lockdown
aveva portato un numero crescente
di deputati conservatori
a chiedere le dimissioni del premier:
dato che almeno il 15% del parlamento
lo aveva chiesto,
si è proceduto al voto di fiducia.
Secondo quanto riporta la stampa,
il 60% della popolazione
non avrebbe più fiducia nel premier.

ESTERI
ESTERI

 Мария Андреевна
Russia, altri due manager morti in un strano incidente
Altri 2 top manager russi
sono morti
in circostanze poco chiare.

Le vittime sono Vladimir Gabrielyan
e Sergei Merzlyakov,
vice amministratore delegato
e alto dirigente di Vkontakte,
l’alternativa russa a Facebook.

Secondo quanto dichiarato,
i due manager avevano preso parte
a una spedizione
nella regione di Nenets,
nell’Artico russo.

Durante l’attraversamento
di un fiume, tuttavia,
i mezzi anfibi sui quali viaggiavano
si sarebbero ribaltati,
venendo trascinati dalle acque.

I due manager sarebbero quindi annegati,
mentre gli altri membri della spedizione,
tra cui la moglie di uno dei due,
sono stati soccorsi e salvati
da alcuni residenti.

La notizia è stata diffusa
dallo stesso Vkontakte
con questo comunicato:
“Questa mattina sono emerse
notizie molto tristi
sulla tragica morte
di Vladimir Gabrielyan e Sergey Merzlyakov
in un incidente.
Siamo in lutto
con le loro famiglie
e i loro amici”.

Le morti di Gabrielyan e Merzlyakov
vanno ad aggiungersi
a quelle di altri importanti manager russi,
come quella di Andrei Krukowski, di Gazprom,
e quelle dei 4 dirigenti
trovati morti per suicidio
dopo aver ucciso le proprie famiglie.

ESTERI
ESTERI

Francia: allarme punture a tradimento
Si chiama Needle Spiking,
“avvelenamento da ago”
e si tratta di un fenomeno
che in Francia e non solo,
sta seminando terrore da settimane.
Queste punture
vengono effettuate a tradimento
con delle siringhe
durante feste o grandi eventi musicali.

Dopo essere state punte dagli aghi,
le persone coinvolte
hanno parlato di sintomi
come capogiri e nausea,
uno stato confusionale non troppo grave.

Secondo quanto riporta
la stampa francese,
al festival Papillons de Nuit,
che si è svolto dal 3 al 5 giugno
in Normandia,
ci sono state nove segnalazioni
di iniezioni selvagge
su 86.000 partecipanti all’evento.

Le vittime sono state assistite sul luogo
dai servizi sanitari
e dopo i primi casi
all’ingresso del festival
sono stati aumentati i controlli
affinché non entrassero altre siringhe.

ECONOMIA
ECONOMIA

 Steven Lek
UE, salario minimo raggiunto accordo
Nella notte tra il 6 e il 7 giugno,
Consiglio, Parlamento e Commissione UE
hanno raggiunto un accordo
sulla direttiva per il salario minimo.

Le presidenza di turno francese
ha affermato
che è “una tappa importante
per l’Europa sociale.
Nel pieno rispetto
delle diversità nazionali,
il provvedimento favorirà
dei salari minimi adeguati nell’Unione
e lo sviluppo
della contrattazione collettiva “.

A Bruxelles sono tutti certi
che l’impatto della direttiva
sarà positivo
per la creazione di posti di lavoro
e per l’occupazione.

La direttiva punterà
a istituire un quadro
per fissare salari minimi
“adeguati ed equi”.

L’Italia è tra i sei Paesi dell’Ue
a non avere ancora
una regolamentazione in materia.

 CULTURA & SOCIETA’
 CULTURA & SOCIETA’

171° anniversario di Angelo Moriondo, l’inventore del caffè espresso
Google ha dedicato
il Doodle del 6 giugno
ad Angelo Moriondo,
personaggio torinese poco conosciuto,
ma che ha trasformato
la vita quotidiana degli italiani.

Nato il 6 giugno 1851 nella Torino
capitale del Regno di Sardegna,
ha ideato la macchina
per fare il caffè espresso.
Prima di Moriondo
per bere un caffè
bisognava aspettare
almeno cinque minuti.

Moriondo arriva
da una famiglia di imprenditori:
il nonno possiede un’azienda di liquori,
con il fratello e il cugino Angelo
fonda la famosa cioccolateria
Moriondo e Gariglio,
storico locale nel cuore di Roma.

La passione per il caffè
gli fa pensare a come evitare
le code dei clienti
che aspettano per troppo tempo
una tazzina di espresso.
L’idea della macchina nasce
nella caffetteria dell’Hotel Ligure,
in piazza Carlo Felice,
di fronte alla stazione di Porta Nuova.

Brevettata il 16 maggio 1884
e presentata all’Expo di Torino di quell’anno,
l’invenzione di Moriondo
ha un successo immediato.
La macchina del caffè
come la conosciamo oggi
è l’evoluzione naturale
del metodo di Moriondo.

 CULTURA & SOCIETA’
 CULTURA & SOCIETA’

 bluefootedbooby
A Milano un nuovo giardino in onore di Diabolik
Diabolik è uno dei fumetti italiani
che hanno fatto la storia:
un ladro elegante,
affascinante,
con una macchina sportiva
e una fidanzata (sua complice) bellissima.

Uno stereotipo dell’italiano di una volta,
perché in effetti questo fumetto
è nato proprio negli anni ’60,
dalla penna di Angela e Luciana Giussani,
due sorelle milanesi.

Pubblicato dalla casa editrice Astorina,
Diabolik continua ad attirare
migliaia di lettori di diverse età,
e proprio l’anno scorso
anche il cinema italiano
ha voluto omaggiare
questo fantastico personaggio
attraverso un film
che racconta una delle sue storie.

In occasione dei 60 anni del fumetto,
la città che ha dato i natali
alle sue creatrici
inaugurerà il prossimo 15 giugno
un giardino.
Sempre quest’anno
si festeggiano i 100 anni
dalla nascita di Angela Giussani,
e la casa editrice Astorina
farà un tributo all’autrice,
ristampando i numeri
di Diabolik R e Diabolik Swiisss.

All’interno sarà possibile trovare
un inserto tutto dedicato
alla “mamma” di Diabolik:
tante foto d’epoca,
interviste alle persone
che l’hanno conosciuta
e hanno collaborato con lei.

milano.repubblica.it

milano.repubblica.it
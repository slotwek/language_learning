Listen online as you read:

ESTERI
ESTERI

Incendio a Philadelphia, 13 morti tra cui 7 bambini
Il cinque gennaio,
è scoppiato un incendio
all’interno di un edificio di tre piani
a Philadelphia, negli Stati Uniti:
sono morte almeno tredici persone,
di cui sette bambini,
e almeno due sono ferite.

La palazzina si trova
nel quartiere centrale di Fairmount,
vicino al Philadelphia Museum of Art.

Le cause dell’incendio
sono ancora sconosciute.
Forse è partito dalle luci
di un albero di Natale
che si sono surriscaldate.
I sei rilevatori di fumo
non si sono azionati.

Per domare le fiamme ci sono volute
diverse squadre di vigili del fuoco:
ci hanno messo circa 50 minuti.

Si tratta di uno dei più gravi roghi
per Philadelphia,
dopo quello del 2014,
scoppiato nella zona sudovest,
dove morirono in sette,
di cui quattro bambini.
Lo stabile era una abitazione singola,
poi trasformata in piccoli appartamenti,
e abitata da afroamericani.
In tutto ci vivevano ventisei persone.

“Faccio questo lavoro da 30-35 anni
e questo è probabilmente
uno dei peggiori incendi
che ho affrontato”,
sono le parole commosse
del vice comandante
dei vigili del fuoco di Philadelphia,
Craig Murphy, sulla scena della tragedia.

 ITALIA
 ITALIA

Decreto Covid, vaccino obbligatorio per tutti gli over 50
Il nuovo decreto legge
approvato giovedì 6 gennaio
dal governo italiano,
prevede l’introduzione immediata
dell’obbligo vaccinale
per tutte le persone sopra i 50 anni.
Sono esenti tutti coloro
per cui il vaccino
comporta un pericolo per la salute
confermato dal medico di base.

La mancata vaccinazione
verrà penalizzata
con una multa di 100 euro.

Inoltre,
il decreto introduce dal 15 febbraio
l’obbligo del Super Green Pass,
ottenibile solo dopo il vaccino
oppure la guarigione dalla malattia,
per tutti coloro che lavorano
in ambito pubblico o privato.

L’infrazione della norma
prevede la sospensione dello stipendio
con conservazione del posto di lavoro,
e una multa
tra i 600 e i 1500 euro.

ESTERI
ESTERI

 Esetok
Kazakistan: decine di manifestanti uccisi
In Kazakistan
sono in corso violente proteste
da quando il governo
ha annunciato
un aumento del prezzo del gpl.

Migliaia di persone
si sono radunate lungo le strade
per protestare
e sono scoppiati violenti scontri
tra i manifestanti
e le forze di polizia.

I primi dati
parlano di 2.300 arresti,
18 morti,
448 feriti tra le forze dell’ordine
e oltre 1.000 tra i manifestanti.

Il governo, in una nota,
ha anche parlato di “forze estremiste”
che avrebbero assaltato
gli uffici amministrativi
e il dipartimento di polizia di Almaty,
centro principale degli scontri.

Soltanto ad Almaty, infatti,
sono state arrestate
circa 2.000 persone,
accusate di aver preso parte agli scontri.

Secondo il governo kazako
il paese si trova a dover fronteggiare
“un’invasione armata
di gruppi terroristici
preparati all’estero”
e ha quindi chiesto l’intervento
di “forze di pace”
provenienti dagli altri paesi del Csto
(Organizzazione del trattato collettivo di sicurezza).

Per cercare di contenere la situazione
è stata quindi decisa con urgenza
una stabilizzazione dei prezzi del gas
per i prossimi 6 mesi.

ESTERI
ESTERI

Filippine, vietati tutti i matrimoni precoci
Da questa settimana nelle Filippine
sposare una persona minorenne
è vietato dalla legge.

Sebbene fino a questo momento
quasi un bambino su sei
si sposasse prima dei 18 anni,
lo stato del paese asiatico
ha definito la pratica
“una forma di maltrattamento dei minori
perché degrada e svilisce
il valore intrinseco
e la dignità del bambino”.

La pena per l’infrazione del decreto,
oppure anche semplicemente
per chi sia trovato a convivere
con un minore,
arriva fino ai 12 anni di reclusione.

Nonostante ciò,
è previsto un anno di deroga
per alcune comunità musulmane e indigene
dove la pratica del matrimonio precoce
è più diffusa a livello culturale.

 SPORT
 SPORT

 Carine06
Djokovic respinto dall’Australia: i legali fanno ricorso
Brutta sorpresa per Novak Djokovic
che giunto all’aeroporto di Tullamarine,
in Australia,
si è visto respingere
dai controlli della dogana
per via di un’irregolarità nel suo visto.

È ora a rischio la sua partecipazione
agli Australian Open:
il tennista serbo aveva ottenuto
un’esenzione medica dal vaccino
per partecipare al torneo,
ma arrivato in Australia
si è visto negare il visto
e gli è stato ordinato
di lasciare il paese.

I legali di Djokovic hanno fatto ricorso
e hanno ottenuto un’udienza
fissata per lunedì 10:
il tennista rimane così in Australia,
in quarantena in un albergo
ed entro sabato
gli avvocati dovranno presentare
la documentazione richiesta dalle autorità.

In occasione del Natale ortodosso
gli è stata concessa la visita di un sacerdote
mentre è stata respinta
la richiesta di cambiare hotel
per potersi allenare.

Alcuni tifosi si sono radunati
davanti all’albergo
per mostrare la loro solidarietà
al numero 1 al mondo.
Il presidente della Serbia ha dichiarato
tutto il suo sostegno a Djokovic.

 CULTURA & SOCIETA’
 CULTURA & SOCIETA’

 Receptive
Arriva in Italia il circo senza animali
Per tutti gli amanti degli animali
e sostenitori della loro vita e libertà,
è arrivato il circo che finalmente
non avrà più animali veri
costretti a vivere in cattività
in spazi assolutamente non adatti
alle loro esigenze,
per non parlare poi
delle violenze che spesso
sono costretti a subire
durante l’addestramento.

Il primo circo senza animali
è arrivato nella città di Bari
e si chiama Circus Atmosphere.
La particolarità di questo spettacolo
è che gli animali alla fine
scendono in pista,
ma in una veste completamente innovativa:
prendono vita, infatti,
grazie agli ologrammi.

Il risultato è equiparabile a quello reale,
molte immagini che stanno girando in rete
possono testimoniarlo.

In Italia è la prima volta
che un circo ricorre agli ologrammi
per sostituire gli animali selvatici.

Come dice il nome dello spettacolo,
l’atmosfera che si viene a creare
è davvero magica!
Possiamo dunque sperare in un uso
della tecnologia molto utile
alla tutela della vita degli animali selvatici.

bari.repubblica.it

bari.repubblica.it
 CULTURA & SOCIETA’
 CULTURA & SOCIETA’

 Photobra|Adam Bielawski
David Bowie, eredi vendono catalogo musicale
Dopo mesi di negoziati,
gli eredi di David Bowie
hanno venduto
l’intero catalogo musicale dell’artista
all’etichetta musicale Warner Chappell Music
per 250 milioni di dollari.

Il catalogo comprende
sessant’anni di musica e brani cult
come “Hero”, “Space Oddity”,
“Rebel Rebel” e molti altri.

L’annuncio arriva a pochi giorni
dal compleanno dell’artista
che l’8 gennaio
avrebbe compiuto 75 anni.

Per l’occasione sono state organizzate
numerose celebrazioni
con il nome di “Bowie 75”,
iniziate a novembre
con l’uscita di “Brilliant adventure”,
e la prossima uscita
dell’album inedito “Toy”
che comprende versioni ri-registrate
di sue canzoni relativamente sconosciute
risalenti agli inizi della sua carriera.
Listen online as you read:

 ITALIA
 ITALIA

Capodanno 2022, a Napoli esplosione di botti, nonostante il divieto
Quest’anno il sindaco di Napoli
Gaetano Manfredi
ha emanato un’ordinanza
che vietava l’uso
dei tradizionali botti di Capodanno
su tutto il territorio cittadino
dalle 16 di venerdì 31 dicembre
fino alle 24 di sabato 1 gennaio.
Erano previste multe
fino a 500 euro,
oltre al sequestro del materiale.

Ma il divieto è arrivato
forse troppo tardi,
a poche ore dalla mezzanotte del 31 dicembre
e già nel pomeriggio
i vicoli di Napoli riecheggiavano
degli spari e dei botti
di un’arsenale degno di una “Santa Barbara”
(il deposito destinato alle munizioni
nelle stive della navi),
botti che sono proseguiti
sempre più intensi
per tutta la sera
e la notte di San Silvestro.

Il sindaco voleva limitare
il rischio di incidenti
che ogni anno provocano feriti,
anche gravi,
e a volte morti.

Questo anche per via
dell’emergenza Covid,
che vede le corsie dei Pronto Soccorso
già in pesante affanno.

Ma è stato inutile:
si è sparato ovunque
e in migliaia,
tra turisti e cittadini,
si sono radunati sul lungomare
per ammirare lo spettacolo pirotecnico.
E puntuali sono arrivati
gli incidenti e i feriti.

ESTERI
ESTERI

 Delta News Hub
Usa, maltempo e carenza staff per Covid: cancellati 2.500 voli
Le compagnie aree americane
sono state costrette a cancellare
più di 2.500 voli
a causa del gran numero
di piloti in quarantena
e delle condizioni meteorologiche.

Da giorni, infatti,
i viaggi da e verso gli Stati Uniti
hanno subito un’enorme quantità
di cancellazioni.

Le compagnie
non sono state in grado
di assicurare il regolare servizio
perché gran parte del personale
è stato contagiato
oppure messo in quarantena.

Secondo il servizio di monitoraggio
del traffico aereo, FlightAware,
è stato annullato il 5,7%
dei voli programmati.
Dal 24 dicembre
sono infatti stati cancellati
più di 12.000 voli.

Anche il maltempo
ha influito negativamente
sulla situazione:
a causa di una tempesta di neve
sono stati cancellati centinaia di voli.
La situazione,
secondo la Transportation Security Administration,
diventerà critica nei prossimi giorni.

Tutte le persone
che hanno perso il proprio volo
cercheranno infatti di riprenotare
nei giorni successivi,
peggiorando ulteriormente
la situazione dei contagi
a causa dell’elevato numero di viaggiatori
che transiterà negli aeroporti.

 ITALIA
 ITALIA

Omelia no-vax, contestato parroco nel pavese
Durante la messa di fine anno,
un parroco di Casorate Primo,
un paese vicino a Pavia,
ha criticato i vaccini
e la linea seguita dal governo
per contrastare la pandemia.

Le parole del prete,
don Tarcisio Colombo,
hanno infastidito vari fedeli
che hanno lasciato la chiesa.

Il prete,
che non ha voluto rispondere
a chi gli chiedeva
se fosse vaccinato contro il Covid,
ha risposto alle critiche
affermando che è necessario
saper ascoltare
chi ha una diversa opinione.

Non è la prima volta
che don Tarcisio solleva le proteste
dei suoi parrocchiani.
Nel 2012 infatti,
parlando di Greta Thunberg,
l’ha definita “un pericolo per i giovani”.

Quest’ultimo caso
è già stato segnalato alla Curia.

milano.repubblica.it
video.repubblica.it
milano.repubblica.it

video.repubblica.it
AMBIENTE
AMBIENTE

 Kerstin Langenberger
L’Artide ha raggiunto i 38 gradi di temperatura
Una temperatura da record
per un posto così estremo sulla terra:
l’Artide ha infatti raggiunto
la temperatura di ben 38 gradi.

A confermarlo,
l’Organizzazione Meteorologica Mondiale dell’Onu (Wmo),
la quale ha certificato che la temperatura
che si è verificata l’anno scorso
è stata la più alta mai rilevata.

Il capo dell’agenzia delle Nazioni Unite,
Petteri Taalas,
ha inoltre aggiunto
che nello stesso anno anche l’Antartide
ha fatto registrare una temperatura
da record di 18,3 gradi.

Sempre il Wmo ha certificato
altre temperature oltre la norma:
38 gradi in Siberia,
54 in California, 48 in Sicilia.
Segnali decisamente pericolosi,
ma l’Artico preoccupa di più
in quanto è una delle regioni
che si riscalda più velocemente,
a un ritmo quasi doppio
rispetto alla media globale.

I monitoraggi servono
a tenere sotto controllo
i cambiamenti climatici di questa regione
per dare dei parametri di riferimento
sullo stato del sistema climatico.

 TECNOLOGIA
 TECNOLOGIA

 Axelspace Corporation
La prima città galleggiante al mondo
Oceanix, la prima città galleggiante al mondo,
è in fase di costruzione
e sarà pronta nel 2025.

E’ stata proprio la Blue Tech Company Oceanix
ad avere l’idea,
per poi firmare un accordo
con UN-Habitat,
un’agenzia dell’ONU
che si occupa di urbanizzazione sostenibile.

Oceanix sorgerà davanti a Busan,
città della Corea del Sud.
La decisione è stata presa
pochi giorni dopo la COP26,
per proporre una soluzione concreta
al cambiamento climatico.

Infatti l’innalzamento del livello del mare
metterà in pericolo
il 50% della popolazione mondiale
che vive sulla costa.

Questa idea costerà
200 milioni di dollari,
avrà un’estensione di 75 ettari
e in futuro ci potranno abitare
fino a 10mila persone.
Le abitazioni saranno costruite
in modo da ottimizzare l’energia solare
e, dovendo essere resistenti al vento,
non potranno essere più alte
di sette piani.

 CULTURA & SOCIETA’
 CULTURA & SOCIETA’

 Alan Light
Morta l’attrice americana Betty White
Si è spenta all’età di 99 anni,
a un passo dai 100,
la grande attrice americana
Betty White.

La White ha lavorato molto in televisione,
in particolare era famosa per le sitcom
‘Mary Tyler Moore’ e ‘Cuori senza età’.
Ha lavorato anche
a molte serie più recenti
come ‘Hot in Cleveland’.

Era l’attrice con la carriera
più lunga in televisione,
ha vinto 7 Emmy Awards
e nel 2012 a 90 anni
ha vinto il Grammy.

Numerosi i messaggi di cordoglio
del mondo dello spettacolo americano
e anche il presidente Biden
si è espresso definendo la White
“un’icona culturale
che ci mancherà molto”.
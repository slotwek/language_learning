Listen online as you read:

 ITALIA
 ITALIA

Trovate tre tonnellate di cocaina nascoste sotto a banane e arachidi
Più di tre tonnellate di cocaina purissima
sono state sequestrate
in due operazioni distinte
nel porto di Gioia Tauro,
vicino a Reggio Calabria.

Le operazioni sono state condotte
dalla Guardia di finanza
e dai lavoratori della dogana del porto.

La cocaina nella prima operazione
era riposta in più di 3000 container
nascosta tra banane,
pepe e arachidi
provenienti dal Sudamerica.

Nel secondo caso invece è stato fermato
per manovre sospette un tir
che avrebbe dovuto trasportare forni elettrici,
mentre in realtà al suo interno
sono stati trovati 855.690 kg di cocaina
disposta sotto caschi di banane.

Il conducente è stato arrestato,
la droga e i veicoli
sono stati sequestrati.

La cocaina trovata è così pura,
che avrebbe potuto essere tagliata
fino a 4 volte dai trafficanti
prima di essere rivenduta.

Si pensa che il valore totale
della droga sequestrata
ammonti a 1 miliardo di euro.

ESTERI
ESTERI

 I. Maxwell
Verdetto processo Maxwell: colpevole
La giuria del processo
contro Ghislaine Maxwell
ha espresso il proprio verdetto
e ha dichiarato l’imputata colpevole
di 5 dei sei capi d’accusa.

La Maxwell,
ex fidanzata di Epstein,
morto suicida in carcere nel 2019,
è stata ritenuta colpevole,
tra gli altri capi d’accusa,
anche di traffico sessuale di minori.

La giuria ha impiegato 5 giorni
per raggiungere il verdetto:
l’unica accusa che è caduta
è quella di aver convinto una ragazza
a volare in un altro stato
per avere rapporti con Epstein.

La Maxwell rischia adesso
40 anni di carcere
per il reato di traffico di minori,
e tra i 5 e i 10 anni
per gli altri capi d’accusa.

Sono 4 le donne
che hanno testimoniato al processo
e hanno espresso la loro soddisfazione
alla lettura del verdetto.

 ITALIA
 ITALIA

Medico arrestato per aver finto di fare vaccino ai no-vax
Un medico della montagna pistoiese
è stato arrestato
per aver finto di somministrare
il vaccino anti-Covid
ai suoi pazienti no-vax.

Riceveva clienti no-vax
da tutta la Toscana,
per poi fargli ricevere
un green pass fasullo.

Al momento sono indagate
per aver dichiarato il falso
19 persone.

Le accuse fatte al medico
sono di falso, peculato,
truffa al Servizio Sanitario nazionale
e omissione di atti d’ufficio.

Da quanto hanno scoperto i carabinieri
sembrerebbe che il medico
non ricevesse né soldi né regali
dai pazienti no-vax,
fonti dicono che avrebbe agito così
solo per convinzioni personali
riguardo l’inutilità del vaccino.

L’indagine è partita da una madre,
che ha segnalato il fatto
perché preoccupata che suo figlio,
falsamente vaccinato,
si ammalasse in questo periodo
ricco di contagi.

ESTERI
ESTERI

 Yamaguchi先生
Terremoto a Creta
Nella mattina del 29 dicembre
è stata registrata
una forte scossa di terremoto
sull’isola di Creta.

Secondo quanto riportato
dal Centro sismologico europeo
del Mediterraneo,
la scossa ha registrato
una magnitudo di 5.7;
l’evento sismico si sarebbe verificato
intorno alle 7 del mattino ora locale,
in mare,
a una profondità di 20 km.

La scossa è stata così forte
che è stata avvertita anche in Egitto
e nella regione Puglia,
e le segnalazioni
da parte degli abitanti dei vari centri
sono arrivate tramite social.

Fortunatamente la scossa
si è manifestata in mare,
poiché nell’entroterra
avrebbe potuto provocare molti danni
a cose o a persone.

L’epicentro è stato a 15 chilometri
dal villaggio di Pyrgos.
Il terremoto del 29 dicembre
però non sembrerebbe l’unico
ad avere interessato l’isola:
già nei giorni precedenti
si erano verificati altri fenomeni in mare,
di magnitudo superiore a 5.

 SPORT
 SPORT

 Tasnim News Agency
Cina, i calciatori della Nazionale devono rimuovere i tatuaggi
La Cina ha vietato i tatuaggi
per i giocatori
della nazionale di calcio.

Il divieto arriva
dalla China Sports Administration
e consiglia addirittura di rimuovere
quelli già presenti.

In caso contrario,
questi devono essere coperti
durante gli allenamenti
e le partite.

Alle nazionali under 20
è invece severamente vietato
reclutare dei giocatori
con dei tatuaggi.

Quello sui tatuaggi fa parte
di una serie di interventi
presi dal governo cinese
per porre fine all’importazione
“di comportamenti
e valori scorretti”
che allontanano
dai “valori patriottici”.

La federcalcio ha infatti mandato
i calciatori della nazionale
nei campi militari
per “educarli”
al pensiero marxista.

Il governo cinese
sta combattendo una battaglia
contro “la decadenza morale
proveniente dall’estero”.

 CULTURA & SOCIETA’
 CULTURA & SOCIETA’

 Christopher William Adach
“Don’t Look Up”, il film che sta facendo discutere
“Don’t Look Up”
è una nuova commedia satirica
del regista Adam McKay.
Uscito da poco nelle sale,
dalla vigilia di Natale
è anche disponibile su Netflix
ed è letteralmente esploso.
Se ne parla ovunque:
l’argomento primeggia sui social
ma ha diviso la critica,
che sembra non amarlo.

Il film ha un super cast
che vanta vip del calibro
di Leonardo DiCaprio e Jennifer Lawrence.

I due attori interpretano gli scienziati
che scoprono un meteorite
che sta per schiantarsi sulla Terra
e che annienterà l’umanità.
Meryl Streep è invece
la presidentessa degli USA,
caricatura un po’ di Trump
e un po’ di Hillary Clinton;
Cate Blanchett
è una cinica giornalista.
La pop star Ariana Grande,
in coppia con il rapper Kid Cudi,
interpreta la parodia di se stessa,
in una scena clou del film.

Il film è costato 75 milioni di dollari
e vuole mettere in ridicolo
la società contemporanea,
i suoi vizi e le sue debolezze.
Per molta critica lo fa però
in modo semplicistico
e mettendo insieme troppi temi,
insomma un po’ un “pasticcio”
Per il pubblico, invece,
è già un cult:
nei primi tre giorni su Netflix
ha totalizzato oltre 111 milioni di ore di visione
e sui social si acclama al “capolavoro”.

Tantissimi auguri di un buon 2022 ricco di serenità da Easy Italian News!!
Tantissimi auguri di un buon 2022 ricco di serenità da Easy Italian News!!
Tantissimi auguri di un buon 2022 ricco di serenità da Easy Italian News!!
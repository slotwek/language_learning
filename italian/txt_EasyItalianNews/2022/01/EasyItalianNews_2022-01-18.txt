Listen online as you read:

 ITALIA
 ITALIA

Peste suina, è allarme in più di cento Comuni di Piemonte e Liguria
In Piemonte e Liguria
sono saliti a otto
i casi di peste suina africana,
in un’area di poche decine di chilometri
al confine tra le province
di Alessandria e Genova.

Le autorità locali hanno imposto
il lockdown nelle aree colpite,
con il divieto di caccia
e di escursioni,
per evitare la diffusione del virus.
Infatti chiunque arriva
da una zona contagiata
può trasmettere il virus,
trasportandolo con le scarpe
oppure con le ruote delle macchine.

La peste suina
colpisce i suini selvatici,
come il cinghiale,
che a loro volta lo trasmettono
ai maiali d’allevamento.
È quindi fondamentale
evitare il contatto
tra i cinghiali portatori
e i maiali domestici,
per salvare gli allevamenti dal disastro.

Non esiste un vaccino né una terapia,
per cui tutti gli animali contagiati
devono essere uccisi.

La Cina, il più grande produttore
di carne suina al mondo,
poco prima del Covid,
aveva dovuto abbattere
centinaia di migliaia di suini
e bloccare le esportazioni
in tutto il mondo.

Le autorità di Liguria e Piemonte
hanno inviato una lettera
al premier Mario Draghi
e al ministro delle Politiche agricole
per chiedere risorse
a sostegno dei settori danneggiati.

ESTERI
ESTERI

 Douglas Paul Perkins
3 persone accoltellate a Tokyo
Tre persone sono state accoltellate
a Tokyo,
nei pressi dell’università.

I tre feriti,
due 18enni e un 72enne,
sono stati immediatamente
trasportati all’ospedale
e, per fortuna, non sarebbero
in pericolo di vita.

La polizia ha identificato l’aggressore:
si tratterebbe di uno studente
di 17 anni
che non conosceva le vittime.

E’ stato arrestato sulla scena
in possesso dei coltelli
prelevati dalla sua residenza,
e ha subito dichiarato
di avere problemi con gli studi
e che voleva solo
“causare un incidente”.

Il giovane inoltre poco prima
aveva appiccato un incendio
in una stazione della metropolitana.

cronachedi.it

cronachedi.it
ESTERI
ESTERI

 Carine06
Djokovic espulso
Novak Djokovic è stato espulso
dall’Australia.

Il campione non potrà quindi
partecipare agli Australian Open
e rischia di non poter tornare nel paese
per 3 anni.

Un tribunale federale
ha infatti respinto il ricorso
contro l’annullamento
del suo visto.

Djokovic era stato fermato
al suo ingresso nel paese
perché non vaccinato;
si era quindi difeso
sostenendo di aver ottenuto
un’esenzione dall’obbligo vaccinale
perché guarito dal Covid.

Tuttavia, ha poi ammesso
di aver mentito
sui suoi spostamenti
e sulla compilazione del modulo
per l’ingresso nel paese.

Dopo due ricorsi
per riottenere il visto,
entrambi respinti,
è stato quindi espulso dal paese.

Il tennista si è detto
“estremamente deluso”
dalla sentenza
e si è imbarcato
su un volo per Dubai.

ECONOMIA
ECONOMIA

Le donne continuano a guadagnare meno degli uomini
Continua e persiste il divario salariale
tra uomini e donne in Italia.
Nel 2020, secondo l’Osservatorio
sui lavoratori dipendenti dell’Inps,
le donne hanno percepito in media
delle retribuzioni del 31,2% inferiori
a quelle degli uomini.

In questo studio
sono molto evidenti
gli effetti della pandemia da Covid-19.
Sono diminuite le giornate lavorate,
che hanno provocato una riduzione
sia della produzione
che dei consumi.
Ne hanno fatto le spese
operai e apprendisti.

Ma nonostante questo calo,
la componente degli operai
nella forza lavoro italiana
rimane quella che prevale,
a cui seguono impiegati,
apprendisti e dirigenti.

Per quanto riguarda l’età,
la fascia compresa
tra i 45 e i 49 anni
è quella con maggiore
collocazione lavorativa.
Arrivando al genere,
il 57,7% dei lavoratori
è rappresentato da uomini,
e la retribuzione aumenta
con il crescere dell’età
e rimane più alta per il genere maschile:
una retribuzione media annua
di 23mila euro per gli uomini
contro 16mila euro per le donne.

AMBIENTE
AMBIENTE

 Sumita Roy Dutta
Lahore e Nuova Delhi le città più inquinate al mondo
Aria irrespirabile,
è questa la situazione
in cui versano alcune città dell’Asia,
in particolar modo Lahore (Pakistan)
e Nuova Delhi (India).

I bollettini
dei Centri di controllo per l’inquinamento
hanno rilevato nuovi record negativi.
La concentrazione delle polveri sottili
(con un diametro inferiore
a 2,5 micrometri)
è gravemente preoccupante.

Secondo le rilevazioni di IQAir,
un centro di ricerca svizzero
che valuta la qualità dell’aria,
Nuova Delhi si conferma
per il terzo anno consecutivo,
la capitale più inquinata del mondo.

Quest’anno però ad affiancarla,
c’è anche una città più piccola
nel Pakistan, e cioè Lahore.
Gli insostenibili livelli di inquinamento atmosferico
stanno mettendo a rischio
la salute della popolazione
di queste due città.

Per il momento le soluzioni più veloci
sono quelle di mettere in atto un lockdown,
in modo da far restare le persone a casa
e farle lavorare da remoto.
Anche le scuole,
per lo stesso motivo,
restano chiuse per pochi giorni.

L’obiettivo è quello di far calare
in modo più rapido possibile
i livelli di inquinamento atmosferico.

 SPORT
 SPORT

 David W. Carmichael – davecskatingphoto.com
Europei di pattinaggio: due medaglie per l’Italia
Agli Europei di pattinaggio artistico
a Tallinn, in Estonia,
ottimi risultati per l’Italia
che ha portato a casa
due medaglie.

Nel programma maschile
Daniel Grassl ha conquistato
una prestigiosa medaglia d’argento
dietro al russo Kondratiuk
e davanti al lettone Vasiljevs.

L’atleta italiano, che era quinto
dopo il programma corto,
ha anche ottenuto record personale
e record italiano.

Da segnalare anche
il nono posto di Frangipani
che permette all’Italia
di schierare 3 pattinatori
ai prossimi Europei.

Nella specialità della danza
Guignard-Fabbri hanno vinto
la medaglia di bronzo
dietro le due coppie russe.
Tornano così sul podio
dopo il terzo posto
conquistato nel 2019.
Listen online as you read:

ESTERI
ESTERI

 Chris Tyler
Mandato di comparizione per Trump e famiglia, s’indaga sui loro affari
Letitia James, procuratrice di New York,
ha convocato Donald Trump
e i figli Donald Jr e Ivanka.

I Trump sono infatti da due anni
sotto inchiesta perché s’indaga
sui bilanci della Trump Organization:
la società sembra aver “gonfiato”
il valore dei propri beni
per ottenere prestiti più vantaggiosi,
e poi li avrebbe ridotti
per risparmiare sulle imposte.

Il mese scorso Donald Trump
ha avviato una causa
contro la procuratrice James
nel tentativo di bloccare l’indagine.
L’accusa mossa da Trump
è che l’indagine della James
abbia in realtà uno scopo politico
per gettare discredito
sulla sua figura.

L’indagine è iniziata
quando Michael Cohen,
ex avvocato e faccendiere di Trump,
ha testimoniato davanti al Congresso,
accusando i Trump di falso in bilancio.

Gli immobili sotto il mirino sono:
una tenuta nel Westchester, a New York,
il grattacielo di Wall Street
e l’hotel di Chicago.

Inoltre Trump è sospettato
anche di frodi bancarie,
ipotecarie e fiscali.
James, che ha deciso di ricandidarsi
a capo della procura
e non darsi alla politica,
ha risposto così alle accuse di Trump:
“Devo continuare il mio lavoro
da procuratore generale:
ci sono indagini
e casi importanti in corso
e intendo finire il lavoro per il quale
i newyorchesi mi hanno eletto”.

ESTERI
ESTERI

Boss latitante arrestato in Spagna grazie a Google Maps
Pare far parte di un film
il finale a sorpresa
che ha visto Gioacchino Gammino
arrestato dalla Dia
la scorsa settimana.

Il superlatitante boss agrigentino della “Stidda”,
un’organizzazione mafiosa
della Sicilia centrale,
era stato condannato all’ergastolo
per omicidio, associazione mafiosa
e traffico di stupefacenti,
ed era stato arrestato per la prima volta
nel 1995.

Dopo essere diventato latitante
negli anni ’90,
è stato catturato a Barcellona,
ma dopo tre anni in carcere a Rebibbia
è riuscito nuovamente ad evadere
durante le riprese di un film.
Ora Gammino,
uno dei latitanti italiani più pericolosi,
è stato individuato dagli agenti
grazie a Google Maps.

Questi ultimi stavano investigando una pista
che lo collocava a Galapagar,
cittadina fuori Madrid,
quando hanno visto
tra le foto di Google Maps
un fruttivendolo fuori dal suo negozio
che somigliava a Gammino.

Il negozio, chiuso da tempo,
aveva lo stesso recapito telefonico
del ristorante “La cocina de Manu”.
Guardando le foto di Facebook
dello chef Manu,
gli agenti hanno scoperto
l’identità segreta del boss 60enne.
Così, Gammino è stato arrestato
e si prepara all’estradizione in Italia.

ESTERI
ESTERI

Regno Unito, emendamento legge Turing cancella crimine di omosessualità
Un nuovo emendamento alla legge Turing,
che dal 2017 nel Regno Unito
cancella automaticamente tutte le condanne
per reati legati
all’ex-crimine di omosessualità,
ad esempio sodomia o atti di indecenza,
è stato attualmente proposto
dal governo britannico.

La nuova iniziativa
prevedrebbe la cancellazione definitiva
di ogni condanna
legata all’orientamento sessuale.
Tra di esse,
vi sono crimini
come quello di “adescamento”,
spesso usato per arrestare
uomini gay o bisessuali
per il semplice atto
di parlare con un membro dello stesso sesso.

Nella maggior parte dei casi,
si tratterebbe di assoluzioni postume,
come quella di Alan Turing,
uno dei padri del computer,
morto suicida nel 1954
in seguito ad una condanna
per “crimini omosessuali”
e conseguente castrazione chimica.

 ITALIA
 ITALIA

Alessandro Ambrosetti
Donna uccide il figlio di 2 anni
A Torre del Greco
una donna ha ucciso
il figlio di 2 anni
gettandolo in mare
e poi ha cercato di suicidarsi.

A dare l’allarme è stato il marito
che ha segnalato l’allontanamento
della moglie e del figlio.

Alcuni passanti hanno provato
a salvare il bambino
ma senza riuscirci,
hanno però impedito alla donna
di gettarsi in mare per suicidarsi.

Interrogata dalle forze dell’ordine
la donna, in stato confusionale,
ha ammesso di aver ucciso il figlio
perché credeva che soffrisse
di un ritardo mentale
anche se non esiste
nessuna diagnosi ufficiale.

La donna è ora accusata
di omicidio volontario
ed è stata posta in stato di fermo.

ESTERI
ESTERI

Corea del Nord, effettuato primo test missilistico dell’anno
La Corea del Nord
ha effettuato un test missilistico
lanciando un “proiettile non identificato”
nel mar del Giappone.

Lo hanno riferito
la Corea del Sud
e il Giappone,
che stanno monitorando
la situazione.

Si tratta del primo lancio
dallo scorso ottobre,
quando la Corea del Nord
avrebbe testato nuovi missili
a lungo raggio
e un’arma ipersonica.

Nonostante le pesanti sanzioni
a cui è sottoposto, infatti,
il regime nordcoreano
sta continuando
lo studio e lo sviluppo
degli armamenti.

Il leader nordcoreano
ha anche rifiutato
l’invito degli Stati Uniti
che chiedevano un incontro
per discutere i negoziati.

Kim Jong-un ha anche affermato
di voler rafforzare ulteriormente
la capacità militare
del suo paese.

Le trattative
tra Stati Uniti e Corea del Nord
sono quindi ancora in stallo.

AMBIENTE
AMBIENTE

 Morlawmina
La Francia dice addio alle buste di plastica
Il 2022 è l’anno della svolta green
per i francesi:
dal 1 gennaio, infatti,
per legge frutta e verdure fresche
non potranno più essere contenute
nella plastica.

Ottimo punto di partenza
per eliminare, almeno in parte,
il consumo ormai fuori controllo
che facciamo della plastica.

Se pensiamo per esempio
a tutti gli imballaggi
(a volte anche inutili)
che ricoprono i prodotti freschi al supermercato
e di cui potremmo fare benissimo a meno,
una legge come quella francese
forse inizierebbe a mettere un freno.

In Francia già da marzo 2021
era pronta la bozza di un decreto
che avrebbe vietato l’uso
di imballaggi di plastica
per i prodotti ortofrutticoli.

La legge adesso c’è ma non è perfetta:
non viene applicata ai sacchi
di frutta e verdura da 1,5 kg
e ad altri prodotti deteriorabili
che fanno parte di una lista specifica
all’interno del decreto.

Ci sono inoltre una serie di deroghe
con un elenco di casi di esenzioni
valide fino al 2026.
Ci si augura che in questo tempo
i produttori abbiano modo di trovare
delle valide alternative
più ecologiche.

Sembra che il percorso sarà lungo,
ma soprattutto si spera che,
dopo la Francia,
anche altri paesi
prendano provvedimenti in merito.

quifinanza.it

quifinanza.it
 CULTURA & SOCIETA’
 CULTURA & SOCIETA’

La Befana
La festa della befana
è tipica della penisola italiana
e si celebra alla fine
delle vacanze di natale:
il giorno dell’epifania,
cioè della befana,
è il 6 gennaio.

La tradizione racconta
di una donna molto anziana
che di notte gira su una scopa
per fare visita ai bambini.

La befana lascia nelle calze
lasciate apposta dai bambini
cose diverse
in base al loro comportamento
durante l’anno passato.

Ai bambini
che si sono comportati bene
lascia dolci e piccoli giocattoli,
invece a quelli
che si sono comportati male
del carbone o dell’aglio.

La famosa filastrocca popolare intona:
“La Befana vien di notte
con le scarpe tutte rotte
col cappello alla romana
viva viva la Befana!”
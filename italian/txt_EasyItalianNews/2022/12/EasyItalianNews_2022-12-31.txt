Listen online as you read:

ESTERI
ESTERI

 NOAA Photo Library

Tempesta artica sugli Usa, oltre 60 vittime
Da giorni gli Stati Uniti sono colpiti
da una violenta tempesta artica.
Tra le zone più colpite
ci sono le aree urbane
dello Stato di New York.
Le vittime qui sono almeno 28.

Oltre 3.400 voli
sono stati cancellati.
Ci sono più di 200mila persone
senza corrente né riscaldamento
e città devastate
come “zone di guerra”.
Il bilancio dei morti
sale a 64.

A Buffalo le vittime
sono almeno 28
e sono state trovate intrappolate
nelle loro auto o in casa
oppure sotto cumuli di neve.

Biden ha dichiarato
lo stato d’emergenza.
Gli stati in cui si registrano
le altre vittime
sono Colorado, Illinois, Kansas,
Kentucky, Michigan, Missouri,
Nebraska, Ohio, Oklahoma,
Tennessee e Wisconsin.

La “tempesta del secolo”
si sta abbattendo sui Grandi Laghi
al confine con il Canada,
fino all’estremità sud del Rio Grande,
alla frontiera tra Texas e Messico,
dove il maltempo rende ancora più drammatica
la situazione di migliaia di migranti
in cerca di rifugio.

Le cascate del Niagara,
al confine con il Canada,
sono congelate dal freddo.
Le foto di questo spettacolo “cristallizzato”
sono diventate virali sui social.
Centinaia di uomini della Guardia Nazionale
sono all’opera
per aiutare i soccorritori,
e nello scorso weekend
sono stati effettuati
oltre 500 salvataggi.

In Florida il termometro
è sceso così in basso
che le iguane si sono congelate
e sono cadute dagli alberi.
La temperatura più bassa
si è registrata in Montana,
con -45 gradi.

ESTERI
ESTERI

 Arnesen

Afghanistan, docente strappa laurea in segno di protesta
Durante un’intervista
sulla trasmissione locale Tolo News,
un professore dell’Università di Kabul
si è esibito nell’ultima protesta
contro il divieto di studio delle donne
da parte dei talebani.
Dopo aver fatto vedere
i titoli di laurea e specializzazione
al conduttore,
Ismail Meshal li ha strappati
in diretta tv.

Il docente ha proseguito:
“Non mi servono più questi diplomi,
questo non è un Paese
per l’educazione.
Se mia sorella e mia madre
non possono studiare,
non accetterò questo sistema”.

Altri 41 professori dell’università
avrebbero rinunciato ai loro incarichi
in segno di protesta,
e i numeri potrebbero crescere
grazie al video divenuto virale.

Nonostante promesse di tutela
dei diritti delle donne,
nelle ultime settimane
il regime talebano
ha proibito alle donne
anche di lavorare
per organizzazioni non governative.

video.repubblica.it

video.repubblica.it

ESTERI
ESTERI

La campionessa Sara Khadim al-Sharia gareggia senza velo
Nuovi giovani eroi che si ribellano
a un regime totalitario e crudele:
è quello che sta succedendo in Iran
negli ultimi mesi.

Nonostante la repressione
sia sempre più forte e senza scrupoli,
il movimento di protesta
ha già visto schierati
tanti giovani coraggiosi.

Non ultima Sara Khadim al-Sharia,
la campionessa di scacchi
che ha gareggiato ai Mondiali in Kazakhstan
senza indossare il velo obbligatorio.
La ragazza ha 25 anni,
e si è fatta fotografare
durante la competizione

con i capelli sciolti
e un ciuffo che le cade sulla fronte.
Un ennesimo schiaffo
ai conservatori iraniani,
che nel frattempo stanno facendo
la guerra ai dimostranti.

La rivolta in Iran
sta infiammando il Paese
da oltre 100 giorni
e finora ha visto il sacrificio
di troppe giovani vite:
Mahsa Amini è stata solo la prima
di una serie di esecuzioni;
ci sarebbero almeno 100 ragazzi
tra i dimostranti arrestati
che rischiano
la condanna a morte,
secondo una denuncia
dell’Iran Human Rights (Ihr).

ESTERI
ESTERI

 Anything Goes With James English

Andrew Tate arrestato per tratta di esseri umani
Andrew Tate,
ex-campione di kickboxing,
è stato arrestato giovedì
in Romania
insieme al fratello.

Durante la giornata,
Tate si era scontrato su Twitter,
dal quale era stato bandito
per contenuti misogini,
con Greta Thunberg,
dopo averle elencato
il numero di macchine che possiede
e le loro “enormi emissioni”.

L’attivista ambientalista
ha risposto a Tate per le rime,
e quest’ultimo
ha pubblicato un video insultandola.

Alcuni media hanno ipotizzato
che sia stato proprio questo video
a incastrare Tate,
per via di una scatola di pizza
con l’indirizzo di una compagnia locale
che ha aiutato le autorità
a localizzarlo.

I due fratelli Tate,
assieme a due uomini rumeni,
sono sospettati
di aver creato un gruppo criminale
responsabile di aver sfruttato sei donne
per la produzione
di contenuti pornografici
pubblicati sulla piattaforma a pagamento OnlyFans.

Tate,
fiero “sessista e misogino”,
ha già dovuto rispondere
a un’accusa simile in passato,
quando una donna lo ha accusato
di essere stata intrappolata
nella sua residenza.

RELIGIONE
RELIGIONE

 H. Elvir Tabakovic, Can. Reg. / Propstei St. Michael, Paring

Benedetto XVI è molto malato
Il Papa emerito Benedetto XVI
è molto malato
e le sue condizioni di salute sono gravi
anche se rimangono stabili:
è costantemente sotto monitoraggio
dei medici, anche di notte.

In seguito alle sue dimissioni da Papa
e dopo l’elezione di Papa Francesco,
Benedetto XVI si è stabilito
nel monastero Mater ecclesiae,
in Vaticano.

Mercoledì 27,
durante l’udienza generale,
Papa Francesco ha invitato
a pregare per lui:
“A tutti voi chiedo una preghiera speciale
per il Papa emerito Benedetto,
che nel silenzio
sta sostenendo la Chiesa.
Ricordarlo, è molto ammalato,
chiedendo al Signore che lo consoli,
che lo sostenga
in questa testimonianza
di amore alla Chiesa,
fino alla fine”.

Dopo l’udienza generale
Papa Francesco si è recato
al monastero
per visitare Benedetto XVI.

 TECNOLOGIA
 TECNOLOGIA

 Egon Filter

Starlink manda in orbita i satelliti di seconda generazione
54 nuovi satelliti
della rete Starlink
sono stati lanciati in orbita
con successo.

Trasportati dal razzo Falcon 9,
che già in passato
era stato utilizzato
per portare i satelliti in orbita,
andranno ad ampliare
la rete internet
creata da Elon Musk.

I nuovi satelliti
appartengono alla seconda generazione
e offriranno più potenza
e una larghezza di banda maggiore
rispetto ai 3.300
già in orbita.

Questo dovrebbe risolvere
i problemi di traffico dati
riscontrati dalla prima generazione.

La speranza di Musk
è quella di portare
il segnale dei suoi satelliti
direttamente sugli smartphone,
senza più il bisogno
di installare un’antenna
per la ricezione dei dati.

SpaceX, la compagnia
che gestisce Starlink,
è ancora in attesa
del via libera
della Commissione Federale
per il lancio
dei rimanenti satelliti.

Fino ad ora, infatti,
ha ottenuto l’approvazione
per 7.500 satelliti
sui 29.988 in programma.

tecnologia.libero.it

tecnologia.libero.it

 SPORT
 SPORT

 Marcello Casal Jr./ABr

E’ morto Pelé
E’ morto all’età di 82 anni
Pelé,
uno dei più grandi calciatori
nella storia del calcio mondiale.

E’ deceduto all’ospedale di San Paolo
dove era ricoverato
per disfunzioni cardiache e renali.

Già da settimane
era sotto cure palliative
a causa dell’aggravarsi
del tumore al colon
che gli era stato diagnosticato
nel 2021.

La notizia è arrivata
tramite un post sui social
della figlia Kely Nascimento.

Per tutte le vittorie accumulate
nel corso della sua vita,
tra cui anche tre
coppe del mondo con il Brasile,
Pelé è considerato
il più forte calciatore
di tutti i tempi.

Lui e Diego Armando Maradona
condividono il riconoscimento FIFA
di “giocatore del secolo”.

Il presidente del Brasile Bolsonaro
ha decretato tre giorni di lutto
in tutto il paese.

sport.sky.it

sport.sky.it
TANTI AUGURI DI BUON 2023 DA EIN.COM!!
TANTI AUGURI DI BUON 2023 DA EIN.COM!!
TANTI AUGURI DI BUON 2023 DA EIN.COM!!
EIN.COM
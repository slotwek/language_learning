Listen online as you read:

ESTERI
ESTERI

 Francisco Anzola

Qatargate
Uno scandalo di corruzione
è scoppiato in Europa.
È il Qatargate
e coinvolge vari esponenti di spicco
del parlamento Ue,
tra cui diversi italiani.

Secondo la giustizia belga
questi politici hanno ricevuto
generose somme di denaro dal Qatar
per influenzare la politica europea
a favore degli emiri.
La notizia arriva proprio
mentre in Qatar
si stanno concludendo
i mondiali di calcio
con numerose polemiche.

L’emirato ha infatti ricevuto denunce
per le migliaia di morti
nei cantieri di costruzione
degli impianti sportivi;
è sospettato di aver fatto pressioni
economiche e politiche sulla Fifa;
infine, è accusato di comportamenti razzisti
verso orientali, omosessuali, e donne.

Finora l’unico italiano indagato
nel Qatargate è Francesco Giorgi,
che al Parlamento europeo
fa parte dell’Alleanza progressista
dei Socialisti e dei Democratici (S&D) .
Gli altri attori di questo scandalo
sono l’ex deputato Antonio Panzeri
e la sua compagna,
la greca Eva Kaili,
vicepresidente al parlamento europeo.

La polizia belga ha sequestrato
20 mila euro
nell’abitazione di Giorgi.
A questa cifra si sommano
altri 600 mila euro
sequestrati a Panzeri,
per un totale
di un milione e mezzo di euro.

Il gruppo di “amici”
usava la Ong “Fight Impunity”
per mascherare
i propri loschi affari.
I magistrati contestano
al gruppo di italiani
il reato di associazione a delinquere.

ESTERI
ESTERI

 Presidencia de la República del Perú

Caos in Perù, decine di italiani bloccati
In Perù
centinaia di turisti stranieri
sono rimasti bloccati
all’interno del paese
a causa del caos
che si è scatenato
dopo l’arresto
dell’ex presidente Castillo.

Tra questi,
anche diversi italiani
si trovano nell’impossibilità
di lasciare le località turistiche
di Cusco e Machu Picchu.

Gli aeroporti
e le ferrovie del paese
sono infatti bloccati
a causa delle violente proteste
e degli scontri con la polizia.

Secondo le autorità,
in totale ci sarebbero
779 turisti stranieri
rimasti bloccati nel paese.

Nel frattempo gli scontri
e le manifestazioni
continuano in varie zone del paese.

Dopo la notizia
del tentativo di golpe
e dell’arresto di Pedro Castillo,
molti abitanti del paese,
soprattutto dalle zone rurali,
si sono radunati
per protestare.

Negli scontri
sono morte fino ad ora
9 persone,
mentre sempre più gente
si raduna per chiedere
libere elezioni.

ESTERI
ESTERI

 Camster

Francia, dieci vittime in incendio residenziale
Dieci persone hanno perso la vita,
e altre quattro
sono in condizioni gravissime,
a causa di un incendio
a Vaux-en-Velin,
un comune alla periferia di Lione,
in Francia.

Verso le tre del mattino
di venerdì,
oltre 170 vigili del fuoco
sono accorsi sul luogo
per domare le violente fiamme
in un palazzo residenziale
di sette piani.

Anche se ancora non è nota
la causa dell’incendio,
secondo le prime testimonianze
le fiamme sarebbero divampate
dal piano terra,
per poi propagarsi
ai livelli superiori.

Purtroppo le autorità
hanno confermato
che tra le dieci vittime,
cinque erano bambini.

Il quartiere interessato
è quello di Mas du Taureau,
periferia urbana
soggetta a un recente rinnovamento urbano
dopo essere stata il fulcro
di alcune tensioni
negli scorsi anni.

ESTERI
ESTERI

 Susanne Nilsson

Berlino, esplode acquario alto 16 metri
Le strade di Berlino
sono state inondate
dopo che il famoso acquario Sea Life,
contenente oltre 1500 pesci tropicali,
è esploso.

Fortunatamente soltanto due persone
sono rimaste ferite,
e non ci sono state vittime.

L’acquario è collocato
all’interno dell’hotel DomAquarée,
e la sua principale attrazione
è una vasca alta 16 metri
nota come AquaDom,
protagonista dell’incidente.
Si tratta dell’acquario cilindrico indipendente
più grande al mondo.

Il luogo dell’incidente,
a due passi da Alexanderplatz
e dal Duomo di Berlino,
è una popolare destinazione turistica.

Le ragioni dell’esplosione
non sono ancora chiare,
ma le autorità hanno dichiarato
che l’acqua continua
a fluire per strada,
e oltre 100 pompieri sono all’opera
per limitare i danni all’infrastruttura.

Mentre le strade adiacenti
vengono bloccate al traffico,
i turisti residenti nell’hotel
sono stati evacuati.

ESTERI
ESTERI

 Kristoffer Trolle

Francia, scontri tra tifosi francesi e marocchini
Dopo la partita dei mondiali
vinta dalla Francia per 2 a 0
contro il Marocco,
in varie città francesi
si sono verificati
scontri e disordini.

Prevedendo gli scontri,
il ministro degli interni,
aveva disposto la mobilitazione
di 10.000 poliziotti e gendarmi
in tutto il paese.

I prefetti hanno invece disposto
vari controlli
nelle aree comuni di edifici,
come tetti e cantine,
nei quartieri che in precedenza
avevano registrato disordini.

A Montpellier è morto
un ragazzo di 14 anni
investito da un’auto.
In un video si vede un gruppo di tifosi
che tenta di strappare
una bandiera da un’auto,
il conducente fa inversione
e investe il ragazzo.

Anche a Parigi
si sono verificati degli scontri.
La polizia è intervenuta
e ha fermato circa 40 persone.

europa.today.it

europa.today.it

 CULTURA & SOCIETA’
 CULTURA & SOCIETA’

La provincia italiana dove si vive meglio è Bologna
Secondo la 33ma edizione dell’indagine
sulla qualità della vita
del Sole 24 Ore,
le piccole città italiane sarebbero quelle
dove si vive meglio:
al primo posto Bologna;
al 2° Bolzano; al 3° Firenze.

Ovviamente le città metropolitane
occupano i posti più bassi della classifica.
La città di Bologna
non solo conquista il podio,
ma migliora nella classifica
di ben 5 posizioni
per qualità della vita
dei suoi cittadini.

Alla base dell’indagine
ci sono 90 indicatori statistici,
di cui 40 aggiornati a quest’anno:
sull’Inflazione;
su Energia
da fonti rinnovabili/riqualificazioni energetiche/consumi energetici;
Qualità della vita di giovani,
bambini e anziani,
Qualità della vita delle donne,
Ecosistema urbano,
Indice della criminalità,
Indice di sportività, Indice del clima,
IcityRank sulle città digitali.

Per quanto riguarda i sei ambiti
in cui sono divisi i 90 indicatori
utili a stilare la classifica,
per ricchezza e consumi
si classificano prime Belluno,
Bologna e Bolzano;
per affari e lavoro Milano,
Trieste e Roma;
per demografia salute e società
Bologna, Modena e Roma;
per ambiente e servizi
Pisa, Siena e Aosta;
per giustizia e sicurezza
Oristano, Pordenone e Sondrio;
per cultura e tempo libero
Firenze, Trieste e Gorizia.

 CULTURA & SOCIETA’
 CULTURA & SOCIETA’

 Nicola

“Caro” Natale 2022, prezzi più alti del 30%
L’irrefrenabile aumento dei prezzi
di questi ultimi mesi
coinvolgerà anche le feste natalizie.

Il cibo tipico
(pesce, panettoni,
torroni, ecc.)
delle tavolate italiane
ha subito aumenti da capogiro.
Primo tra tutti
il classico panettone,
immancabile nelle case degli italiani;
per chi è abituato
al panettone artigianale,
quest’anno deve decidere
quale scegliere
molto attentamente,
perché i prezzi sono davvero ‘lievitati’!

L’austerità di questo periodo
costringerà molte famiglie
a dover scegliere cosa portare in tavola
nei giorni di festa.
Il potere d’acquisto è diminuito,
e si stima che gli aumenti dei prezzi
saranno attorno al 30%.

Le stime sono state raccolte
da Confcommercio Roma,
e si basano su analisi
che riguardano la grande distribuzione,
la quale comprende grandi marchi
che vengono venduti
nella maggior parte dei supermercati
della capitale.

Il caro prezzi ovviamente
riguarderà anche i regali,
che insieme ai ricchi banchetti,
sono parte integrante del Natale.
Insomma, prima di fare la spesa,
quest’anno bisogna davvero
farsi bene i conti in tasca!

roma.repubblica.it
informa-press.it
roma.repubblica.it

informa-press.it
 SPORT
 SPORT

Altre medaglie ai mondiali di nuoto in vasca corta
L’Italia del nuoto continua
a collezionare medaglie
ai mondiali in vasca corta
in programma in Australia.

Nella terza giornata infatti
Nicolò Martinenghi ha conquistato
la medaglia d’argento nei 100 rana,
battuto solo dall’americano Fink
e precedendo il campione britannico Peaty.

Il secondo argento di giornata
è arrivato dalla 4x50sl maschile:
Deplano, Miressi, Ceccon e Frigo
sono stati battuti dagli australiani
per soli 4 centesimi di secondo.
Terzo posto per l’Olanda.

Bronzo invece per Miressi
in un 100 metri stile libero di grande livello
vinti dall’idolo di casa Chalmers
con tanto di record dei campionati.
Secondo il francese Grousset.
Da segnalare anche
il quarto posto di Popovici
con record del mondo juniores.

L’Italia in tre giornate di gara
ha conquistato 7 medaglie.

sport.sky.it

sport.sky.it
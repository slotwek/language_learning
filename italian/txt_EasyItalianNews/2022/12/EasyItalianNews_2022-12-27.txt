Listen online as you read:

ESTERI
ESTERI

Stati Uniti paralizzati da gelo e neve
Gli Stati Uniti
sono stati colpiti
da una ondata di maltempo
da record.

Le temperature sono arrivate
fino a 40-50 gradi
sotto lo zero,
causando innumerevoli disagi
per la popolazione.
Il maltempo e il gelo
hanno infatti causato
28 morti.

Le autorità stanno quindi
invitando i cittadini
a rimanere in casa
a causa degli innumerevoli pericoli:
strade ghiacciate,
freddo estremo
e visibilità quasi nulla.

Alcune città, come New York,
hanno dichiarato
lo stato di emergenza
anche a causa
dei continui blackout.

Le società elettriche
hanno chiesto alla popolazione
di risparmiare energia,
al massimo dei consumi
per via dei sistemi di riscaldamento
necessari a combattere
il freddo estremo.

Il maltempo rende
estremamente complicato
anche spostarsi:
oltre 5.700 voli
sono infatti stati cancellati
a causa dei forti venti
e delle nevicate.

 ITALIA
 ITALIA

Evasione di sette ragazzi dal carcere minorile di Milano
Domenica 25 dicembre
7 ragazzi detenuti
nel carcere minorile
Cesare Beccaria di Milano
hanno approfittato delle festività
e dei lavori in corso nel cortile
per evadere.

Di questi ragazzi
tre sono maggiorenni
mentre gli altri minorenni,
tutti in carcere
sotto custodia cautelare
per piccoli reati contro il patrimonio.

Due di loro sono già stati trovati
dagli investigatori,
mentre il terzo
è stato convinto dai genitori
a costituirsi.

Dopo l’evasione
nel carcere è scoppiata
una piccola protesta,
alcuni ragazzi hanno dato fuoco
a dei materassi nel cortile.

La situazione
è tornata sotto controllo
nella serata del 25,
ma quattro agenti
sono stati portati in ospedale
per intossicazione da fumo.

La polizia penitenziaria,
insieme alla polizia di Stato,
sta svolgendo le indagini
per ricostruire la vicenda
e trovare gli altri quattro ragazzi.

ESTERI
ESTERI

Bus precipita in Spagna, sei le vittime
La sera della vigilia di Natale,
un autobus ha perso il controllo
durante il tragitto
da Lugo a Pontevedra,
in Spagna,
precipitando da un ponte
e cadendo nel fiume Lérez,
allora in piena.

Secondo le ricostruzioni,
la tragedia sarebbe avvenuta
attorno alle 21.10 ora locale
a causa delle forti piogge,
che avrebbero fatto perdere
il controllo del mezzo
all’autista.

Dopo una caduta di 29 metri,
una delle passeggere sopravvissute
ha chiamato i soccorsi,
ma le condizioni metereologiche
hanno causato ritardi significativi
e impedito ai vigili del fuoco
di arrivare prontamente.

Il bilancio è di sei vittime
e due sopravvissuti,
tra cui l’autista.

Secondo quanto riportato
dalle testate spagnole,
il bus era diretto
verso il carcere di Monterroso,
per permettere ai passeggeri
di visitare i propri parenti in carcere
la sera prima di Natale.

notizie.virgilio.it

notizie.virgilio.it
 ITALIA
 ITALIA

 Camera dei deputati

Italia, la Camera approva la Legge di Bilancio
La Camera dei Deputati ha approvato
la Legge di Bilancio 2023.
Tra i punti principali
in materia di lavoro,
ci sono nuove regole
per ottenere il reddito di cittadinanza,
il taglio del cuneo fiscale sui redditi,
e l’innalzamento del tetto
delle facilitazioni contributive
per gli stipendi dei giovani,
i percettori di Rdc
e per le donne fragili.

È prorogato lo smartworking
per i lavoratori fragili;
gli importi delle pensioni minime
verranno aumentati;
è anticipato il pensionamento
per alcune categorie di lavoratrici.

In materia di casa,
il termine per ottenere
le detrazioni fiscali
per le ristrutturazioni edilizie
è esteso al 31 dicembre.
I tassi di interesse sui mutui
saranno rivisti.

Quanto alle famiglie,
anche i padri potranno ottenere
il congedo parentale
e l’assegno familiare aumenta
per le famiglie con quattro o più figli.

Nel commercio, restano le sanzioni
per le attività che non accettano
pagamenti con il Pos
per acquisti inferiori a 60 euro.

Per i 18enni arriva il nuovo
bonus Cultura fino a 1000 euro.
Per il caro energia,
ci sarà il taglio
degli importi non giustificati
e l’abbassamento dell’IVA sulle bollette.

Infine, nel settore agroalimentare,
è approvata la caccia ai cinghiali;
ci saranno incentivi
per allevatori di bufale,
per la pesca e per i vigneti
che hanno subìto danni ecologici.

 CULTURA & SOCIETA’
 CULTURA & SOCIETA’

 David Plas, European People’s Party

Morto Franco Frattini
È morto all’età di 65
il politico Franco Frattini,
che era stato ministro degli Esteri
e della pubblica Amministrazione
nei governi Berlusconi.

Magistrato,
poi parlamentare e ministro,
è stato anche vicepresidente
della Commissione Europea
e attualmente era presidente
del Consiglio di Stato.

Molti i messaggi di cordoglio
da parte del mondo politico.
Il presidente Mattarella ha scritto:
“La sua scomparsa
priva la Repubblica
di un protagonista di alto profilo
che in questi anni ha recato
un importante contributo
alla vita delle nostre istituzioni”.

Così si è espressa il premier Meloni:
“Frattini era un uomo
garbato e intelligente,
un servitore delle istituzioni.”
Anche Silvio Berlusconi
ha espresso il suo cordoglio:
“Di lui ricorderò sempre
la grande capacità
di affrontare col sorriso
problemi complessi,
di trovarsi a suo agio in ogni ruolo,
e la stima che ha seminato”.

 CULTURA & SOCIETA’
 CULTURA & SOCIETA’

Rovaniemi, il villaggio dove vive Babbo Natale
A Rovaniemi, in Lapponia,
si radunano ogni anno
centinaia di turisti
per visitare il Villaggio di Babbo Natale
durante la stagione natalizia.

La residenza di Babbo Natale
si trova proprio
sul Circolo Polare Artico,
ed è stata trasformata
in un’attrazione
che ogni anno accoglie
oltre 500.000 visitatori.

Nel villaggio è possibile trovare
oltre 50 negozi
e attrazioni diverse,
e vivere esperienze uniche
come viaggiare su una slitta
trainata da renne.

Inoltre, è possibile
incontrare Babbo Natale stesso,
e gli elfi,
che lavorano instancabilmente
nell’ufficio postale
del Circolo Polare Artico.

Secondo la leggenda,
la casa originale di Babbo Natale
era in un luogo segreto
sulla montagna di Korvatunturi.
Tuttavia,
per preservarne la segretezza,
nel 1985 venne aperto un ufficio
a Rovaniemi,
dove si trasferì ufficialmente
nel 2010.
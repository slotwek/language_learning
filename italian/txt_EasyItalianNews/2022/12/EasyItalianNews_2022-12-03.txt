Listen online as you read:

ESTERI
ESTERI

Macron in visita a Washington
Il presidente degli Stati Uniti Joe Biden
ha postato su Twitter una foto
che lo ritrae in compagnia della moglie,
del presidente francese Macron
e di sua moglie.

Il presidente francese è infatti
in visita a Washington.
Appena arrivato ha ribadito
che l’alleanza con gli Stati Uniti
è “più forte di qualsiasi altra cosa”,
ma ha avvertito
di non usare l’Europa
nella sfida con la Cina.

Il presidente francese
ha inoltre contestato
i sussidi alle imprese americane
annunciati dalla legge anti-inflazione
prevista da Biden.

Si rischia infatti,
ha affermato Macron,
di “frammentare l’occidente”
poiché gli incentivi
sono “super aggressivi”.

ESTERI
ESTERI

 Maxim Reniţa

Atene, attentato alla consigliera dell’ambasciata italiana
La mattina di venerdì 2 dicembre,
un’auto è stata incendiata
ad Atene
in un presunto attentato
alla consigliera dell’ambasciata italiana
Susanna Schlein.

Secondo il ministro greco
per la sicurezza dei cittadini,
la matrice dell’attacco
sarebbe probabilmente
di natura “anarchica”.

Stando alle prime ricostruzioni,
gli autori dell’attacco
avrebbero dato fuoco
a una delle auto della diplomatica,
e posto una bomba molotov
sotto a una seconda auto.

La prima auto
è stata completamente distrutta,
invece, fortunatamente la bomba
non è esplosa.
Essa era stata piazzata
sotto alla macchina parcheggiata in garage,
vicino all’impianto gas
connesso alla camera da letto
della famiglia Schlein,
e la miccia mezza esaurita
ritrovata dalle autorità
ha presumibilmente salvato la vita
alla consigliera.

Mentre le autorità
cominciano le loro indagini sull’avvenuto,
una “vigilanza rafforzata”
è stata istituita
attorno alle sedi
delle autorità diplomatiche italiane.

ESTERI
ESTERI

 Solen Feyissa

Ue a Musk: “Twitter deve fare un enorme lavoro contro la disinformazione”
L’Unione Europea
ha lanciato un avvertimento
a Elon Musk
per quanto riguarda
la gestione di Twitter.

Il social network,
da poco comprato da Musk,
dovrà infatti attenersi
agli standard europei
sulla gestione dei contenuti internet
dei bigtech.

Il commissario europeo
incaricato dell’attuazione
delle regole digitali,
Thierry Breton,
avrà il compito di sottoporre Twitter
a uno stress test
per verificare il rispetto
delle normative.

In particolare,
secondo l’Ue,
il social dovrà rispettare
determinati standard sui contenuti,
sulle pubblicità mirate
e sulla lotta alla disinformazione;
quest’ultimo tema
è già molto discusso
a causa del ripristino
di alcuni account
precedentemente sospesi
per commenti razzisti,
misogini o considerati comunque estremi.

Breton ha quindi informato Musk
che la violazione di queste norme
potrebbe comportare
il divieto di Twitter
in Europa.

ESTERI
ESTERI

Chiuso tempio in Thailandia a causa dei monaci positivi alla metanfetamina
In Thailandia,
nella provincia settentrionale di Phetchabun,
è stato chiuso un tempio Buddhista
quando tutti i monaci residenti
sono risultati positivi alla metanfetamina
in un test antidroga.

La polizia ha rimosso
i tre monaci e l’abate
dal tempio
e li ha mandati in una clinica specializzata
per il recupero.

E’ stato assicurato
che verranno inviati al più presto
altri monaci sostitutivi,
in modo da garantire agli abitanti
del villaggio vicino
di praticare la loro religione
e le cerimonie annesse al tempio.

L’Ufficio delle Nazioni Unite
contro la droga e il crimine
ha specificato che la Thailandia
è un importantissimo paese
di transito di droghe,
e che le pillole di metanfetamina
vengono vendute
a un bassissimo costo
equivalente a circa cinquanta centesimi.

ECONOMIA
ECONOMIA

Rivoluzione della UE su imballaggi, vuoto a rendere e riuso
La proposta di revisione
della direttiva UE sugli imballaggi
e sui rifiuti da imballaggio
ha i seguenti obiettivi:
prevenire i rifiuti
e promuovere il riciclo
rendendolo obbligatorio per le aziende.

Lo scopo principale
è ridurre i rifiuti da imballaggio
del 15% entro il 2040
per ciascun stato membro.

La Commissione propone
l’introduzione di un’etichettatura
per chiarezza nei confronti dei consumatori
e azioni obbligatorie per le aziende
di determinati settori.

Per esempio, entro il 2040
l’80% delle bevande fredde e calde
dovrà essere venduto
in contenitori riutilizzabili.
Per i pasti da asporto dei ristoranti
il packaging dovrà essere riciclabile
al 40% entro il 2040.
Il 10% degli imballaggi
del commercio elettronico
dovrà essere riutilizzabile
al 50% entro il 2040.
Le confezioni monouso
saranno vietate all’interno di bar,
ristoranti e alberghi.
I prodotti in plastica biodegradabile
dovranno avere un’etichetta
che indichi i tempi di estinzione,
in quali circostanze
e in quale ambiente.

Ma il settore industriale UE,
tra cui spicca la Ferrero italiana,
è contrario al piano di Bruxelles
perché teme un passo indietro
nel processo del riciclo,
nella protezione dei prodotti
e nella prevenzione dei rifiuti.

SCIENZA
SCIENZA

 Belhaouari, Baudoin, Gnankou, Di Pinto, Colson, Aherfi, La Scola

Virus gigante torna in vita dopo 50.000 anni
Sembra la classica trama
di un film di fantascienza,
in cui un virus rimane congelato
per circa 50.000 anni
e poi torna in vita
senza essere mutato.

Invece è la reale
e sensazionale scoperta
di un gruppo di scienziati
dell’università francese di Aix-Marseille.

Il virus gigante del genere Pandoravirus
sarebbe rimasto intrappolato nel permafrost,
situato 16 metri sotto il fondale
di un lago della Jacuzia,
nella Siberia orientale.

Il virus risalirebbe all’epoca
dei Neanderthal.
Si tratta quindi di un virus gigante,
in quanto mille volte più grande
di un virus dell’influenza.

I ricercatori lo hanno isolato
insieme ad altri 12 nuovi virus
di diverse tipologie,
e poi lo avrebbero scongelato
in laboratorio.

L’età del Pandoravirus
ammonta a 48.500 anni,
che sono un record mai visto prima
per la sopravvivenza di un virus,
e per di più è rimasto infettivo.

Secondo i ricercatori dell’università francese,
anche altri virus di mammiferi
potranno rimanere infettivi
dopo essere stati congelati
per così tanto tempo.

 SPORT
 SPORT

 Екатерина Лаут

Argentina agli ottavi ai Mondiali
L’Argentina si è qualificata
agli ottavi ai mondiali,
vincendo il proprio girone.

Dopo un inizio di mondiale difficile
con l’inaspettata sconfitta
contro l’Arabia Saudita,
i sudamericani si sono ripresi
vincendo le successive due partite.

In particolare l’ultima partita del girone
è stata decisiva:
l’Argentina ha infatti battuto la Polonia,
che fino a quel momento
era in testa al girone.

La partita è stata a senso unico,
con un dominio totale
da parte dei sudamericani,
ed è merito del portiere polacco
se il punteggio è stato solo di 2-0:
ha infatti anche parato
un rigore a Messi
quando la partita era ancora ferma
sullo 0-0.

La Polonia, nonostante la sconfitta,
è in ogni caso riuscita a qualificarsi
a scapito del Messico
per una migliore differenza reti.
L’Argentina affronterà ora l’Australia
mentre la Polonia incontrerà la Francia.
Listen online as you read:

ESTERI
ESTERI

 Ministry of Housing, Communities and Local Govt

Rishi Sunak nominato nuovo primo ministro inglese
Dopo le dimissioni di Liz Truss,
Rishi Sunak è stato nominato
nuovo primo ministro inglese,
il terzo di quest’anno.

Il nuovo premier è stato ricevuto
da re Carlo III
e ha ricevuto il mandato
dopo essere stato designato
come nuovo leader
del partito conservatore.

È il primo capo di governo
di origine indiana
e il primo ad essere insediato da Carlo.

“Sono qui per affrontare
una profonda crisi economica.
Voglio fin da subito porre rimedio
agli errori commessi”
queste le prime parole del neo premier.

Dopo l’insediamento
ha poi dato la lista
dei suoi ministri.

ESTERI
ESTERI

Filippine, 26 feriti dopo terremoto di magnitudo 6.4
Poco prima delle 23 locali
di martedì scorso,
un forte terremoto
di magnitudo 6.4
è stato avvertito nelle Filippine.

L’epicentro della scossa
è stato rilevato
nel nord del paese
nei pressi di Lagayan,
nella provincia di Abra.
La località dista 348 chilometri da Manila,
ma i riverberi sono stati avvertiti
persino nella capitale.

Alcune zone circostanti
sono rimaste senza corrente,
e sono stati riportati molteplici danni
a strade ed edifici,
con il crollo di parte
di una chiesa secolare a La Paz.
Al momento 26 persone
hanno riportato ferite,
ma nessuno avrebbe perso la vita.

L’aeroporto internazionale di Laoag
è stato chiuso
a causa di danni causati dalle scosse,
e un ospedale di Ilocos Norte
ha dovuto evacuare tutti i suoi pazienti
a causa del crollo di un soffitto.

mantovauno.it

mantovauno.it
 ITALIA
 ITALIA

 Rhys Jones

Eclissi parziale di Sole, visibile anche dall’Italia
Nella tarda mattinata
di martedì 25 ottobre
un’eclissi parziale di Sole
è stata visibile dai cieli italiani.

L’Istituto nazionale di astrofisica (Inaf)
ha organizzato una diretta speciale
con osservazioni dal vivo dell’eclissi
al telescopio in tutta Italia.

L’eclissi è iniziata e finita
a orari differenti,
in un arco temporale di circa 2 ore,
a seconda del luogo d’osservazione.
La diretta ha mostrato
anche immagini dell’eclissi
dai luoghi nel mondo
dove era più intenso lo spettacolo:
Norvegia, Lituania, Turchia
ed Emirati Arabi Uniti.

“Osservare un’eclissi
è un evento indimenticabile”,
ha commentato l’Inaf,
e per questo è stata organizzata la diretta
così che anche studentesse e studenti
nelle scuole hanno potuto assistervi.

L’eclissi solare si verifica
quando la Luna si trova allineata
tra la Terra e il Sole
e proietta la sua ombra sulla Terra,
oscurando il Sole.
L’eclissi può essere parziale,
totale o anulare.
Non si deve mai osservare l’eclissi
guardando il Sole a occhio nudo.
Per evitare danni alla vista
è necessario indossare protezioni
oppure utilizzare telescopi con filtri.

L’ultima eclissi totale visibile dall’Italia
si è verificata nel 1961,
per la prossima
bisognerà attendere il 2081.

ESTERI
ESTERI

 Jos777 José Ayala

Perù, sindaco scelto a “testa o croce” al ballottaggio
In Perù,
nel paesino di Corculla,
nella regione di Ayacucho,
il nuovo sindaco
è stato scelto
con il lancio di una moneta.

Corculla, infatti,
ospita appena 445 abitanti,
e solo 240 tra questi
sono andati a votare
per l’elezione del sindaco.

I candidati,
Alfredo Baldarrago,
del partito di sinistra Libero Perù,
e Lelis Dávalos,
del Movimento Regionale per l’Acqua,
hanno ottenuto esattamente
83 voti a testa.

Una situazione
che avrebbe portato a un ballottaggio
e, verosimilmente,
a una nuova votazione;
lo spareggio, però,
è stato deciso
con il lancio di una moneta,
effettuato da un funzionario
dell’Ufficio nazionale
per i processi elettorali.

Il vincitore del lancio,
e il nuovo sindaco di Corculla,
è quindi Alfredo Baldarrago.

 ITALIA
 ITALIA

 Dineshraj Goomany

Ora legale, quanto conviene agli italiani
Alla fine del mese di ottobre,
l’ultimo weekend per essere precisi,
molti paesi dell’Europa
spostano le lancette dell’orologio
un’ora indietro,
per tornare all’ora solare.

Quest’anno però,
con il massiccio rincaro
dei prezzi dell’energia,
gli esperti si sono chiesti
se ne vale davvero la pena
oppure sarebbe meglio
restare per sempre con l’ora legale,
quella che abbiamo adesso per intenderci.

Uno studio, realizzato
dal Centro Studi di Conflavoro Pmi,
avrebbe calcolato
che mantenere l’ora legale
farebbe risparmiare 2,7 miliardi di euro nel 2023
sui consumi dell’elettricità,
stimata su un fabbisogno energetico certo.
Proprio a causa delle bollette proibitive,
negli ultimi mesi molte famiglie
e imprese sono in difficoltà.

Secondo la ricerca,
ipotizzando di rimanere con l’ora legale
si acquisterebbe un’ora di luce naturale
al giorno in più,
per un totale di 147 ore,
con un ulteriore beneficio ambientale
di riduzione di circa 200 mila tonnellate di CO2.

Non sono mancati gli appelli
per prolungare l’ora legale,
almeno per un altro mese;
purtroppo sembra che questa richiesta
non sia stata presa in considerazione
dai nostri governanti.

 TECNOLOGIA
 TECNOLOGIA

Arriva il tablet pieghevole
All’ultima conferenza Intel Innovation,
Samsung Display ha mostrato un prototipo
di un nuovo notebook
che permetterebbe di allargare lo schermo
tirandolo.

Durante il keynote di apertura,
il CEO di Intel Pat Gelsinger
e JS Choi di Samsung Display,
hanno mostrato al pubblico
un prototipo di notebook
con schermo arrotolabile o “slidabile”.

Si pensa a una nuova frontiera
dei portatili con schermo touch,
e questo lo è davvero in tutti i sensi!
Immaginiamo che quando vogliamo ingrandire
lo schermo di un tablet o un notebook,
dobbiamo solo tenerlo ai lati
e tirarlo come per allargarlo.

Ovviamente tablet e notebook
sono 2 in 1
in questa nuova proposta arrotolabile,
e il particolare schermo
è basato sulla tecnologia di display
OLED pieghevole di Samsung Display,
lo schermo cambia dimensione
da 13 pollici a un massimo di 17 pollici.

Avevamo già visto
gli smartphone con schermo pieghevole,
questo sarebbe un ulteriore passo in avanti
nella tecnologia usa e getta.

 CULTURA & SOCIETA’
 CULTURA & SOCIETA’

 Abhimanyu7793

Diwali, 1 milione e 576 mila candeline accese in celebrazione
La sera di lunedì 24 ottobre
in India si è celebrato Diwali,
la festa delle luci indù,
in occasione della quale
in tutto il paese
si accendono luci,
ci si scambiano regali,
e si mangiano dolci tipici.

La celebrazione deriva
dai racconti mitologici indù,
secondo i quali in questo periodo
il dio Rama,
assieme alla moglie Mata Sita,
sconfisse il re di Lanka Rava
e venne incoronato re
dopo 14 anni di esilio.

La celebrazione delle luci
simboleggia la prevalsa
del bene sul male,
dell’ordine sul caos,
e della giustizia sull’ingiustizia.

Nella città di Ayodhya nell’Uttar Pradesh,
dove secondo la narrazione
rientrò Rama dopo la sua vittoria,
il record dei primati
per il numero di candeline accese
è stato mantenuto anche quest’anno.
Infatti lunedì sera
sono state accese
più di un milione 576 mila “diya”,
poste lungo le rive del fiume
nei pressi del tempio di Ram ki Paidi.

Davanti agli occhi degli abitanti
e di migliaia di turisti,
la serata si è conclusa
con uno spettacolo di luci
sopra ai tetti della città.

stream24.ilsole24ore.com

stream24.ilsole24ore.com
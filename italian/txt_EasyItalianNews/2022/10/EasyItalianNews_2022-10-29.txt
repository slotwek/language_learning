Listen online as you read:

 ITALIA
 ITALIA

 Marinaio56
Più di 1000 migranti soccorsi dalla Guardia costiera italiana
Mentre a Roma si discute,
dopo l’insediamento del governo Meloni,
della chiusura dei porti,
degli ingressi dei migranti
e delle norme internazionali
relative ai flussi migratori,
continuano gli sbarchi
sulle coste siciliane.

L’ultimo è del 26 ottobre
a Lampedusa:
37 migranti,
fra cui 16 donne e un minore.

Nella stessa notte, invece,
Guardia costiera,
Guardia di finanza e Frontex,
l’Agenzia europea
della guardia di frontiera e costiera,
hanno soccorso quasi 1400 persone.
12 persone, invece, sono morte.

L’imbarcazione era partita
da Sfax in Tunisia.
I migranti hanno dichiarato
di essere originari di Guinea,
Costa d’Avorio e Senegal,
e sono stati portati nell’hotspot
di accoglienza.
“Si tratta di una delle più grandi
operazioni di soccorso istituzionale
dopo Mare Nostrum”.

Sempre nella stessa notte,
altri migranti sono stati soccorsi,
“in una corsa contro il tempo
e al buio pesto”
nel Mediterraneo centrale
da “Ocean Viking”:
56 persone, tra cui 2 donne
e 27 minorenni.
Dopo l’ultima operazione di soccorso
sono 202 i naufraghi
a bordo della nave umanitaria.

ESTERI
ESTERI

 PersianDutchNetwork

Iran: polizia spara ai manifestanti che commemorano Mahsa
Centinaia di persone
si sono radunate
presso la tomba di Mahsa Amini,
morta in circostanze sospette
mentre era detenuta dalla polizia,
e sepolta nel cimitero di Saqqez.

La commemorazione si è svolta
a 40 giorni dalla sua morte
quando, secondo la tradizione,
finisce il periodo di lutto
e si ricordano i defunti.

Mentre i manifestanti
gridavano slogan come
“Abbasso il dittatore”,
“Donne, vita, libertà”
e “Siamo tutti Mahsa”,
le forze dell’ordine
hanno aperto il fuoco
e lanciato lacrimogeni
per disperdere la folla.

A Saqqez,
sede della principale manifestazione,
è anche stato bloccato
l’accesso a internet
da parte del governo
per “motivi di sicurezza”.

Lo ha comunicato su Twitter
“Hengaw”, un’organizzazione norvegese
che si occupa delle violazioni
dei diritti umani nel Kurdistan.

Anche in altre città iraniane
si sono tenute delle manifestazioni:
a Karaj, Kermanshah,
Sanandaj, Shiraz, Ahvaz,
Mashhad e Isfahan.

Alle proteste si sono uniti
anche diversi commercianti locali,
già in sciopero per l’accaduto,
gli studenti delle università
e molti medici di Teheran.

 ITALIA
 ITALIA

 Jebulon
Omicidio in caserma, carabiniere barricato per 12 ore
Dopo quasi dodici ore
di negoziazioni infruttuose,
il brigadiere Antonio Milia
barricatosi nella caserma di Asso,
in provincia di Como,
è stato arrestato
dai reparti speciali dei carabinieri.

Secondo le prime ricostruzioni,
Milia avrebbe sparato
con la pistola d’ordinanza
al proprio comandante Doriano Furceri
dopo una lite,
terminata con la morte del luogotenente.

Dopo essersi barricato
all’interno della caserma,
i mediatori dell’Arma
hanno passato la notte
cercando di convincere il brigadiere
ad arrendersi.
Senza alcun risultato,
i militari hanno quindi
fatto irruzione nella caserma
alle sei di mattina di venerdì
e liberato un carabiniere in ostaggio
e alcune famiglie residenti sul luogo.

Stando alle prime investigazioni,
Milia sarebbe stato sospeso
e ricoverato per disturbi psichiatrici
lo scorso febbraio.
Nonostante fosse stato riammesso
qualche mese fa,
Furceri non lo riteneva idoneo al servizio,
e lo aveva messo in ferie
forzatamente.
Al momento si pensa
che sia proprio questo
il movente dell’omicidio del comandante.

 ITALIA
 ITALIA

 Elliott Brown

Assago, una vittima in attentato in centro commerciale
Durante il pomeriggio
di giovedì 27 ottobre,
un attentato in un centro commerciale di Assago,
in provincia di Milano,
ha provocato una vittima
e diffuso il panico tra i presenti.

Secondo le ricostruzioni
delle forze dell’ordine,
l’aggressore Andrea Tombolini,
un uomo sospettato
di soffrire di disturbi psichiatrici,
si sarebbe impossessato di un coltello
in vendita al Carrefour
presente nel centro commerciale,
e avrebbe accoltellato
sei delle persone presenti.

Luis Fernando Ruggieri,
un cassiere del negozio di 46 anni,
ha perso la vita
a causa delle ferite subite.
Quattro altre persone,
tra cui un giocatore del Monza Calcio,
risultano ferite,
ma nessuna sarebbe in pericolo di vita.

Fortunatamente,
prima dell’arrivo dei carabinieri,
l’ex calciatore Massimo Tarantino,
presente sulla scena,
sarebbe riuscito a bloccare
e disarmare l’aggressore,
impedendo così il ferimento
di altre persone.

 CULTURA & SOCIETA’
 CULTURA & SOCIETA’

Filippine, gli strani cappelli per non copiare a scuola
La strana richiesta
da parte di alcuni professori
dell’università di ingegneria Bicol,
nella città di Legazpi nelle Filippine,
ha provocato una risposta così ironica
da parte degli studenti,
che la trovata è diventata virale.

Per evitare che gli studenti copiassero
durante gli esami,
alcuni professori avrebbero chiesto
ai propri studenti
di indossare dei “paraocchi”,
in modo da non poter sbirciare
le risposte dei vicini.

La creatività degli studenti
per obbedire alle richieste dei professori,
sono state a dir poco geniali:
hanno indossato qualsiasi oggetto
che gli consentisse
di avere la visuale molto limitata:
contenitori delle uova,
scatole di scarpe,
cappelli da sole con tendina copri-faccia,
tubi di cartone incollati agli occhiali,
caschi da motocicletta,
e le foto di questi divertenti
e incredibili copricapo
hanno fatto il giro del mondo web,
in un click!

La professoressa di ingegneria meccanica
al Bicol University College of Engineering,
Mary Joy Mandane-Ortiz,
ha dichiarato in un’intervista alla Bbc
che la sua richiesta intendeva solo
un progetto “semplice” con la carta,
ispirato da una tecnica utilizzata in Thailandia
alcuni anni prima.
Ma la creatività premia,
e l’idea del copricapo per non copiare
è diventata una specie di ‘moda’,
tanto che altre scuole
e università del Paese
hanno incoraggiato gli studenti
a indossare copricapi anti-copiatura!

 SPORT
 SPORT

 Johnny Vulkan

L’Inter è qualificata agli ottavi di Champions League
L’Inter è la seconda squadra italiana
a qualificarsi agli ottavi
di Champions League,
dopo il Napoli.

I nerazzurri hanno ottenuto questo risultato
grazie alla convincente vittoria
per 4-0
contro il Viktoria Plzen.

L’Inter è passata in vantaggio al 35’
grazie a un gol di Mhkitaryan
e ha poi trovato il raddoppio con Dzeko
prima dell’intervallo.

Nella ripresa è arrivato il terzo gol
sempre firmato Dzeko,
e nel finale il quarto gol
realizzato da Lukaku,
al rientro dopo un lungo stop.

Con questo risultato l’Inter
ha eliminato il Barcellona.

Con la Juventus già eliminata
è il Milan l’unica altra squadra italiana
a potersi aggiungere a Inter e Napoli
agli ottavi.
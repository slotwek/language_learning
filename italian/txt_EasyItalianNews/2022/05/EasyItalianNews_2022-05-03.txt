Listen online as you read:

ESTERI
ESTERI

Onu: 4,5 milioni tonnellate di grano bloccate in porti ucraini
A causa della guerra in Ucraina,
4,5 milioni di tonnellate di grano
sono bloccate nei porti.

L’Ucraina era infatti
uno dei maggiori esportatori
di grano e mais,
soprattutto verso i paesi
dell’Unione Europea.

Dall’inizio della guerra, però,
le forniture sono state bloccate
e le navi,
già cariche e pronte a partire,
sono rimaste bloccate
nei porti.

Lo denuncia Martin Frick,
funzionario del Programma alimentare mondiale
delle Nazioni Unite
che ha dichiarato:
“La fame non dovrebbe
diventare un’arma”.

Frick ha poi chiesto
la ripresa delle esportazioni
per rallentare la crisi alimentare
generata dalla guerra.

Secondo l’Onu, infatti,
il blocco delle forniture
ha causato il più alto
aumento dei prezzi
dal 1990 ad oggi.

 ITALIA
 ITALIA

Raimond Spekking

Partono i rimborsi per le code in autostrada
Dal 29 aprile è attivo
il nuovo servizio “Cashback con targa”,
valido sulla rete gestita
da Autostrade per l’Italia
e sviluppato dalla start-up
del Gruppo ASPI Free To X.

Il rimborso scatta a partire
dai 10 minuti di ritardo
se dovuto a lavori di manutenzione
e rifacimento della rete autostradale.

La novità è che il rimborso
è valido anche per gli utenti
che pagano il pedaggio
con carte o contanti.
Finora infatti era valido
soltanto per i clienti
che hanno sistemi di telepedaggio.

È sufficiente registrarsi su un’app
con i propri dati personali
e la targa del veicolo.
Si ricevono così in automatico
i rimborsi dei minuti di code
senza fare alcuna ulteriore richiesta.

Grazie al riconoscimento della targa,
lo scontrino di ricevuta del viaggio
non è più necessario
per i viaggi sulla rete di Aspi,
ma è consigliabile comunque
il suo ritiro al casello:
può essere utile in caso di errori
nella lettura della targa
oppure se il viaggio si svolge
solo in parte sulla rete di Aspi,
e si attraversano tratte autostradali
dove il cashback non è attivo.

Questo servizio cerca
di “offrire un ristoro” agli automobilisti
per i disagi provocati
dal piano di ammodernamento
da oltre 21 miliardi di euro
della rete di Autostrade per l’Italia.

 ITALIA
 ITALIA

Krzysztof Golik

Corte Costituzionale: illegittimo dare il nome del padre in modo automatico
Secondo una recentissima sentenza
della Corte Costituzionale,
sarebbe diventato illegittimo
dare automaticamente ai figli
il cognome del padre.

Due norme della Costituzione
non consentirebbero ai genitori
di attribuire il nome della madre,
e vi sarebbe l’imposizione automatica
del cognome del padre,
specie in caso di disaccordo tra i genitori.

Una questione annosa,
che in Italia ritorna periodicamente,
sul diritto delle madri
di dare il proprio nome ai figli:
una questione discriminatoria
e che nuoce l’identità del figlio,
secondo quanto avrebbe deliberato
la Corte Costituzionale.

La sentenza avrebbe stabilito
che i genitori possono accordarsi
per dare il cognome di uno solo dei due,
oppure di entrambi.

Una decisione storica
nella lotta per la parità di genere,
perché sospende l’automatismo
nell’assegnazione del nome del padre,
e per cui le conseguenze pratiche
verranno tradotte
in una modalità burocratica
totalmente nuova in Italia.

Le nuove regole verranno applicate
ai figli nati nel matrimonio,
fuori dal matrimonio
e ai figli adottivi.

ESTERI
ESTERI

Uomo giapponese si sposa con un ologramma
Akhiko Kondo,
uomo giapponese di 38 anni,
ha ufficializzato la sua relazione
sposandosi con Hatsune Miku,
un ologramma.

Hatsune Miku è un ologramma
di una cantante pop
disegnata in stile manga.

La loro storia è iniziata
quando nel 2017
l’uomo ha comprato Gatebox,
un dispositivo che permette alle persone
di interagire con personaggi inventati
sotto forma di ologrammi.

Sul suo profilo Instagram
l’uomo si è detto deluso
dal fatto che la sua famiglia
non si sia presentata ai festeggiamenti.

Gli esperti li chiamano fictosessuali,
ossia persone che si innamorano
di qualcosa che parte da una fiction.

Akhiko Kondo ha spiegato
che la conoscenza con Hatsune Miku
gli ha salvato la vita,
tirandolo fuori
da una profonda depressione,
e che ora è questa relazione
a renderlo felice.

L’uomo è cosciente del fatto
che sua moglie non è reale,
ma la cosa non lo interessa.

 CULTURA & SOCIETA’
 CULTURA & SOCIETA’

 Wolfgang Moroder
Louis Vuitton trasforma edicole di venezia in librerie
Dal 20 aprile
la casa di moda francese
ha trasformato sei edicole storiche
in un omaggio alla carta stampata.

La Louis Vuitton ha scelto
alcune storiche edicole di Venezia
per un progetto
che mette insieme
il meglio dell’ambient marketing
e l’idea dei brand
come sistemi aperti verso l’esterno.

Il loro compito,
arduo almeno quanto strategico,
è di dimostrare il doppio legame
delle “Libraire Éphémere”
con la storia del brand,
e di Louis Vuitton
con la città di Venezia.

Con la scelta di basare
questo progetto a Venezia
Louis Vuitton ha suggellato, però,
anche un legame di lungo corso
con la città.
Venezia non è solo da sempre
una delle principali città d’arte
e di moda italiane,
ma ospita uno spazio,
l’Espace Louis Vuitton,
che è ormai uno dei poli aggregativi
più importanti della città.

 SPORT
 SPORT

 Box Repsol
Moto Gp: vince Bagnaia
Pecco Bagnaia ha vinto
il gran premio di Moto GP
in programma in Spagna
a Jerez.

Il pilota della Ducati
ha preceduto il francese Quartararo
e Aleix Espargarò.
Si tratta del primo podio
in questo 2022 per Bagnaia.

Bagnaia, che partiva dalla pole position,
è stato in testa
dalla prima all’ultima curva
ingaggiando un bel duello
a colpi di giri veloci
con Quartararo,
leader del mondiale.

Il pilota italiano è ora risalito
in quinta posizione
nella classifica generale.
Espargarò, grazie a questo podio,
è ora secondo nel mondiale.

“Abbiamo faticato tanto,
ma non abbiamo mai smesso di lavorare.
Questo weekend è andato bene,
siamo tornati a sfruttare
il potenziale della moto”,
queste le parole di Bagnaia al traguardo.
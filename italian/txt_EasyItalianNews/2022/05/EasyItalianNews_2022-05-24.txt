Listen online as you read:

ESTERI
ESTERI

Attacco degli hacker russi Killnet a siti istituzionali italiani

La sera del 19 maggio
i cyber criminali di Legion,
un gruppo formato da membri
del collettivo hacker filo russo KillNet,
hanno lanciato un attacco
contro i siti italiani
del Consiglio Superiore della Magistratura,
dell’Agenzia delle Dogane
e dei ministeri Difesa, Esteri,
Istruzione e Beni Culturali.

Gli hacker lo avevano annunciato
sul loro canale Telegram:
“Fuoco a tutti” vogliamo “liquidare
la struttura informativa italiana”,
ma senza colpire il sistema sanitario.

Si è trattato di attacchi “Ddos”
(Distributed Denial of Service,
“Interruzione distribuita del servizio”),
cioè dell’invio di continue e numerose
false richieste di accesso
ai sistemi informatici di un’istituzione,
allo scopo di sovraccaricare
e far collassare il sistema.
​
​Sono “azioni dimostrative”, fastidiose,
che però non penetrano nei sistemi
e non “rubano” o compromettono i dati.

L’attacco Ddos ha interessato anche
gli scali milanesi di Malpensa e Linate,
di Orio al Serio a Bergamo,
di Genova e di Rimini.

“Per quanto riguarda gli attacchi hacker
è stato approvato un piano dal governo,
per la sicurezza nazionale”.
Lo ha affermato Luciana Lamorgese,
ministra dell’Interno.

 ITALIA
 ITALIA

Commemorazione strage di Capaci

Si è tenuta una commemorazione
in occasione dei trent’anni
dalla strage di Capaci
dove persero la vita il giudice Falcone,
la moglie e tre agenti della scorta.

Il 23 maggio 1992
la mafia mise 500 kg di tritolo
in un punto dell’autostrada Palermo-Punta Raisi
e fece saltare in aria
le macchine del giudice
e della sua scorta.

Al Foro Italico
si è tenuta una commemorazione
alla presenza del Presidente Mattarella
e i ministri Lamorgese,
Cartabia, Di Maio e Bianchi.

Alla commemorazione era presente
anche Maria Falcone,
sorella del giudice,
che ha detto che il fratello
non voleva essere un eroe
ma solo un magistrato
che faceva il proprio dovere.

Il ministro Cartabia ha sottolineato
come sia “fondamentale aggredire
i beni della mafia”.

Alla commemorazione hanno partecipato
migliaia di persone
e si sono esibiti
anche numerosi artisti.

palermo.repubblica.it

palermo.repubblica.it

 ITALIA
 ITALIA

Rapina da mezzo milione di euro in una gioielleria del centro di Firenze

Secondo le prime indagini
condotte dalla polizia,
un gruppo di ladri a Firenze
è riuscito a rubare gioielli preziosi
dal valore di mezzo milione di euro.

La gioielleria Gold&Florence
si trova in via Por Santa Maria
in centro a Firenze,
a pochi passi da Ponte Vecchio.

I ladri sono riusciti a entrare
passando dalle fogne,
infatti è stato trovato aperto un tombino
all’interno del negozio.
Non sono riusciti invece
ad aprire la cassaforte del negozio,
la quale conteneva i pezzi
di maggiore valore.

La rapina è avvenuta di notte
e al mattino l’addetta
non ha inizialmente notato
nulla di sospetto,
in quanto non c’era
alcun segno di infrazione.

Successivamente però,
alzando la saracinesca,
si è resa conto
che tutte le vetrine
erano state svuotate.

 TECNOLOGIA
 TECNOLOGIA

Il “taxi spaziale” Starliner attracca alla Iss, è il primo volo riuscito

Starliner, il “taxi spaziale” della Boeing,
ha raggiunto la Stazione Spaziale Internazionale
e ha effettuato l’attracco
senza problemi.

Boeing, con le sue navette,
punta a fare concorrenza
alle capsule Dragon di SpaceX
nel campo dei viaggi spaziali.

Il viaggio della capsula sulla Iss
era stato rimandato
a causa di un primo test di volo fallito
e di successivi problemi tecnici.

Questa volta, invece,
tutto è andato secondo i programmi
e la navetta,
partita dal Kennedy Space Center
in Florida,
è riuscita ad attraccare alla Stazione
senza problemi.

Starliner ha consegnato
un carico di oltre 360 chili
di rifornimenti
per gli astronauti
a bordo della Iss.
Oltre ai vari materiali tecnici,
ha portato a destinazione
anche il manichino “Rosie the Rocketeer”,
che raccoglierà dati e informazioni
grazie a degli speciali sensori.

 CULTURA & SOCIETA’
 CULTURA & SOCIETA’

 Petar Milošević
Desiderio di compleanno per i suoi 100 anni: visitare gli Uffizi

Quando si spengono ben 100 candeline
non ci si aspetterebbe mai
che il desiderio possa essere (a volte)
così semplice da realizzare.

È quello che è successo
la settimana scorsa a Giorgio Allori.
Nato nel lontano 1922,
originario della città toscana di Livorno,
il signor Giorgio aveva espresso da tempo
la sua volontà di festeggiare i suoi 100 anni
nel suo museo preferito,
cioè la Galleria degli Uffizi a Firenze.

Durante la sua vita,
il signor Allori
ha vissuto una giovinezza eroica
durante la seconda guerra mondiale.
Rifiutandosi di aderire alla Repubblica di Salò,
nel 1943 è stato fatto prigioniero
ed è rimasto per oltre due anni
nei campi di prigionia nazisti.

Alla fine della guerra è stato liberato
e ha dedicato tutta la sua vita
alla carriera militare
fino a diventare Generale.

Ma l’arte è sempre stata la sua grande passione,
e per questo motivo il suo desiderio
di ritornare al suo museo preferito.
Per la grande occasione,
il signor Giorgio ha ricevuto
una grande sorpresa:
è stato accolto come ospite d’onore
ed è stato accompagnato
dal direttore Eike Schmidt in persona nel suo giro,
con il quale si è anche concesso
un selfie finale per ricordo.

firenze.repubblica.it
iltirreno.gelocal.it
firenze.repubblica.it

iltirreno.gelocal.it
 SPORT
 SPORT

Milan, campione d’Italia

Il Milan è campione d’Italia:
ha vinto il 19esimo scudetto
dopo 11 anni dal precedente.

Il primo goal contro il Sassuolo
è stato segnato al 17esimo minuto
da Oliver Giroud
che, dopo soli 15 minuti,
al 32esimo,
ha segnato un altro goal.

A chiudere definitivamente la partita
è Frank Kessié
che segna il terzo goal
al 36esimo minuto.

Il secondo tempo è andato avanti
senza particolari colpi di scena,
tranne il goal di Ibrahimovic
all’80esimo minuto,
che viene però annullato per fuorigioco.

La partita contro il Sassuolo
si chiude perciò 3-0.

La festa è esplosa tra i tifosi
sia a Reggio Emilia
che a Milano, in piazza Duomo,
dove in migliaia si erano già riuniti
durante la partita
quando la vittoria era ormai sicura.

La festa è andata avanti
fino a notte inoltrata.

Abbiamo bisogno del tuo aiuto!
Se EasyItalianNews.com ti ha aiutato a migliorare il tuo italiano, ti chiediamo di aiutarci con una donazione.
EasyItalianNews.com
Visita la pagina donazioni per scegliere la valuta che preferisci e la cifra che puoi donare.
Visita la pagina donazioni
Problemi con la tecnologia? Vai in fondo alla pagina donazioni per trovare istruzioni semplici, passo dopo passo e con foto!
pagina donazioni
Your help is needed!
If EasyItalianNews.com has helped you improve your Italian, please support us with a donation.
EasyItalianNews.com
Visit the donate page to select your preferred currency and the amount you can afford to give.
Visit the donate page
Not good with technology? Scroll down to the bottom of the donate page to find simple-to-follow, step-by-step instructions, with pictures!
the donate page
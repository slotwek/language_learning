Listen online as you read:

ESTERI
ESTERI

Arz

Svezia e Finlandia hanno richiesto l’adesione alla NATO
Mentre il conflitto in Ucraina continua,
mercoledì 18 maggio
Svezia e Finlandia
hanno presentato ufficialmente domanda
per entrare a far parte della NATO.

Stoltenberg,
il segretario generale dell’alleanza,
dice di essere onorato dalla richiesta
e sottolinea il valore storico
di questo processo.

Giovedì 19 maggio
il presidente degli Stati Uniti, Joe Biden,
accoglie alla Casa Bianca
la premier svedese Magdalena Andersson
e il presidente finlandese Sauli Niinisto
per affrontare temi
come quello della sicurezza europea.

L’unico paese, oltre a Putin,
che si è apertamente opposto all’adesione
è la Turchia.
L’emittente statale turca TRT Haber
ha dichiarato che il motivo
sarebbe il mancato rimpatrio
da Svezia e Finlandia
di 33 persone
accusate dallo stato
di aver organizzato un colpo di stato
nel 2016.

quifinanza.it

quifinanza.it
 ITALIA
 ITALIA

12 giugno, l’Italia vota i 5 referendum sulla giustizia
Il prossimo 12 giugno
gli italiani voteranno
per cinque quesiti referendari
che riguardano il funzionamento della giustizia,
promossi dalla Lega
e dai partiti di destra.

Il primo quesito,
“Riforma del CSM”,
propone di modificare il sistema
per l’elezione dei membri
del Consiglio Superiore della Magistratura.

Il secondo,
“Equa valutazione dei magistrati”,
propone di abrogare le regole
che limitano la partecipazione dei non magistrati
agli organi di controllo giudiziari,
che valutano la professionalità dei magistrati.
Attualmente possono farvi parte
avvocati e professori universitari,
ma in numero limitato.

“Separazione delle carriere dei magistrati”:
con il terzo quesito
si propone di evitare il passaggio dei magistrati
dalla funzione di giudice
a quella di pubblico ministero,
per cui ciascuno di loro
è obbligato a scegliere una sola
delle due funzioni per tutta la carriera.

Il quarto referendum
sui “Limiti agli abusi
della custodia cautelare”
eliminerebbe una delle condizioni
che fa trattenere in carcere
un indagato in attesa di giudizio,
e cioè quella per cui la persona,
se lasciata in libertà,
può commettere nuovamente il reato
per il quale è sotto processo.

L’ultimo quesito,
“Abolizione del decreto Severino”,
propone di cancellare la legge anti-corruzione
che limita la presenza
nelle cariche pubbliche elettive
di chi ha commesso reati.

espresso.repubblica.it

espresso.repubblica.it
ESTERI
ESTERI

Biden revoca a Cuba le restrizioni dell’epoca Trump
Da Joe Biden
è arrivata la decisione
di allentare la stretta contro Cuba
decisa da Donald Trump.

Il Dipartimento di Stato
ha infatti annunciato
una serie di misure
per sostenere il popolo cubano,
soprattutto quello residente in America,
e facilitare le visite
verso l’isola.

Per i viaggiatori americani autorizzati
sarà infatti più facile
raggiungere l’isola
per motivi familiari o di ricerca.

L’obiettivo è quello di sostenere
il ricongiungimento familiare
e di aiutare, quindi,
le famiglie cubane.

Il programma riguarda anche
i servizi consolari
e i visti per soggiornare sull’isola.

Il ministro degli Esteri cubano,
Bruno Rodríguez,
ha commentato:
“Si tratta di un passo limitato
nella giusta direzione.
Perché la decisione
non modifica l’embargo,
l’inclusione nella lista dei Paesi
che patrocinano il terrorismo,
né la maggioranza
delle misure di massima pressione di Trump
che ancora colpiscono
il popolo cubano”.

SCIENZA
SCIENZA

Sulla luna possono crescere le piante
Tra le tante domande
che gli scienziati si sono posti in questi anni
sulla Luna,
quella sulla possibilità per le piante
di crescere sul suolo lunare
è stata da sempre al centro dell’attenzione.
Adesso abbiamo una risposta,
ed è positiva.

La Nasa, agenzia spaziale degli Stati Uniti,
ha annunciato che sono nate
le prime piante sul suolo della Luna.

Sono piantine di Arabidopsis,
una specie cresciuta
su campioni di terreno
prelevati sulla Luna
dalle missioni Apollo 11, 12 e 17.

I ricercatori dell’Università
della Florida e Gainesville
hanno iniziato questo esperimento
che potrebbe essere l’inizio
di una nuova era:
future colonie lunari
che produrranno cibo e ossigeno.

Infatti, tra i maggiori obiettivi
delle prossime missioni spaziali,
compare proprio quello
di portare l’umanità
a vivere in modo permanente sulla Luna.
Per riuscirci, è necessario
produrre cibo e ossigeno
direttamente sul nostro satellite.

La crescita delle piante
rappresenterebbe una soluzione perfetta,
in quanto si potrebbe pensare
di far crescere altri tipi di vegetali
come pomodori, patate, carote, etc.

 CULTURA & SOCIETA’
 CULTURA & SOCIETA’

Giornata internazionale contro l’omofobia
Il 17 maggio si è celebrata
la giornata internazionale
contro l’omo-lesbo-bi-transfobia,
cioè la giornata contro ogni atto
di violenza e discriminazione
posto in essere in nome
dell’orientamento sessuale o dell’identità di genere.

La scelta della data non è casuale;
il 17 maggio di 32 anni fa, infatti,
l’OMS ha rimosso l’omosessualità
dalla lista delle malattie mentali
nella classificazione internazionale delle malattie.

Nel 2007 una risoluzione del parlamento europeo
ha istituito questa giornata
e in Italia viene celebrata dal 2008.
In quell’anno Marcella di Folco
fu eletta al consiglio comunale di Bologna
e fu la prima donna transgender
a ricoprire una carica pubblica.

La consigliera fu ricevuta
dal presidente della repubblica di allora,
Giorgio Napolitano,
e da quella data
il presidente riceve i rappresentanti
delle associazioni LGTBQAI+
e pronuncia un discorso.

 CULTURA & SOCIETA’
 CULTURA & SOCIETA’

Georges Biard

Al via il festival di Cannes
È iniziato il Festival di Cannes,
tornato dopo due anni
nella sua consueta collocazione.

Ad aprire il festival il film
‘Final Cut’ di Hazanavicius,
ambientato in un set
di un film di zombie.

Nella serata d’apertura
consegnata la palma d’oro alla carriera
a Forest Whitaker.

In concorso ci sono sia film d’autore
che grandi nomi di Hollywood.
L’Italia spera con i film di Martone
e Valeria Bruni Tedeschi.

Marco Bellocchio presenta
la sua serie sul rapimento Moro.

Italia presente anche nella giuria
presieduta da Vincent Lindon
con Jasmine Trinca.

Tra i film presentati fuori concorso
spiccano il blockbuster ‘Top Gun’
con Tom Cruise,
e il biopic su Elvis
firmato da Baz Lurhmann.
Listen online as you read:

ESTERI
ESTERI

Riaprono pub in Inghilterra, calche a Londra
Il 4 luglio quest’anno
non si è solo celebrata
l’indipendenza degli Stati Uniti,
ma, in Inghilterra,
anche il ritorno di vecchie libertà.

Sabato, che è poi stato chiamato
“Super-Saturday”,
il governo inglese ha permesso a pub,
bar e ristoranti
di riaprire:
una decisione che è stata al centro
di un acceso dibattito
a livello nazionale.

A Londra varie immagini
raccontano gli eventi
di una serata con calche
davanti ai bar di Soho
e feste per strada,
e con una notevole assenza
di mascherine
o di distanza di sicurezza.

Data la riapertura di sabato,
il giorno in cui i pub
sono più affollati,
e i tre mesi di lockdown,
le folle erano quasi più grandi
che ai tempi pre-pandemia.

In un momento di crisi
che vede ancora
i decessi giornalieri nel Regno Unito
sfiorare il centinaio ogni giorno,
molti sono preoccupati
dalle conseguenze della riapertura.

Matt Hancock, ministro della Sanità,
ha dichiarato che “la gran parte delle persone
si sono comportate con responsabilità”,
ma John Apter,
presidente della federazione di polizia,
ha sottolineato che,
dopo l’assunzione di alcol,
nessuno rispetta più
le regole di distanziamento,
mentre il sindaco di Londra,
Sadiq Khan,
ricorda al popolo britannico
che “la pandemia non è finita”.

Scozia e Galles hanno scelto
una strada più prudente,
rimandando ancora
la riapertura dei locali.

 ITALIA
 ITALIA
Comizio Salvini, frase razzista contro i rom
Come molti altri comuni italiani,
Roma sarà a breve impegnata
nelle elezioni amministrative.

Durante un comizio pre-elettorale
a piazza del Popolo,
il leader della Lega Matteo Salvini
ha pronunciato la seguente frase:
“La capitale di questo paese
non può rimanere
nella mente dei turisti
per le buche,
per gli autobus bruciati,
per i rom e per i topi”.

Si è trattato di un discorso
in chiara polemica
con l’attuale amministrazione romana Cinque Stelle
della sindaca Virginia Raggi.

La gravità delle parole
dell’ex ministro leghista
sta nell’aver messo sullo stesso piano
i fenomeni del degrado delle infrastrutture
e la presenza dei rom
in aree metropolitane,
come se quest’ultima fosse infestante
e pericolosa
come i topi e le buche stradali.

Non è la prima volta
che l’ex ministro si esprime
con parole di propaganda razzista:
nella visione salviniana
e in quella dei seguaci,
gli stranieri rappresentano
una minaccia da scacciare.

m-huffingtonpost-

m-huffingtonpost-
ESTERI
ESTERI

 Hamed Saber

Iran, incendio nel sito nucleare di Natanz
Il portavoce iraniano
per l’energia atomica, Kamalvandi,
ha ammesso che c’è stato
un grave incendio
nell’impianto nucleare di Natanz.

Inizialmente lo stesso Kamalvandi
aveva cercato di minimizzare l’incendio
dicendo che aveva interessato
solo un capannone industriale.
Domenica, però,
si è visto costretto ad ammettere
che l’incendio potrebbe rallentare
il processo di sviluppo delle centrifughe
utilizzate per raffreddare l’uranio.

La causa dell’incendio
non è stata divulgata.
Ci sono molte ipotesi.
Tra le varie,
si parla di un attacco informatico.

Tale ipotesi è stata sollevata
da alcuni funzionari iraniani,
che hanno affermato
che l’Iran si vendicherà
con il paese ritenuto responsabile.

Natanz è il centro più importante
del programma nucleare iraniano.
L’Iran nel 2015 aveva accettato
di rallentare il suo programma nucleare
in cambio della parziale rimozione
delle sanzioni internazionali.
Ma, dopo il ritiro dall’accordo
degli Stati Uniti
con l’amministrazione Trump,
l’attività era ripresa.

ESTERI
ESTERI

 Thomas Wolf,

Proteste contro Trump in South Dakota
Donald Trump
ha tenuto un comizio
ai piedi del monte Rushmore
in occasione della festa
dell’indipendenza americana
del 4 luglio.

Prima dell’arrivo del presidente,
alcuni manifestanti hanno bloccato
una delle principali
vie d’accesso al monumento.

I movimenti di protesta,
soprattutto i nativi americani,
chiedono infatti da anni
che il monte Rushmore
venga demolito.

Per disperdere gli attivisti
è intervenuta la Guardia Nazionale
che avrebbe usato
lo spray al peperoncino
contro i manifestanti.

Trump ha quindi attaccato
coloro che “vogliono cancellare
la storia degli Stati Uniti”,
rassicurando i presenti
sul futuro del monumento.

“No al razzismo,
anche a quello al contrario”
ha aggiunto il presidente,
accusando i manifestanti
di voler distruggere la storia
e la cultura dell’America.

Trump ha quindi annunciato
un decreto
per un nuovo monumento
che “renda omaggio
ai grandi eroi americani”.

 TECNOLOGIA
 TECNOLOGIA

Creato l’occhio bionico che imita la retina
Un occhio artificiale e sferico
con una retina 3D
che in futuro potrebbe anche superare
le capacità dell’occhio umano.
Lo hanno messo a punto
i ricercatori della Hong Kong
University of Science and Technology
accendendo così le speranze
di tutti coloro che non vedono più.

Da anni i ricercatori
cercano di riprodurre in laboratorio
le capacità dell’occhio umano.
Ma fino ad ora si trattava
di occhiali esterni
dotati di una sorta di ‘macchina fotografica’
che inviano le immagini
a un impianto sulla retina della persona.

All’Università di Hong Kong,
invece, hanno pensato
non a qualcosa da indossare,
ma a un occhio bionico
chiamato EC-Eye,
che potrebbe sostituire
l’occhio non più funzionante.

“Sono sempre stato
un grande fan della fantascienza
e credo che molte tecnologie
presenti in storie
come quelle dei viaggi intergalattici
diventeranno un giorno realtà”,
ha dichiarato Fan Zhiyong
del Dipartimento di Ingegneria elettronica
all’Università di Hong Kong.

 CULTURA & SOCIETA’
 CULTURA & SOCIETA’

 The Car Spy

Il Presidente Mattarella a bordo della nuova 500 elettrica
Un’anteprima,
al palazzo del Quirinale,
in attesa del lancio ufficiale.
La nuova Fiat 500
ad alimentazione elettrica
inizia la sua corsa
di fronte al Presidente della Repubblica
Sergio Mattarella.

Alla presentazione John Elkann,
presidente di Fca (Fiat Chrysler Automobiles),
Pietro Gorlier, responsabile
delle attività europee del gruppo,
e Olivier Francois,
Presidente Fiat Brand Global.

Nel pomeriggio, i vertici di Fca
sono stati ricevuti
a Palazzo Chigi
dove hanno presentato la 500 elettrica
al presidente del consiglio Giuseppe Conte.

Fca punta sull’auto elettrica
con la Fiat 500 green.
Dopo il mitico ‘Cinquino’
nato 63 anni fa a Torino,
arriva la city car elettrica,
pronta ad affrontare
le sfide della mobilità urbana.

Anche la Nuova 500 nasce a Torino,
nella storica fabbrica di Mirafiori,
completamente rinnovata:
1.200 persone lavoreranno
per realizzare la vettura
su una linea
che avrà una capacità produttiva
di 80.000 unità l’anno.

Nel complesso, l’investimento
per la Fiat 500
è di 700 milioni di euro.

 SPORT
 SPORT
Gran premio d’Austria: vince Bottas
È ufficialmente iniziato
il mondiale di Formula 1
con la prima delle due gare
che si corrono in Austria.

In una gara condizionata dai ritiri
e con tre interventi della safety car,
ha vinto Bottas su Mercedes,
che partiva dalla pole position
ed è rimasto in testa
per tutta la durata della gara.

L’altro pilota Mercedes, Hamilton,
ha tagliato il traguardo
in seconda posizione
ma si è classificato quarto,
per una penalità di 5 secondi
inflittagli per un contatto con Albon.

Così sul secondo gradino del podio
è salito il ferrarista Leclerc,
autore di due ottimi sorpassi
negli ultimi giri.
Terzo posto per la McLaren
di Lando Norris.

Decimo posto per l’altra Ferrari di Vettel
autore anche di un testacoda
in un tentativo di passare Sainz.

Prima della partenza
protesta contro il razzismo
con la maggior parte dei piloti inginocchiati
e Lewis Hamilton
con una maglia con la scritta
Black Lives Matter.

Donations help us pay our writers and editorial staff. Click here to show your support!
Donations
Click here
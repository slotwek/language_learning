Listen online as you read:

 ITALIA
 ITALIA

 Ares Ferrari

“Diciannove anni fa succedeva Genova”
Il famoso fumettista romano Zerocalcare
ha ricordato in un tweet
il tragico anniversario dei 19 anni
dai “fatti di Genova”.

Anche lui era nel capoluogo ligure
durante il G8 del 2001
per protestare
contro le potenze mondiali riunite:
in pochi a decidere le sorti
dell’intero pianeta.

Ma le cose andarono storte:
le forze dell’ordine misero in atto
azioni imponenti di repressione.
La prima vittima fu Carlo Giuliani
in piazza Alimonda:
colpito a morte
da un proiettile della polizia.

E nella notte del 21 luglio
accaddero fatti ancora più orribili.
I molti militanti riuniti alla scuola Diaz,
usata come dormitorio,
furono raggiunti
da un reparto della polizia,
evidentemente istruito
a usare la violenza.

Gli occupanti, tra cui molti stranieri,
furono pestati a sangue,
umiliati e tenuti in ostaggio per ore.
Alcuni di loro furono deportati
nella caserma di Bolzaneto,
divenuta tragicamente famosa per le violenze
che vennero inflitte ai detenuti.

La verità sui crimini compiuti
quella notte dalla polizia
ha richiesto anni per venire a galla.
“Amnesty International
ha definito quei fatti
come la più grande sospensione
dei diritti democratici
in un paese occidentale”.
Ma ancora oggi molti dei responsabili
restano impuniti.

ESTERI
ESTERI

 isafmedia

Afghanistan, un’adolescente contro i talebani
In un villaggio dell’Afghanistan centrale,
una ragazza adolescente
ha reagito in maniera straordinaria
alla violenta morte dei genitori
per mano dei talebani.

Qamar Gul,
tra i 14 e i 16 anni di età,
era figlia del capo del villaggio
dove abitava con i genitori
e un fratello minore.

La settimana scorsa,
il padre di Gul
è stato preso di mira dai talebani
in quanto sospettato
di essere informatore del governo.

Quando i talebani
si sono presentati presso l’abitazione di Gul
cercando suo padre,
la madre ha resistito,
e le forze armate hanno ucciso
sia lei che il marito
davanti alla porta di casa.

Gul, senza perdere tempo,
ha imbracciato la mitragliatrice di famiglia
e aperto fuoco sugli aggressori,
uccidendone due
e ferendone altri.
Alcuni abitanti del villaggio
hanno aiutato a respingere
altri talebani
accorsi sul luogo poco dopo
per attaccare nuovamente l’abitazione.

Negli ultimi tempi,
nonostante negoziazioni di pace
tra le forze armate
e il governo afghano,
le violenze dei gruppi talebani
non si sono affievolite.

Secondo le forze dell’ordine
la ragazza,
diventata simbolo di resilienza e coraggio,
è stata trasferita in un luogo sicuro
insieme al fratello.

 ITALIA
 ITALIA

Torino, finita l’inchiesta sulle violenze in carcere
Sono giunte a una conclusione
le indagini della procura di Torino
riguardanti una serie
di presunte violenze
e, in alcuni casi,
di tortura contro i detenuti
del carcere Lorusso-Cutugno.

Queste accuse nel 2019
avevano portato all’arresto
di sei agenti di polizia penitenziaria.

Le indagini sul caso,
hanno rivelato una serie di atteggiamenti
che, secondo la procura,
“comportavano un trattamento inumano
e degradante
per la dignità della persona detenuta”
in decine di casi diversi.
Infatti, secondo quanto emerso
dalle indagini,
i detenuti psicologicamente più fragili
venivano presi di mira
e fatti spogliare,
picchiati e umiliati
dalle guardie.

Ora, tra i 25 individui
al centro delle indagini
vi sono anche il direttore del carcere
e il capo delle guardie.
Questi ultimi sono accusati
di favoreggiamento
e il direttore anche
di omessa denuncia,
in quanto sarebbe stato a conoscenza
degli avvenimenti
ma non li avrebbe riportati
alle autorità.

 TECNOLOGIA
 TECNOLOGIA

Lanciata la prima sonda araba su Marte
Gli Emirati Arabi
hanno lanciato
la sonda Al-Amal (Speranza)
verso il pianeta Marte.

Il lancio rappresenta
la prima missione spaziale
mai intrapresa
da un paese arabo.

Dopo i precedenti rinvii
causati dal maltempo,
il lancio si è svolto
senza problemi,
guidato dal Mohammed bin Rashid Space Center.

Il governo di Abu Dhabi
ha commentato su Twitter:
“Gli Emirati Arabi Uniti
hanno fatto la storia
con una conquista senza precedenti
nello spazio
per la regione araba”.

La sonda dovrebbe raggiungere
l’orbita di Marte
nel febbraio 2021,
in occasione del 50esimo anniversario
della fondazione degli Emirati Arabi.

SCIENZA
SCIENZA

Cervello: individuato l’interruttore del senso di responsabilità
La scoperta,
che aiuterà a comprendere
i meccanismi alla base
di malattie come la schizofrenia
e la sindrome di Tourette,
è pubblicata sulla rivista ‘Science Advances’
dai ricercatori del Dipartimento di Psicologia
dell’Università di Milano-Bicocca.

Lo studio dimostra
che l’attività cerebrale
finalizzata alla pianificazione delle azioni
è centrale nel determinare
il senso di responsabilità:
questo rafforzerebbe
la cosiddetta ‘ipotesi costruttiva’,
secondo la quale
confronteremmo le nostre previsioni
con il risultato delle azioni
per riconoscerle come di nostra responsabilità.

I ricercatori lo hanno scoperto
usando la risonanza magnetica cerebrale
per monitorare l’attività cerebrale
di 25 volontari.
I partecipanti dovevano giudicare
l’intervallo di tempo percepito
tra un’azione e la sua conseguenza:
come previsto dai modelli teorici,
i soggetti che si sentivano responsabili dell’azione
e delle sue conseguenze
hanno giudicato l’intervallo temporale più breve
rispetto a quello percepito
in una condizione passiva.

Questa esperienza
può essere alterata
andando a stimolare il cervello dall’esterno
in maniera non invasiva.

 CULTURA & SOCIETA’
 CULTURA & SOCIETA’

 GabeMc

30 anni fa The Wall a Berlino
Il 21 Luglio 1989, 30 anni fa,
Roger Waters mise in scena
uno dei concerti più memorabili del rock:
“The Wall” dei Pink Floyd
a Potsdamer Platz,
dove il muro reale era da poco crollato.

Erano presenti 350mila spettatori.
La spettacolare scenografia
fu costruita tra Potsdamer Platz
e la porta di Brandeburgo,
un luogo che fino al 1989
era “terra di nessuno”.

Al momento di iniziare le pulizie dell’area
per allestire il palco,
in Potsdamer Platz furono ritrovate
grandi quantità di bombe,
bossoli, proiettili
e persino i resti dei bunker sotterranei
usati dalle SS.

Il concerto, uno dei più spettacolari del tempo,
ebbe un costo di circa 6 milioni di sterline.
Il palcoscenico era alto 18 metri,
lungo 182 metri
e composto da 2500 mattoni di poliestere.

Waters aveva invitato
il meglio della scena internazionale:
Bon Jovi, Bryan Adams,
Sinead O’Connor,
Cyndi Lauper e tanti altri.

 SPORT
 SPORT

 Anton Zaitsev, Soccer.ru

Juventus-Lazio 2-1
La Juventus di Maurizio Sarri
ha battuto la Lazio
con il risultato di 2-1
nel big match della giornata 34
del campionato.

La Juventus è passata in vantaggio
con un rigore realizzato da Ronaldo
al 51’ della ripresa.

Il raddoppio dei bianconeri
è arrivato dopo 3 minuti,
sempre con Ronaldo.

Grazie ai due gol segnati
Cristiano Ronaldo diventa
il più veloce calciatore della storia
a realizzare 50 gol in Serie A.

La Lazio ha poi accorciato le distanze
all’80’
con un rigore di Immobile.

I bianconeri con questa vittoria
hanno ipotecato il titolo
grazie agli otto punti di vantaggio sull’Inter
quando mancano 4 giornate
al termine del campionato.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Michael Vadon

Trump firma per sanzioni alla Cina
Donald Trump ha annunciato
durante una conferenza stampa
di aver firmato una legge
che impone delle sanzioni
alla Cina e ai dirigenti cinesi
che applicano le regole di sicurezza oppressive
nei confronti di Hong Kong.

Il presidente americano, inoltre,
ha attaccato la Cina
anche sulla questione coronavirus:
per Trump infatti
sarebbe responsabile
di aver nascosto
i dati sull’epidemia
e aver diffuso il virus.

Pechino ha subito risposto
che nessun paese straniero
ha il diritto di interferire
nella politica della Cina.

Attraverso il ministero degli Esteri cinese
ha aggiunto:
“Gli sforzi degli Stati Uniti
non andranno mai a buon fine.
La Cina risponderà come dovuto
e imporrà sanzioni
su individui ed entità americani rilevanti.”

La Cina ha quindi esortato
gli Stati Uniti
a “correggere i propri errori”
minacciando di rispondere
con fermezza.

 ITALIA
 ITALIA

Coronavirus. Ipotesi prolungamento stato d’emergenza al 31 ottobre
L’ultima proposta del governo
è di prorogare lo stato di emergenza
fino al 31 ottobre
anziché a fine anno.

Il governo, come ha già anticipato
il premier Giuseppe Conte,
è intenzionato ad ampliare
le misure eccezionali
per la lotta al Coronavirus
e già in settimana potrebbe arrivare
una delibera ad hoc
in Consiglio dei ministri,
accompagnata anche da un decreto legge
utile per fare ordine
fra le varie scadenze
fissate nel corso di questi mesi.
Nessuna decisione
è stata ancora presa,
ma è possibile che si decida
di procedere in modo graduale.

Intanto il governo approverà
un nuovo Decreto
del Presidente del consiglio
per confermare le misure
che scadono il 14 luglio fino a fine mese
e che ancora vengono ritenute necessarie
per evitare che il Covid
torni a diffondersi pericolosamente.

Continuerà l’obbligo
di indossare la mascherina
nei luoghi pubblici chiusi
(negozi, ambulatori, ristoranti,
trasporti pubblici),
il distanziamento
e l’igiene delle mani.

ESTERI
ESTERI

 Mohamed Ouda

Egitto, Patrick George Zaky resta in carcere per altri 45 giorni
Dal 7 febbraio 2020
Patrick George Zaky,
lo studente dell’Università di Bologna,
è detenuto nel carcere del Cairo.

Era tornato nel suo paese
per far visita alla famiglia,
ma un mandato d’arresto
lo ha fermato con l’accusa
di propaganda sovversiva
contro il regime di Abdel Fatah al-Sisi.

Nell’ultima udienza
le speranze di liberazione per il giovane
sono nuovamente sfumate:
a Zaky sono stati assegnati
altri 45 giorni di detenzione.

Gli avvocati stanno lavorando
per smontare le accuse.
Per esempio, la pagina Facebook
da cui sono state ricavate le prove
delle attività antigovernative di Zaky
sarebbe un falso.

Sono trascorsi più di 150 giorni
dalla carcerazione
e solo il 4 luglio la famiglia del giovane
ha ricevuto la sua prima lettera,
con data 21 giugno,
dove scrive: “Sto bene. Amici di lavoro
e dell’Università di Bologna,
mi mancate tanto”.

“L’Italia non può restare a guardare”
dice il portavoce di Amnesty International
Riccardo Noury,
“Il silenzio delle istituzioni italiane
non è più garanzia di sicurezza,
Di Maio e Conte dimostrino
il loro potere diplomatico”.

 ITALIA
 ITALIA

 Dans

Gesto storico Mattarella-Pahor a Trieste
Il presidente della Repubblica Mattarella
e il presidente sloveno Pahor
si sono recati in visita
alla foiba (una sorta di caverna verticale
tipica dell’Istria)
di Basovizza,
in provincia di Trieste.

I due presidenti hanno deposto
una corona di fiori
e si sono tenuti per mano
per commemorare le duemila vittime italiane
gettate nelle foibe
dai partigiani jugoslavi.

Il gesto è storico
in quanto il presidente Pahor
è il primo rappresentante
di un paese della ex Jugoslavia
a commemorare le vittime italiane.

Il presidente Mattarella
ha dichiarato che “la storia non si cancella,
possiamo coltivarla con rancore,
oppure farne patrimonio comune
nel ricordo”.

I due presidenti hanno ripetuto il loro gesto
anche al monumento ai caduti sloveni
presente alla foiba.

ESTERI
ESTERI

Regno Unito, esclusa Huawei dalla competizione 5G
Con un cambio di direzione
anticipato da molti,
il Regno Unito
guidato da Boris Johnson
ha annunciato che,
dal 31 dicembre,
la compagnia Huawei
non verrà più tenuta in considerazione
per la fornitura britannica
della rete 5G.

La decisione,
presa dal Consiglio di Sicurezza britannico,
è stata annunciata
dal ministro Oliver Dowden,
specificando inoltre
che il Regno Unito
pianifica di smantellare entro il 2027
tutte le componenti Huawei
presenti nelle reti di telefonia del paese.

Si tratta di una decisione
che vede sullo sfondo
le proteste e tensioni internazionali
dovute all’imposizione
da parte del Partito Comunista Cinese
di una legge sulla sicurezza
a Hong Kong,
che metterebbe effettivamente fine
al modello “un paese, due sistemi”,
semplificando i criteri
per l’arresto dei dissidenti politici
e permettendo la loro estradizione.

Ed Brewster, portavoce di Huawei UK,
ha descritto l’esclusione di Huawei
come “deludente”.
Gli ufficiali Huawei
hanno aggiunto che la decisione
non è supportata da prove valide,
e che potrebbe risultare
in un innalzamento dei prezzi,
data la minore competizione,
per un prodotto di qualità inferiore.

 CULTURA & SOCIETA’
 CULTURA & SOCIETA’

Arriva il gin della regina
Confezione elegante,
decorata a tema floreale,
un sapore agrumato:
arriva il gin della regina Elisabetta.

Il gin non ha soltanto lo stemma reale,
ma è preparato
con erbe raccolte a mano,
come spiega l’etichetta,
nel giardino di Buckingham Palace.

Limone, verbena,
bacche di biancospino
e foglie di gelso
sono alcuni dei dodici ingredienti
che compongono il raffinato liquore.

Il costo è di circa 45 euro
e attualmente è distribuito
solo nel Regno Unito.

Sembra che a spingere la regina
a produrre il gin
siano state anche le perdite economiche
registrate a causa del Coronavirus.
Le perdite sarebbero
di circa 30 milioni di sterline.

 CULTURA & SOCIETA’
 CULTURA & SOCIETA’

Cassandra, la voce che ha scosso il web
La voce di Cassandra,
una ragazza di 21 anni,
ha fatto il giro del web
negli ultimi giorni.

La giovane, originaria di Frattamaggiore,
un piccolo comune di Napoli,
studia canto da quando aveva 12 anni.
Il suo sogno
era quello di partecipare
alla trasmissione ‘Amici’,
un talent show italiano
per cantanti e ballerini.
Purtroppo, però,
dopo aver inviato la domanda per partecipare,
Cassandra ha scoperto
di avere la leucemia.
E’ stata ricoverata
e ha cominciato la chemioterapia,
ma Cassandra ha deciso
di riprendere a cantare,
in compagnia delle sue compagne di stanza.

Durante questo periodo,
Cassandra ha ricevuto una convocazione
per un provino di ‘Amici’,
a cui ha dovuto rinunciare
a causa della malattia.
Allora un infermiere
ha deciso di fare un video alla 21enne
mentre cantava una canzone
di Alicia Keys,
e così la giovane è diventata famosa.

Cassandra è riuscita ad ottenere
un provino per ‘Amici’ via Skype,
un sogno che,
anche se in condizioni spiacevoli,
si realizza.

Donations help us pay our writers and editorial staff. Click here to show your support!
Donations
Click here
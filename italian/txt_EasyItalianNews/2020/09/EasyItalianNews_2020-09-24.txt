Listen online as you read:

 ITALIA
 ITALIA

 Niccolò Caranti

I risultati elettorali del referendum e delle regionali
Al referendum costituzionale
hanno vinto i ‘sì’
con il 69,6% dei voti,
i ‘no’ si sono fermati al 30,4%.

Il voto si è diviso
tra un Nord progressista
e fiducioso nelle istituzioni
contro un Sud e le periferie urbane
distaccati dalla politica,
che hanno votato contro
la cosiddetta “casta”.

La percentuale dei votanti
è arrivata al 53%,
quindi ha superato il quorum,
anche se non era necessario
per questo referendum confermativo.

Per quanto riguarda le regionali
centrodestra e centrosinistra
si sono spartiti equamente
le sei regioni in lizza:
Veneto, Liguria e Marche
sono andati rispettivamente alla Lega,
a Forza Italia e a Fratelli d’Italia;
Toscana, Campania e Puglia
al PD e ai suoi alleati.
Da notare come la destra
abbia conquistato
l’ennesima roccaforte “rossa” delle Marche.

Il vero grande successo
lo ha ottenuto Luca Zaia,
governatore del Veneto
al suo terzo mandato
con il 75% dei voti.
Il flop clamoroso invece
lo ha incassato il Movimento 5stelle
che ha visto precipitare nettamente
i propri consensi.

La vittoria dei ‘sì’ al referendum
garantirà comunque
ai 5stelle e all’alleato PD
di proseguire la legislatura
fino a fine mandato.

ECONOMIA
ECONOMIA

 MEDEF.

BCE, Lagarde: ripresa molto lenta
Il presidente della Bce,
Christine Lagarde,
in un intervento di fronte ai parlamentari
di Francia e Germania,
ha parlato di una lenta risalita
dell’economia continentale,
e ha spiegato come
“la forza della ripresa
rimane molto incerta,
irregolare e incompleta,
e continua a dipendere
dall’evoluzione della pandemia
e dal successo delle politiche di contenimento.”

Il compito della Bce però è un altro,
infatti Lagarde continua
il suo discorso affermando:
“Questa crisi può diventare
un’opportunità per noi
per creare le condizioni
per una crescita più verde
e più digitale.
L’Europa si è rafforzata
durante questa crisi,
ma ora ha l’opportunità di dimostrare
che può essere qualcosa di più
della somma delle soluzioni
adottate in questa crisi”.

Per concludere il suo intervento,
Lagarde ha espresso un leggero ottimismo:
“Dobbiamo dare forma
a una ripresa
che renda le nostre economie
adatte al futuro.
Il futuro dell’Europa
deve essere costruito
su una forte legittimità democratica”.

st.ilsole24ore.com

st.ilsole24ore.com
ESTERI
ESTERI

 TheWikiLeaksChannel

Caso Snowden, arriva il risarcimento
Edward Snowden,
l’ex talpa della National Security Agency,
ha dichiarato che rinuncerà
ai 5milioni di dollari
guadagnati tramite le vendite del suo libro
e le varie conferenze organizzate.

Nel libro, intitolato “Permanent Record”,
aveva rivelato i segreti della CIA.
Non aveva però le autorizzazioni
e ha quindi violato gli accordi
presi con CIA e NSA.

Adesso si sta valutando
la cifra che dovrà restituire
agli Stati Uniti.
Il giudice non ha ancora approvato
l’accordo raggiunto
tra Snowden e il governo.

I guadagni di Snowden
ammontano a più di 4 milioni per il libro
e un milione per le conferenze,
tuttavia non è certo
che il governo possa ricevere immediatamente
il denaro.

Secondo l’avvocato di Snowden
questa difficoltà aumenta
se il denaro verrà depositato all’estero.

 CULTURA & SOCIETA’
 CULTURA & SOCIETA’

Nobel: non ci sarà cerimonia premi
L’accademia di Svezia
ha comunicato
che quest’anno non si terrà
la cerimonia di consegna
dei premi Nobel.

A causa dell’attuale situazione Covid, infatti,
per la prima volta dal 1944,
la cerimonia non si terrà.

Sono stati annullati
anche il banchetto
e il concerto
che accompagnavano la premiazione.

I premi per Fisica, Chimica,
Medicina, Economia
ed altro,
verranno assegnati online
o consegnati dalle ambasciate
del paese del vincitore.

La Fondazione Nobel
ha dichiarato:
“Le attuali circostanze,
con la pandemia in corso,
rendono questo un anno unico
nella storia del Premio Nobel”.

 SPORT
 SPORT

 robbiesaurus

Internazionali di Roma: vincono Djokovic e Halep
Si sono conclusi
gli internazionali di tennis di Roma
che hanno visto
la vittoria in campo maschile
di Novak Djokovic.

Il tennista serbo
si è imposto in finale
contro l’argentino Schwartzman
in due set con il punteggio di 7-5 6-3.

Per Djokovic si tratta
del quinto successo a Roma,
mentre Schwartzman era alla sua prima
finale romana.

L’argentino è stato uno dei protagonisti del torneo,
non solo per la finale raggiunta
ma anche e soprattutto
per aver eliminato ai quarti,
a sorpresa, Rafa Nadal,
e per aver vinto contro Shapovalov
in semifinale
in una delle partite più belle del torneo.

Primo successo a Roma
in campo femminile per Simona Halep
che ha vinto contro Pliskova
che si è ritirata nel corso del secondo set.
Halep era comunque in vantaggio
dopo aver vinto il primo set
con un secco 6-0.

 CULTURA & SOCIETA’
 CULTURA & SOCIETA’

I due grandi eroi della Sicilia: Falcone e Borsellino
Giovanni Falcone e Paolo Borsellino
sono due celebri personaggi
della storia italiana contemporanea.

Nascono a Palermo:
la loro amicizia inizia
quando sono bambini
e termina nel 1992,
a causa di due tragici eventi.

Falcone e Borsellino sono due magistrati
che danno vita
a una grande lotta
contro la mafia.

Sono uomini molto legati alla propria terra,
alle proprie origini.
Affrontano la dura realtà della Sicilia
e alla Sicilia vogliono rendere giustizia.

Il 23 maggio del 1992,
in autostrada,
nei pressi della piccola città di Capaci,
l’auto su cui viaggiava Giovanni Falcone
esplode improvvisamente.
Con lui muoiono la moglie
e tre agenti della scorta.
L’evento è noto come “la strage di Capaci”.

Il 19 luglio dello stesso anno,
un’autobomba esplode
e uccide Paolo Borsellino.

Gli uffici dove lavoravano,
situati nel Palazzo di Giustizia di Palermo,
sono oggi un vero e proprio museo della memoria.
Vale la pena visitarli
per conoscere un capitolo importante
della storia italiana.

Donations help us pay our writers and editorial staff. Click here to show your support!
Donations
Click here
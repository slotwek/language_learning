Listen online as you read:

ESTERI
ESTERI

 Chatham House

Brexit, discordia Londra-Ue riguardo disegno di legge
L’Internal Market Bill,
il disegno di legge
presentato a Westminster,
ha portato ostilità
tra il governo britannico
e la Commissione europea
in tema Brexit.

Stando a Michael Gove
il testo si propone di rivedere
alcune delle promesse fatte
nell’accordo legale di ritiro
dall’Unione Europea,
in particolare a proposito
della questione irlandese,
e sarebbe una manifestazione
della sovranità del parlamento britannico
riguardo questioni nazionali.

Gove, ministro britannico,
ha incontrato Maros Sefcovic,
vicepresidente della Commissione Europea,
per discutere della questione.
L’incontro si è concluso
con un ultimatum dell’Ue,
che impone al Regno Unito
di ritirare il disegno di legge
prima della fine di settembre.

Secondo la Commissione,
l’accordo di recesso,
concordato da Boris Johnson l’anno scorso,
è un obbligo legale,
e di conseguenza l’Ue si dichiara disposta
a “ricorrere alle vie legali”
in caso di non ottemperanza.

Gove ha risposto alle intimazioni
annunciando che il governo
“non vuole e non può”
ritirare il progetto,
ignorando così l’ultimatum europeo.

ESTERI
ESTERI

 Cameron Strandberg

Incendi negli Stati Uniti occidentali, peggiore di sempre in California
Gli Stati Uniti occidentali
continuano a bruciare,
con oltre mille roghi
individuati dal 15 agosto
solo in California.

A rischio vi sono la California del nord,
Nevada, Arizona,
Idaho, Oregon,
Washington, Wyoming,
e il Montana.

L’incendio, che in California
ha ormai divorato
8.000 km quadrati,
è stato chiamato
“August Complex Fire”,
ed è composto
da 37 incendi più piccoli.

Secondo le stime federali,
si tratta dell’incendio più grande
ad aver mai colpito la California.

In Oregon,
superano il mezzo milione
le persone che hanno dovuto
abbandonare la propria abitazione.
15 individui hanno già perso la vita
a causa di questo disastro naturale,
ma si ipotizza
che il numero salirà,
poiché le autorità
sono alla ricerca
di almeno 20 dispersi.

Colpevoli sono anche le condizioni meteo,
che negli ultimi giorni
hanno portato forti venti
e temperature alte.
Questi sono, purtroppo,
i devastanti effetti
del riscaldamento globale.

ESTERI
ESTERI

Coronavirus, Trump: “Sapevo del pericolo, ma ho minimizzato”
Bob Woodward, il giornalista
famoso per lo scandalo Watergate,
ha pubblicato un libro
che conterrebbe delle scottanti rivelazioni.

Nel suo libro, “Rage”,
Woodward riporta
delle dichiarazioni di Donald Trump
precedenti la crisi del coronavirus.

Secondo il giornalista,
Trump era a conoscenza
della pericolosità del virus
da molto prima
che si scatenasse negli Stati Uniti,
ma ha tenuto nascosta
la reale gravità della situazione.
“Tu respiri l’aria
e quella cosa ti entra.
È una cosa davvero delicata
ed è molto più mortale dell’influenza”,
avrebbe detto Trump
durante l’intervista con Woodward.

Le accuse nei confronti del presidente americano
non si sono fatte attendere.
“È stato un tradimento gravissimo
del popolo americano”,
ha commentato Joe Biden.

Secondo la portavoce
della Casa Bianca, invece,
Trump avrebbe solo cercato
di non diffondere il panico
nella popolazione.

Oltre le dichiarazioni di Trump,
il libro contiene anche
dei pesanti giudizi
dati da importanti funzionari del governo
sul lavoro svolto dal presidente.

Adesso si attende
l’uscita del libro
per scoprire tutte le indiscrezioni
raccolte dal giornalista.

ESTERI
ESTERI

 L-BBE

In fiamme il campo profughi di Moria in Grecia
Sull’isola di Lesbo
ha preso fuoco Moria,
il più grande campo profughi greco,
recentemente sottoposto a lockdown.

La polizia greca non ha confermato
l’origine dolosa dell’incendio,
anche se alcuni giornali
riportano che le fiamme sono divampate
a seguito della protesta
di alcuni migranti,
dopo che un rifugiato somalo
è risultato positivo al contagio.

I migranti si sono opposti
all’obbligo di sottoporsi all’isolamento
con le rispettive famiglie,
che già vivono in condizioni drammatiche.
Moria infatti è tristemente noto
come il campo più “sordido” del Paese
a causa del sovraffollamento.

In questi giorni
gli oltre 12 mila migranti
che stavano nel campo
sono per strada,
molti di loro non hanno nemmeno una tenda,
e per tutti scarseggiano acqua e cibo.

Il premier Kyriakos Mitsotakis
ha dichiarato:
“Riconosco le condizioni difficili.
Tuttavia, nulla può diventare un alibi
per reazioni violente
ai controlli sanitari”.

ESTERI
ESTERI

Colombia, polizia uccide uomo con il taser
In Colombia un uomo è morto
a causa delle ripetute scariche elettriche
ricevute dai taser della polizia.

La scena dell’arresto
è stata diffusa sui social
e mostra l’uomo a terra
e numerosi testimoni
che chiedono alla polizia
di fermare le scariche elettriche.

Il filmato mostra due motociclisti
della polizia colombiana
che sbattono a terra Javier Ordonez,
un avvocato,
e gli danno ripetutamente
lunghe scosse elettriche.

Secondo il capo della polizia
gli agenti stavano cercando
di risolvere dei disordini
quando Ordonez
avrebbe cercato di colpirli.

Invece il sindaco di Bogotà ha affermato
che si tratta di un abuso
da parte della polizia
e chiede una condanna esemplare.

 SALUTE
 SALUTE

Temporanea sospensione della sperimentazione del vaccino di Oxford
È stata temporaneamente sospesa
la sperimentazione del vaccino
per il Covid19
realizzato dalla casa farmaceutica
Astra Zeneca
in collaborazione con l’università di Oxford
e l’Irbm di Pomezia.

La sospensione è stata decisa
dopo che uno dei volontari
a cui è stato inoculato il vaccino
ha mostrato un’infiammazione spinale.

Resta da accertare se l’infiammazione
sia dovuta al vaccino
o provocata da altri fattori.

Dall’azienda spiegano
che la sospensione è una procedura standard
in casi come questo,
e che un team di esperti indipendenti
valuterà quanto accaduto
per accertare se vi siano correlazioni
con il vaccino.

Un portavoce di Ibrm di Pomezia
ha dichiarato che la sospensione
dimostra come i controlli
e i test effettuati
siano severi e rigorosi.

 CULTURA & SOCIETA’
 CULTURA & SOCIETA’

 Pedro J Pacheco

Almodovar a Venezia: la cultura è necessaria
Pedro Almodovar è intervenuto
alla Mostra del Cinema di Venezia
per presentare il mediometraggio
‘The Human Voice’
con Tilda Swinton
(Leone d’Oro alla carriera),
e per l’occasione
ha raccontato il suo lockdown:
“Il confinamento ci ha costretto
tutti in casa.
Le piattaforme, la tv, i film
hanno avuto una funzione molto importante.
Questo ha dimostrato che la cultura
è assolutamente necessaria”.

Si dice però anche preoccupato
per il destino del cinema,
in quanto la reclusione forzata
spinge sempre meno le persone
a prendersi cura di sé e uscire.

Il lavoro che il cineasta ha presentato,
si ispira all’opera teatrale del 1930
‘La voix humaine’ di Jean Cocteau,
e l’attrice Tilda Swinton
è l’unica protagonista della pellicola.

La chimica tra Almodovar e l’attrice
è stata da subito molto forte,
tanto da spingere il regista a confessare
che lavorerà sicuramente
con Tilda in futuro.

 CULTURA & SOCIETA’
 CULTURA & SOCIETA’

 Alison restrepo quiroga

Leonardo da Vinci: un “genio assoluto”
Leonardo da Vinci è un pittore, scultore,
architetto e inventore
che si colloca nel periodo storico
chiamato Rinascimento.

Nasce nel 1452 in un paese situato
a pochi chilometri da Firenze.

Leonardo da Vinci è noto
per aver dipinto “La Monna Lisa”,
un quadro che ritrae l’immagine
di una donna dal sorriso misterioso.

Sono diversi i dubbi
sull’identità del soggetto:
potrebbe essere la madre dell’artista
oppure potrebbe essere Lisa del Giocondo,
moglie di un ricco commerciante di Firenze.
Probabilmente la seconda teoria
è quella giusta,
perché il nome originale dell’opera
è “La Gioconda”.

Tra le sue invenzioni,
la più nota è quella della macchina volante,
che presenta una forma
simile al corpo di un pipistrello.

Leonardo da Vinci è sempre stato ateo,
ma in punto di morte
decide di convertirsi
alla religione cattolica.

Sembra che il famoso artista
non fosse completamente italiano:
secondo alcuni studiosi,
sua madre era di origine orientale.

Leonardo da Vinci muore
nel 1519 a causa di un ictus.

Donations help us pay our writers and editorial staff. Click here to show your support!
Donations
Click here
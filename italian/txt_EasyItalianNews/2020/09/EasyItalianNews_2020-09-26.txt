Listen online as you read:

ESTERI
ESTERI

 Mike Shaheen

Rivolte a Louisville
Numerosi scontri si sono verificati
a Louisville, in Kentucky,
a causa del verdetto
sulla morte di Breonna Taylor,
l’infermiera afroamericana
uccisa per errore
durante un blitz antidroga
nella sua abitazione.

I manifestanti hanno violato il coprifuoco
e sono scesi in piazza
dopo la decisione di incriminare per negligenza
uno solo dei tre agenti coinvolti.
L’agente avrebbe sparato 10 colpi
di arma da fuoco
di cui 6 avrebbero raggiunto
la giovane infermiera.

Gli altri due colleghi
non sono stati incriminati
poiché avrebbero risposto al fuoco
del fidanzato della Taylor.

Il procuratore generale Cameron
ha infatti avallato
la versione degli agenti
che dicono di aver bussato alla porta
e, una volta entrati,
sarebbero stati raggiunti dagli spari.

Diversa la versione
del fidanzato della donna,
che afferma di non aver sentito
gli avvertimenti della polizia
e di essersi spaventato
quando hanno abbattuto la porta,
e di aver per questo sparato.

ESTERI
ESTERI

 Jakob Gottfried

Germania, capo intelligence rimosso per combattere neonazismo
Christof Gram,
capo dei servizi segreti tedeschi,
verrà rimosso dalla sua posizione
all’interno dell’intelligence
a partire dal prossimo mese.

La decisione fa parte
dell’iniziativa del governo
di “pulizia” all’interno delle forze dell’ordine
e militari tedesche,
ove negli ultimi anni
si sono diffuse ideologie neonaziste
e di estrema destra.

E’ per questo motivo
che Annegret Kramp-Karrenbauer,
ministra della Difesa,
ha pianificato la sostituzione di Gram,
annunciando che per continuare l’operazione
servirà una “scopa di ferro”.

Le adesioni a formazioni di estrema destra
sono cresciute esponenzialmente
negli ultimi tempi,
soprattutto tra i militari,
a tal punto da aver portato alla chiusura
delle celebri forze speciali KSK.

Dal 2017 sono oltre 600 i militari
ad essere stati posti sotto inchiesta
per legami con organizzazioni neonaziste,
che si manifestano spesso
sotto forma di xenophobia
contro i migranti.
Da qui la necessità
di azioni concrete.

247.libero.it

247.libero.it

ESTERI
ESTERI

 Department of Foreign Affairs and Trade

Macron contro la rivalità Usa-Cina
Il presidente francese,
Emmanuel Macron,
intervenuto all’Assemblea generale dell’Onu
ha tenuto un discorso
incentrato su diversi temi.

Innanzitutto sulle difficili relazioni politiche
degli ultimi tempi tra Usa e Cina.
Macron ha dichiarato:
“Il mondo non deve essere dominato
dalla rivalità tra gli Stati Uniti e la Cina”.

Ha poi parlato della crisi
che sta coinvolgendo l’Europa,
sottolineandone l’aspetto positivo:
“Questa crisi impone di inventare
nuove soluzioni internazionali”.

La reazione dell’Ue è stato un esempio,
secondo Macron,
di unità e solidarietà,
al contrario delle previsioni negative
di divisione e impotenza.

Nel suo intervento,
il presidente francese ha anche accennato
agli accordi di Abramo,
firmati di recente tra Israele, Bahrein
ed Emirati Uniti.
“Mi rallegro che Israele abbia ottenuto
il riconoscimento di nuovi paesi arabi,
riconoscimento legittimo
e segno di speranza”.

ESTERI
ESTERI

 European Parliament

Von der Leyen presenta il nuovo Piano sui migranti
Il Patto sull’immigrazione e l’asilo,
presentato il 23 settembre
dalla Commissione europea,
non contiene un vero superamento
dei punti più controversi
del Regolamento di Dublino.

Resta in piedi il principio
di un’“Europa fortezza”
e i due imperativi che emergono
dal lavoro di Ursula Von der Leyen
sono “bloccare e rimpatriare”.

Il patto ha un “orientamento repressivo”
perché legittima ogni mezzo di pressione
per costringere i paesi di origine e di transito
a trattenere le persone
dirette verso l’Ue.

Per esempio, ogni stato membro
potrà sospendere per quattro settimane
la registrazione delle richieste di asilo
se potrà dimostrare di vivere
una situazione di crisi.

Il Patto non si occupa poi
dei circa cinque milioni di persone
che vivono senza documenti regolari
sul territorio dell’Unione europea.
Queste persone rimarranno nell’ombra
“mentre governi e istituzioni europee
si dedicano a sigillare le frontiere”.

Le richieste d’asilo dei nuovi arrivati
dovranno essere valutate più rapidamente,
cioè ci sarà un’espulsione altrettanto rapida
per quelli che non saranno accolti.

I paesi membri sono invitati
a collaborare per i rimpatri,
non per l’accoglienza.
E i paesi di transito,
come Libia e Turchia,
svolgeranno un ruolo
sempre più rilevante.

 CULTURA & SOCIETA’
 CULTURA & SOCIETA’

 Wouterjan Stikkel

Egitto, ventisette sarcofagi portati alla luce
Ben ventisette sarcofagi
in buone condizioni
sono stati ritrovati a Saqqara,
una necropoli egiziana.
Essa, collocata a circa 30 km
a sud di Cairo,
è considerata un sito sacro
ed è uno dei patrimoni mondiali
dell’Unesco.

I sarcofagi,
ritrovati in fondo a un pozzo
all’interno della necropoli sacra,
risalgono ad oltre 2.500 anni fa,
e sono stati riportati alla luce
grazie alla costruzione di tunnel
profondi fino a 11 metri.

Secondo gli esperti,
si tratta di una scoperta
di straordinaria importanza,
poiché i numerosi sarcofagi
sono ben conservati.
Infatti, sono ancora visibili
i colori vivaci
con cui sono stati ornati,
secondo temi tradizionali
appartenenti alla cultura sepolcrale egizia.

Secondo alcune fonti,
sono stati anche ritrovati
alcuni manufatti più piccoli,
senz’altro di grande valore storico.

 CULTURA & SOCIETA’
 CULTURA & SOCIETA’

Tom Cruise andrà nello spazio per nuovo film
Tom Cruise sarà il protagonista
del primo film
girato nello spazio.

Il film verrà girato
sulla stazione spaziale della Nasa,
che collaborerà con le riprese.

Il regista che accompagnerà l’attore
sarà Doug Liman,
che ha già diretto
“Edge of Tomorrow”
e “Barry Seal”,
entrambi con Cruise
come attore protagonista.

La realizzazione del film
verrà finanziata dalla SpaceX
di Elon Musk,
che si occuperà
di portare l’attore e il regista
sulla stazione spaziale.

Anche la Nasa
si è detta entusiasta di collaborare,
dichiarando:
“Siamo entusiasti
di lavorare con Tom Cruise
a un film
a bordo della Stazione Spaziale.
Abbiamo bisogno di media popolari
che ispirino una nuova generazione”.

 CULTURA & SOCIETA’
 CULTURA & SOCIETA’

 Nationaal Archief

Morta la cantante Juliette Gréco
È morta all’età di 93 anni
la cantante e attrice francese
Juliette Gréco.

Nel corso della sua lunga carriera
è stata anche musa ispiratrice
di tanti autori dell’esistenzialismo
come Jean-Paul Sartre.

Lei amava riassumere la sua vita
con le parole “passione, battaglie,
amore e risate intense”.

Negli anni ’50 arriva il successo
come cantante,
grazie a canzoni con i testi
dei più noti poeti dell’epoca.

Nel 1965 il successo come attrice
grazie allo sceneggiato
‘Belfagor ovvero il fantasma del Louvre’.

È stata anche icona di stile,
imitata dalle ragazze dell’epoca,
e una femminista che si batteva
a favore di aborto, divorzio
e diritti degli omosessuali.

Si sposò 3 volte
ed ebbe una figlia,
morta di tumore nel 2016.

Donations help us pay our writers and editorial staff. Click here to show your support!
Donations
Click here
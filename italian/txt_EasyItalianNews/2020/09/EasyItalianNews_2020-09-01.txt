Listen online as you read:

ESTERI
ESTERI

Turchia, muore attivista Ebru Timtik per sciopero della fame
Ebru Timtik,
una celebre avvocatessa
e attivista per i diritti umani,
è morta il 27 agosto a Istanbul
in seguito a uno sciopero della fame
durato 238 giorni.

Ebru Timtik faceva parte
di un gruppo di avvocati
famosi per difendere persone
che criticano il governo turco,
e ha giocato un ruolo fondamentale
nella difesa di Berkin Elvan,
un ragazzino morto nel 2013
in seguito alla repressione
delle manifestazioni di Gezi Park.

Lo sciopero della fame,
cominciato a febbraio scorso,
aveva lo scopo di ottenere
un processo equo per le sue accuse.

Nonostante Timtik
pesasse solo 30kg
negli ultimi mesi,
un tribunale di Istanbul
ha impedito il suo trasferimento
dal carcere all’ospedale
fino all’ultimo momento.

La memoria dell’attivista
è stata onorata
con una cerimonia pubblica
e una preghiera collettiva.

La Commissione europea
ha esortato le autorità del paese
a riconoscere lo stato preoccupante
dei diritti umani in Turchia,
denunciando come “tragica”
la morte di Timtik.

ESTERI
ESTERI

Terrorismo, arresti a bordo del volo Vienna-Londra*
Domenica sera
il volo Vienna-Londra
operato dalla Ryanair
ha riscontrato difficoltà
durante l’atterraggio
a causa di una “potenziale minaccia alla sicurezza”
del velivolo.

Nel corso del volo,
l’equipaggio ha trovato “oggetti sospetti”
all’interno del bagno dell’aereo.

Dopo aver allertato
le unità antiterrorismo britanniche,
l’aereo è stato escortato fino all’atterraggio
da due cacciabombardieri
della Royal Air Force.

In seguito all’arrivo a Stansted,
le forze antiterrorismo locali
hanno immediatamente arrestato
due passeggeri:
un cittadino del Kuwait
e un italiano.

Le indagini continuano e,
mentre non è ancora stato comunicato
il motivo dell’arresto,
è stato confermato che i due soggetti
sono stati trattenuti
in virtù di una legge
del Terrorism Act britannico.

* Dopo la registrazione di questa edizione, è uscita la notizia che si è trattato di un falso allarme

ECONOMIA
ECONOMIA

Il peso economico degli sprechi dello Stato italiano
Vari studi di settore hanno dimostrato
che le perdite economiche
della Pubblica amministrazione italiana
a causa dell’evasione fiscale
sono meno gravi
“dei costi aggiuntivi che pesano
su famiglie e imprese
a causa del malfunzionamento
dei servizi pubblici”.

Il danno economico
verso i contribuenti italiani
supera i 200 miliardi di euro all’anno.
Per esempio, l’Istituto di studi
per la programmazione economica
ha stabilito che “gli sprechi
e la corruzione della sanità
costano alla collettività
23,5 miliardi di euro ogni anno”.

Un altro settore di sofferenza
è la macchina giuridica civile italiana:
è tanto lenta che ogni anno
fa perdere alla tasche degli italiani
circa 40 miliardi di euro.

Poi ci sono i trasporti,
la burocrazia,
e i debiti dello Stato
nei confronti dei propri fornitori.

Secondo Renato Mason
dell’associazione di piccole e medie imprese,
per affrontare l’autunno
e alleggerire le sofferenze economiche degli italiani,
già colpiti duramente dal Covid,
“il Governo deve mettere mano
al sistema fiscale.
Con meno tasse
e una burocrazia più leggera
si possono creare le condizioni
per far ripartire l’economia”.

AMBIENTE
AMBIENTE

 Anders Hellberg

Finisce l’anno sabbatico di Greta Thunberg
Una foto condivisa sui social
che la ritrae in bicicletta,
è il modo in cui Greta Thunberg
ha annunciato il suo ritorno a scuola.
La più famosa attivista per il clima
ha scritto: “È così bello
essere di nuovo a scuola!”

In Svezia la riapertura delle scuole
è prevista per questa settimana,
anche se non è ancora chiaro
quale classe frequenterà Greta
il prossimo anno scolastico.

Nell’estate 2018,
quando l’attivista svedese
aveva iniziato una protesta
di fronte al Parlamento
per chiedere misure più efficaci
contro il riscaldamento globale,
ha avuto inizio
lo sciopero scolastico ogni venerdì
che immediatamente ha ispirato
il movimento globale Fridays for Future.

Ma il ritorno sui banchi di scuola
non segna certo la fine
delle attività di Greta:
proprio negli scorsi giorni
si era recata in Germania
per incontrare la cancelliera Angela Merkel,
e tenere successivamente
una conferenza stampa a Berlino,
nella quale ha annunciato che il 25 settembre
si terrà il prossimo sciopero
di Fridays for Future.

 CULTURA & SOCIETA’
 CULTURA & SOCIETA’

 Sachyn

Cinema, morto l’attore di Black Panther
Chadwick Boseman,
protagonista del film ‘Black Panther’
della Marvel,
è morto a causa
di un cancro al colon.

L’attore 43enne
aveva scoperto di essere malato
4 anni fa,
ma non aveva mai rivelato pubblicamente
la cosa.

Boseman era apparso
anche in altri film di successo
come “Get on up”,
“Da 5 bloods” e “42”.

Sui profili social dell’attore
la famiglia ha pubblicato:
“Interpretare il re T’Challa
in Black Panther
è stato il grande onore
della sua carriera”.

Oltre a quello della famiglia
sono stati moltissimi
i messaggi di cordoglio
da parte di star
e politici,
come quello di Kamala Harris
e di Martin Luther King III.

 CULTURA & SOCIETA’
 CULTURA & SOCIETA’

MTV 2020
Il 30 Agosto 2020
dal Barclays Center di Brooklyn
a New York,
sono andati in onda
gli MTV video music Awards 2020.
E’ la prima edizione dopo
la pandemia.

A condurre uno show diverso dal solito,
a causa delle rigide regole per il covid-19,
è stata la cantante Kake Palmer.

Le aspettative erano altissime
per Lady Gaga
che infatti è stata l’artista
più premiata della serata.

La cantante è uscita da casa
sotto una coperta
e indossando una mascherina
con una luce che seguiva
i suoi movimenti.

Insieme ad Arianna Grande
ha messo in scena
la prima performance live
di “Rain on Me”.

Anche Miley Cirus si è esibita,
salendo su una palla stroboscopica
che ricordava molto il suo video scandalo
“Wrecking ball”.

news.mtv.it
music.fanpage.it
news.mtv.it

music.fanpage.it
 SPORT
 SPORT

 filip bossuyt

Al via il Tour de France
È partito il Tour de France:
solitamente si svolge a luglio,
quest’anno invece
è stato rimandato a fine estate
causa Covid.

La corsa a tappe più famosa al mondo
è partita con una prima frazione
che ha visto partenza e arrivo a Nizza.

A vincere è stato il velocista Kristoff
che è così il primo
a indossare la maglia gialla.

La tappa è stata caratterizzata dalla pioggia
che ha provocato diverse cadute
fortunatamente senza gravi conseguenze.

La seconda tappa ha visto
la presenza delle prime salite
tra cui il Col de Turini.
La tappa è stata vinta da Alaphilippe
che ha preso anche la prima posizione
nella classifica generale.

Il Tour de France si concluderà
il prossimo 20 settembre.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
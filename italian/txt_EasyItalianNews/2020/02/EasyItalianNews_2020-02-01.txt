Listen online as you read:

ESTERI
ESTERI

Tunnel di 1,3 km costruito dai narcos tra USA e Messico
Gli agenti federali USA
hanno scoperto un tunnel
lungo 1,3 km
che collega il Messico agli USA,
e che era usato dai narcos
per trasportare la droga.

Il tunnel partiva da Tijuana
per arrivare a San Diego.

Dotato di ventilazione,
ascensori, rotaie,
carrelli e montacarichi,
è il tunnel più lungo
che sia mai stato scoperto.

Scavato a 21 metri di profondità
è alto 1,70 m e largo 70 cm.

L’agente speciale della DEA
John Callery ha commentato così
la scoperta del tunnel:
“La sofisticatezza della struttura
dimostra la determinazione
e le risorse pecuniarie
dei cartelli della droga”.

 ITALIA
 ITALIA

Taranto, sbarcati 403 migranti dalla Ocean Viking
In Puglia, nel porto di Taranto,
sono stati fatti sbarcare 403 migranti
dalla nave Ocean Viking
delle ong Sos Mediterranée
e Medici Senza Frontiere.

Erano in tutto 216 uomini,
149 minori e 38 donne
provenienti da Marocco, Guinea,
Senegal, Burkina Faso, Kenya,
Nigeria, Mali e Somalia.

Nei giorni scorsi
una donna con gravi ustioni da benzina
e i suoi tre figli
erano stati prelevati
dalla nave ancora in mare
e trasportati d’urgenza in elicottero
a Malta per essere soccorsi.

I minori non accompagnati
verranno portati nei centri comunali
mentre tutti gli altri
verranno identificati e condotti
nelle altre strutture di accoglienza.

Matteo Salvini ha commentato l’accaduto
dicendo che,
come per il caso Gregoretti,
dove lui risulta indagato
per sequestro di persone,
anche in questo caso
si tratta di sequestro,
perché i profughi sono rimasti in stallo
per qualche giorno.

ESTERI
ESTERI

Molestie, sospeso il coreografo del Royal Ballet
Un altro caso di molestie
nel mondo dello spettacolo,
questa volta legato al balletto.

La Royal Ballet Company
ha fatto sapere
di aver sospeso il celebre coreografo
Liam Scarlet di 33 anni,
sospettato di aver avuto
dei comportamenti inappropriati
nei confronti di allievi,
spesso giovanissimi,
della celebre istituzione britannica di danza.

Le denunce risalgono all’agosto scorso,
ma solo oggi il Times
ha reso nota la notizia
del procedimento disciplinare
contro il coreografo.

Liam Scarlet è stato sospeso immediatamente,
mentre sono ancora in corso
le indagini
per far luce sull’accaduto.

Il coreografo è stato ballerino
e star del Royal Ballet
tra il 2006 e il 2012.

 ITALIA
 ITALIA

Arrestata per corruzione ex consigliera regione Lazio
Gina Cetrone,
ex consigliera PdL (Popolo della Libertà)
della regione Lazio,
è stata arrestata
con l’accusa di corruzione
ed estorsione
con l’aggravante del metodo mafioso.

Secondo le indagini
svolte dalla Squadra mobile di Latina,
lei e altre persone
si sarebbero servite
di uomini del clan Di Silvio
per estorcere denaro
da usare in campagna elettorale.

I fatti risalgono al 2016
e coinvolgono sia l’ex consigliera Cetrone
che suo marito.

Sono accusati anche di violenza privata
e atti di illecita concorrenza.

La Cetrone è attualmente coordinatrice regionale
del partito “Cambiamo! Con Toti”,
ma il partito ha preso le distanze dalla donna
dichiarando che “non ha mai ricoperto
incarichi nazionali o regionali
all’interno di Cambiamo!”.

roma.repubblica.it

roma.repubblica.it

ECONOMIA
ECONOMIA

Amazon entra nel ‘club del trilione’
Amazon ha superato
il valore di mille miliardi di dollari,
entrando così nell’esclusivo
“club del trilione”.

Le uniche compagnie
ad aver raggiunto questo risultato
fino ad ora erano Apple
e Google.

Amazon ha chiuso
un incredibile ultimo trimestre
e ha portato
al colosso delle vendite
un guadagno
di 87,44 miliardi di dollari.

Jeff Bezos rafforza quindi
la sua posizione
di uomo più ricco del mondo,
aumentando il suo patrimonio personale
di 12 miliardi di dollari.

Dopo la presentazione
dei dati trimestrali
il valore del titolo
è volato in borsa.

ECONOMIA
ECONOMIA

Italia, lavoro in calo nell’ultimo semestre 2019
Il lavoro in Italia è in calo
in tutto il secondo semestre 2019.
Lo dice l’Istituto Nazionale di Statistica (Istat):
secondo le ricerche dell’Ente
sono aumentati i lavoratori precari,
ovvero i contratti “a termine”:
in tutto se ne contano
3 milioni e 123 mila.

È un nuovo record negativo
per la storia dell’occupazione nazionale.

Contemporaneamente,
sono diminuiti i posti di lavoro fissi,
ovvero con contratti
“a tempo indeterminato”:
in totale si contano
75 mila unità in meno
rispetto ai mesi passati.

“Il Fondo Monetario Internazionale (FMI)
ha stimato la crescita per l’Italia
intorno allo 0,5% per il 2020,
la più bassa
tra tutti i Paesi dell’Unione Europea”.

 CULTURA & SOCIETA’
 CULTURA & SOCIETA’

In Sicilia il set di Ammaniti
Svelate le prime immagini
del set in Sicilia di Ammaniti,
per la serie tv “Anna”
diretta dallo scrittore stesso.

La protagonista è la tredicenne
Giulia Dragotto,
scelta tra oltre 2000 candidate,
che interpreta Anna,
una ragazzina che vive
in un mondo devastato da un virus
in cui le persone vivono solo 14 anni.
La storia vede Anna
partire alla ricerca
del fratellino rapito.

La ragazzina attraverserà campi,
boschi e città abbandonate
usando come unica guida un quaderno
che le ha lasciato la madre,
con le istruzioni per farcela.

E’ il secondo progetto televisivo
dello scrittore,
vincitore del premio Strega,
dopo il grande successo
ottenuto con la serie tv “Il Miracolo”.

La serie tv sarà distribuita
anche all’estero.

Donations help us pay our writers and editorial staff. Click here to show your support!
Donations
Click here
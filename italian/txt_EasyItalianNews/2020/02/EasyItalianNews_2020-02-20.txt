Listen online as you read:

ESTERI
ESTERI

 Jean-Philippe Boulet

Cambogia, infetti alcuni passeggeri sbarcati
Oltre 1200 passeggeri sono sbarcati
domenica 16 Febbraio
dalla nave da crociera americana Westerdam
nel porto di Sihanoukville,
in Cambogia.

La nave era riuscita finalmente a fermarsi
dopo vari divieti
ricevuti da numerosi paesi
a causa del timore del Coronavirus.

I passeggeri, tuttavia,
dopo lo sbarco
non sono stati sottoposti
a rigidi controlli medici.

Le autorità adesso sono alla ricerca
dei passeggeri sbarcati,
poiché una donna statunitense
è stata trovata positiva al test
mentre cercava di rientrare negli Stati Uniti,
il suo paese d’origine,
dallo scalo malaysiano di Kuala Lumpur.

Ai passeggeri rimasti
non è stato più consentito di muoversi,
alcuni sono in hotel,
altri sono ancora a bordo della nave.
Molti però,
143 secondo le autorità,
sono ripartiti verso i loro paesi
di appartenenza.

Gli esperti ritengono
che i passeggeri ritornati a casa
dovrebbero rispettare una quarantena
e allertare le autorità.

 ITALIA
 ITALIA

Mantova: aggredisce passante con ascia
A Castiglione delle Stiviere,
vicino a Mantova,
un nigeriano di 29 anni
è sceso in strada
e ha danneggiato alcune auto
e parte dell’arredo urbano
con un’ascia.

Un uomo,
intervenuto per fermarlo,
è stato ferito dal nigeriano.
Il passante, fortunatamente,
non ha riportato ferite gravi.

Quando i carabinieri
sono intervenuti
per fermare l’uomo con l’ascia,
questo ha danneggiato
la loro auto
e si è poi avventato
contro gli uomini
delle forze dell’ordine.

L’aggressore è stato arrestato
è accusato
dei reati di strage,
tentato omicidio,
danneggiamento aggravato,
e resistenza.

ESTERI
ESTERI

Londra, si dimette consigliere razzista
Andrew Sabisky, consigliere 27enne
assunto da Dominic Cummings,
capo consigliere di Boris Johnson,
si è dimesso
a causa delle pressioni dell’opposizione
e degli stessi ministri britannici.

Sabisky si era reso famoso
per frasi e commenti razzisti,
come quelli sulla sterilizzazione
delle donne “di basso ceto sociale”,
o quelli sugli afroamericani
da lui definiti
“inferiori a livello intellettivo”.

Nonostante Cummings
abbia provato a proteggerlo fino alla fine,
molti degli impiegati
e dei consiglieri
si sono rifiutati di lavorare con lui.

Le dimissioni di Sabisky
sono quindi state inevitabili.

Attraverso il suo profilo Twitter
l’ex consigliere ha commentato:
“L’isteria dei media
è davvero folle.
Volevo solo aiutare il governo,
non creare problemi.”

 ITALIA
 ITALIA

Scoperto sarcofago sotto il Foro romano
Un’eccezionale scoperta archeologica
è stata fatta all’interno
del Foro romano.

È stato infatti ritrovato
un ambiente sotterraneo
con un sarcofago in tufo,
vicino a quello che sembra
essere stato un altare.

Si ipotizza che il sarcofago,
lungo circa un 1 metro e 40,
risalga al VI sec. a.C.

La tomba potrebbe essere
quella di Romolo,
leggendario fondatore di Roma,
e secondo gli esperti
non è un caso
che “in asse con l’ambiente sotterraneo
si trovi il Lapis Niger,
la pietra nera indicata
come luogo funesto
perché correlato con la morte di Romolo”.

roma.repubblica.it

roma.repubblica.it
ECONOMIA
ECONOMIA

Finlandia: l’uso delle carte di credito aumenta i debiti
In Finlandia l’uso delle carte di credito
ha provocato un aumento
dei debiti delle famiglie.

Sono dati resi noti
dalla Banca di Finlandia
che ha dichiarato
che l’uso delle carte di credito
è aumentato negli ultimi anni
passando dal 30% del 2000
all’80% del 2019.

L’indebitamento delle famiglie,
in proporzione al loro reddito,
è pari al 127%.

Il direttore della banca
ha dichiarato che i pagamenti con la carta
fanno sì che non ci si renda conto
di quanto si paga.

Il governo sta pensando
a delle strategie
per dare maggiori informazioni
sull’educazione finanziaria.

 CULTURA & SOCIETA’
 CULTURA & SOCIETA’

La Domus degli Amanti riapre a Pompei dopo 40 anni
Dopo 40 anni, a Pompei,
riapre la Casa degli Amanti,
una splendida domus
ricca di affreschi e decorazioni
conservati in seguito all’eruzione del Vesuvio
avvenuta nell’anno 79.

Si tratta di un vero gioiello,
poiché è l’unica dimora
che presenta quasi completamente
il secondo piano.

È stato il Ministro Italiano della Cultura Franceschini,
ad annunciare la fine dei restauri,
iniziati nel 2014.

Il progetto ha incluso
anche la riapertura
della Casa della Nave Europa,
(così chiamata per il grande graffito
inciso su una delle sue pareti)
e della Casa del Frutteto
(meraviglioso esempio di pittura da giardino).

La Domus degli Amanti
era stata portata alla luce nel 1933
e fortemente danneggiata
dal terremoto dell’Irpinia
avvenuto nel 1980.

napoli.repubblica.it

napoli.repubblica.it

 CULTURA & SOCIETA’
 CULTURA & SOCIETA’

È morto l’attore Flavio Bucci
Flavio Bucci era un attore
del cinema e della televisione italiani.
Aveva 73 anni
e viveva in povertà estrema
in una casa famiglia a Fiumicino
nei pressi di Roma.

Lo hanno trovato senza vita
nella sua stanza.
Forse è stato un infarto
a causare la sua morte.

Nato a Torino nel 1947,
vi ha frequentato
la scuola del Teatro Stabile.

L’amico e grandissimo attore
Gian Maria Volonté,
lo ha poi portato con sé a Cinecittà
negli anni ’70.

Qui ha ottenuto
dapprima un piccolo ruolo
e poi quello di protagonista
nel film “La proprietà non è più un furto”.

Poco tempo dopo è stato scritturato
nel ruolo del pittore Ligabue
per uno sceneggiato televisivo.

Questo lavoro gli ha dato la celebrità
e la possibilità di lavorare molto
sia nel cinema,
sia in televisione.
Ha inoltre doppiato
Sylvester Stallone e John Travolta.

Nel docufilm “Flavioh” di Riccardo Zinna
Bucci ha raccontato
la sua intensa vita artistica e privata,
entrambe segnate
dall’uso di alcol e droghe,
“debolezze” che l’attore
non ha mai rimpianto.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Qasioun News Agency

Nuove pressioni al confine tra Turchia e UE
A Idlib nel Nord-Ovest della Siria,
al confine con la Turchia,
da settimane si scontrano
forze governative appoggiate dalla Russia
e le milizie ribelli
sostenute dalla Turchia.

Gli sfollati sono già
centinaia di migliaia.

Dopo un raid attribuito
all’aviazione di Damasco
avvenuto nella notte
tra il 27 e 28 febbraio
in cui sono morti
almeno 33 soldati di Ankara,
il presidente turco Erdogan
ha convocato un consiglio di sicurezza straordinario
per decidere la controffensiva.

In questa riunione
è stata presa la decisione
di aprire i confini dell’Ue ai migranti
e non trattenerli più nel Paese.

I civili siriani sfollati
nella regione nord-occidentale di Idlib
sono 950mila,
l’81% sono donne e bambini.

 ITALIA
 ITALIA

 Francesco Gasparetti

Il decreto “Milleproroghe” è legge
Il decreto “Milleproroghe”
è stato approvato dal Senato
e diventa legge.

Il decreto modifica
la legge di bilancio
dello scorso dicembre.
Il nome deriva
dalle numerose proroghe,
cioè dalla decisione
di rinviare le scadenze
di alcune riforme.

Questo meccanismo era nato
come misura eccezionale,
ma da anni in Italia
è diventato un’abitudine.

Quest’anno il Milleproroghe
conta 44 articoli in totale.

Ogni articolo si occupa di una proroga.
Per esempio sono previste
alcune limitazioni alle concessioni
per i cantieri autostradali.
Questa norma interessa particolarmente
i lavori per la ricostruzione
del ponte Morandi di Genova.

Inoltre il decreto ha stabilito
regole più rigide
per chi guida i monopattini,
e per i bonus
a chi acquista auto ecologiche.

Infine, un’altra importante proroga
è quella a tutela dei lavoratori
delle aziende in crisi,
come l’ex Ilva di Taranto,
con il prolungamento del periodo
di cassa integrazione,
cioè del sussidio
dato agli operai
che sono costretti a stare a casa
per il calo della produzione
o per la chiusura delle fabbriche.

ESTERI
ESTERI

Finisce il Mardi Gras di New Orleans, due le morti
Si è conclusa la celebrazione
del ‘Mardi Gras’ di New Orleans,
una tradizione risalente al 1699,
dopo quasi due mesi
di festeggiamenti
e due tragiche morti.

Il festival,
cominciato il 6 gennaio
e terminato il 25 febbraio,
si è svolto a ritmo
di numerose bande musicali
con costumi sgargianti
e carri dalle decorazioni più svariate,
che hanno sfilato
lungo le arterie
del celebre quartiere francese
della città.

Paul Craven,
uno spettatore presente alla parata,
ha commentato
“Qui festeggiamo vita.
Ogni giorno,
ogni settimana
qui c’è una festa.
Piccola o grande che sia
è una celebrazione della vita
ed è ciò che tiene in vita
New Orleans.”

Nonostante i controlli, tuttavia,
quest’anno si sono verificate
due morti:
Geraldine Carmouche
e Joseph Sampson.

Entrambi i decessi
sono dovuti ai carri tandem
(carri multipli trainati da un trattore),
che hanno colpito le vittime
e che conseguentemente
sono stati vietati dalle autorità
fino al termine delle festività.

 ITALIA
 ITALIA

Sequestrate 3 tonnellate di cocaina a Livorno
Oltre 3 tonnellate di cocaina
sono state sequestrate
durante un’indagine congiunta
tra i carabinieri di Livorno
e le autorità di Marsiglia.

La droga si trovava
a bordo di una nave
proveniente dalla Colombia,
con la bandiera delle isole Marshall,
e diretta a Marsiglia.

Durante la sosta a Genova, però,
i carabinieri hanno trovato la cocaina
nascosta dentro alcuni zaini.

Hanno quindi sostituito la droga
con un materiale
dello stesso peso,
e piazzato delle microspie
per seguire il carico.

Quando la nave è arrivata
nel porto di Marsiglia,
3 uomini si sono presentati
per prelevare il carico
e trasferirlo in una villa.

A quel punto
gli agenti sono intervenuti
arrestando i 3 trafficanti.

Se immesso sul mercato
il carico avrebbe fruttato
circa 400 milioni di euro.

AMBIENTE
AMBIENTE

 El Coleccionista de Instantes Fotografía & Video

Vento e sabbia, in tilt le Canarie
Si chiama Calima
il vento scirocco sahariano
che ha sommerso le Canarie
di una polvere arancione
che da giorni
riduce notevolmente
la visibilità
nell’arcipelago spagnolo.

Il vento,
proveniente da Sud-Est,
non provoca un episodio simile
da oltre dieci anni,
e coinvolge le principali isole
di Fuerteventura,
Lanzarote,
e Gran Canaria.

La visibilità,
che è ridotta
fino a 1 chilometro e mezzo,
ha causato la chiusura temporanea
degli aeroporti
nelle isole interessate.

Il fenomeno,
rilevato anche
dai satelliti della Nasa,
ha provocato la chiusura
di tutte le scuole di Gran Canaria
e la sospensione del carnevale,
cominciato a inizio febbraio.

meteo.ansa.it

meteo.ansa.it

 SALUTE
 SALUTE

Germania, depenalizzato il suicidio assistito anche per chi non è malato terminale
I giudici
della Corte costituzionale tedesca
hanno dichiarato incostituzionale
una norma introdotta
nel 2015
che vietava il suicidio assistito.

Secondo il presidente
della Corte costituzionale tedesca,
Andreas Vosskuhle,
nei diritti della persona
va infatti compresa
anche “la libertà
di togliersi la vita”.

La sentenza epocale
garantisce quindi la libertà
a ogni individuo
di poter scegliere
come morire.

Il verdetto garantisce questa possibilità
non soltanto
alle persone affette
da una malattia incurabile,
ma anche a individui sani
che possono decidere
in ogni fase della loro vita.

Vosskuhle ha poi aggiunto:
“Possiamo rammaricarci
che qualcuno prenda
una decisione del genere,
ma in ultima analisi
dobbiamo accettare
la sua decisione”.

 CULTURA & SOCIETA’
 CULTURA & SOCIETA’

Morto lo scrittore Clive Cussler
È morto all’età di 88 anni
lo scrittore americano Clive Cussler,
a darne l’annuncio è stata la moglie
con un messaggio su Twitter.

Cussler nella sua lunga carriera
ha scritto più di 80 libri d’avventura
che hanno venduto
più di 100 milioni di copie
nel mondo.

La prima serie di successi
è stata quella con protagonista
il personaggio Dirk Pitt
presente in ben 25 dei suoi romanzi.

Tra i libri più famosi:
‘Recuperate il Titanic’,
‘Virus’ e ‘Sahara’;
di quest’ultimo è stata realizzata
anche una trasposizione cinematografica.

Ha ricevuto numerosi premi
e riconoscimenti,
tra cui una Laurea in lettere
dall’Università di New York.

 SPORT
 SPORT

 Misty

Maria Sharapova annuncia il ritiro
La tennista russa Maria Sharapova
ha annunciato il proprio ritiro
con una lettera inviata
a Vanity Fair e Vogue.

La Sharapova, ex numero 1,
in carriera ha vinto
5 tornei Slam,
ed è una delle 10 tenniste
ad aver vinto almeno una volta
tutti i 4 tornei Slam.

Nel 2016 ha subito una squalifica
per doping.

La decisione del ritiro
è legata ai problemi fisici,
in particolare alla spalla,
che l’hanno portata in basso
nella classifica WTA.

“Come fai a lasciarti alle spalle
l’unica vita che tu abbia mai conosciuto?
Per favore perdonami.
Tennis, ti sto dicendo addio”
queste le parole della Sharapova.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
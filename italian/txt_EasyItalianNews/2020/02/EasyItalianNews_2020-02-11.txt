Listen online as you read:

 CULTURA & SOCIETA’
 CULTURA & SOCIETA’

 Dick Thomas Johnson

Oscar 2020: il trionfo di Parasite
‘Parasite’ ha trionfato
ai premi Oscar
vincendo ben 4 statuette:
miglior film,
miglior regia,
miglior sceneggiatura originale
e miglior film straniero.

La vittoria di ‘Parasite’
come miglior film
è storica
in quanto è la prima volta
che vince un film
non in lingua inglese.

‘1917’, dato tra i favoriti alla vigilia,
si è dovuto accontentare
di 3 premi Oscar
tutti in categorie tecniche.

Tutto come da pronostico
nelle categorie degli attori:
Joaquin Phoenix, Brad Pitt
Renée Zellweger e Laura Dern
hanno portato a casa
l’ambita statuetta.

‘Toy Story 4’ ha prevalso
come miglior film d’animazione.

È rimasto a mani vuote invece
‘The Irishman’ di Martin Scorsese.

ESTERI
ESTERI

 USchick

Thailandia, sparatoria con morti e feriti
Un sergente di 32 anni,
Jakrapanth Thomma,
ha ucciso 27 persone
e ne ha ferite 57
sparando alla cieca
in un centro commerciale di Khorat,
nel distretto thailandese di Muang.

La strage è cominciata
nella base militare
dove Thomma ha sparato
al suo comandante
e ad altri due militari.

È poi scappato
a bordo di una jeep rubata
e lungo la strada
ha cominciato a colpire i passanti.

Poi è entrato nel centro commerciale
e ha compiuto la strage.

Il soldato ha trasmesso tutto
in diretta su Facebook
commentando con il post:
“La morte è inevitabile per chiunque”.

Il premier thailandese
ha dichiarato che le vittime
ricoverate in ospedale,
otto di loro in gravi condizioni,
“non dovranno pagare [perché]
sarà tutto a spese del governo”.

AMBIENTE
AMBIENTE

Antartide, nuovo record di caldo: 18,3°
In Antartide
è stato registrato
un nuovo picco di caldo
da record: 18,3 gradi.
Il precedente primato,
17,5 gradi,
risale a marzo 2015.

La notizia è stata diffusa
dall’agenzia di stampa nazionale argentina Telam.

I dati sono stati rilevati
dalla stazione di ricerca argentina
di Esperanza,
situata sulla punta settentrionale
del continente.

La stazione conserva le misurazioni
dal 1961.

Secondo Claire Nullis,
dell’Organizzazione mondiale meteorologica (Wmo),
si tratta di un dato
che “non si assocerebbe all’Antartide
neanche in estate”.

SCIENZA
SCIENZA

Lanciata la sonda verso il sole
La sonda europea “Solar Orbit”
è stata lanciata
dalla base americana di Cape Canaveral.

E’ una delle più ambiziose
missioni organizzate finora,
ed è realizzata grazie alla collaborazione
tra la Nasa e l’ESA,
l’Agenzia Spaziale Europea.

Dopo due rinvii,
uno causato da problemi tecnici
e l’altro da cause meteorologiche sfavorevoli,
la sonda ha iniziato
il suo lungo viaggio verso il sole.

E’ un viaggio di 3 anni e mezzo
che si concluderà
a 42 milioni di chilometri dal sole.

E’ la prima volta che una sonda
si avvicina così tanto al sole,
in una zona con forti radiazioni
e temperature di circa 500 gradi.

La sonda potrà così fornire
le prime immagini
delle regioni polari
e importanti dati
per lo studio della stella.

Il lancio ha sfruttato l’allineamento
tra la terra e il sole,
che ha permesso di mettere la sonda
sulla giusta traiettoria,
grazie alla spinta gravitazionale
dei due pianeti.

 CULTURA & SOCIETA’
 CULTURA & SOCIETA’

Sanremo, vince Diodato
Con “Fai rumore”
Diodato vince
il 70esimo Festival della Canzone di Sanremo.

Al secondo posto
è arrivato Francesco Gabbani
e al terzo i Pinguini Tattici Nucleari.

È stata un’edizione di grande successo.
Nella serata finale di sabato
la media dei telespettatori
è stata di 11 milioni 476mila.

La canzone vincitrice
ha ottenuto
anche il premio della critica “Mia Martini”
e il premio della sala stampa “Lucio Dalla”.

È un brano che si colloca
nella tradizione melodica italiana,
dal contenuto intimo,
in parte autobiografico.
Il cantante pugliese
di recente ha scritto
un altro pezzo di successo:
“Che vita meravigliosa”,
colonna sonora dell’ultimo film
di Ferzan Ozpetek,
“La dea fortuna”.

A rendere speciale
questa 70esima edizione
è stata anche la conduzione
di Amadeus insieme con Fiorello,
entrambi molto amati
dal pubblico italiano.

ESTERI
ESTERI

 Il Malatestiano

Arrestato in Egitto studente dell’università di Bologna
Patrick George Zaki,
studente egiziano
immatricolato all’Università di Bologna,
è stato arrestato in Egitto.

Il ragazzo è stato arrestato
su mandato della procura generale
e rimarrà in custodia cautelare
per 15 giorni.

Secondo quanto riportato
da Amnesty Italia
tra le accuse rivolte al ragazzo
ci sarebbero anche quelle
di “incitazioni a proteste
e tentativo di rovesciare il regime”.

I legali dello studente sostengono
che sarebbe stato interrogato,
torturato e minacciato.

Il ministro dell’istruzione italiana
ha dichiarato che in collaborazione
con il ministro degli esteri
sono stati attivati “canali diplomatici
per verificare la situazione
in maniera accurata”.

L’Università di Bologna
ha attivato un gruppo di crisi
per seguire la vicenda.

bologna.repubblica.it

bologna.repubblica.it
Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Nord Corea: Kim Jong-un è vivo
Il governo sud-coreano
ha smentito le voci
sulla possibile morte
di Kim Jong-un
circolate nei giorni scorsi.
Esponenti del governo di Seul
affermano infatti di sapere
dove si trovi il leader nordcoreano.

Kim Jon-un sarebbe stato
operato al cuore
il 12 aprile.
Questo quindi il motivo
della sua assenza
di due settimane
dagli eventi pubblici.

Kim, infatti,
non ha partecipato
nemmeno alle celebrazioni
tenutesi in occasione
del compleanno del nonno,
Kim Il-sung.

Moon Chung-in, advisor speciale
sulla sicurezza nazionale
del presidente sudcoreano,
ha aggiunto
che nessun segnale inconsueto
è stato rilevato
in Corea del Nord.

Anche Donald Trump
ha detto di sapere
dove si trovi il leader supremo
e di sperare che stia bene.

ESTERI
ESTERI

 RomanDeckert
Libano, ripartono gli scontri tra dimostranti ed esercito
Hanno ripreso
le violente proteste
che in varie città del Libano
vedono giovani dimostranti
scagliarsi contro l’esercito
e assaltare le sedi
di varie banche locali,
compresa la Banca centrale
a Beirut.

Le dimostrazioni erano cominciate
lo scorso ottobre
per protestare
contro la grave crisi economica,
contro la corruzione
della classe politica,
e contro il sistema bancario libanese.

Esse avevano visto
scendere in piazza
migliaia di persone
di tutte le classi sociali.

In seguito alla riaccensione dei conflitti
avvenuta il 28 aprile,
prima a Tripoli,
e poi a Beirut
e in altre città del paese,
lo scontro tra i manifestanti
e l’esercito
ha provocato un morto
e vari feriti.

 ITALIA
 ITALIA

 frwl

Esami, maturità e concorsi 2020
Con la chiusura delle scuole,
quest’anno gli esami di fine ciclo
delle scuole secondarie di primo grado (le medie)
e di secondo grado (licei,
istituti tecnici e professionali)
avverranno in forma “straordinaria”.

Per quanto riguarda
l’esame di maturità,
la prova sarà un orale
su tutte le materie del curricolo,
dove il candidato dimostrerà
la sua preparazione globale.

Il colloquio orale si svolgerà
nelle aule scolastiche
per pochi studenti alla volta.
Durante il colloquio
potranno essere svolte
anche piccole esercitazioni scritte.

La ministra dell’Istruzione
Lucia Azzolina
ha deciso invece di annullare
l’esame finale di terza media
e di basare il giudizio degli alunni
sulla media delle valutazioni
accumulate durante l’anno scolastico,
e su un testo scritto prodotto
da ciascun studente.

In ogni caso tutti gli studenti
saranno ammessi all’esame,
anche chi non ha i voti sufficienti.

Quanto ai due concorsi pubblici,
lo straordinario e l’ordinario,
rivolti agli insegnanti precari,
il Ministero ha pubblicato i bandi
e le prove si svolgeranno
all’inizio dell’anno scolastico 2020/2021.

ESTERI
ESTERI

El Salvador, detenuti ammassati insieme in seguito a violenze tra gang
Hanno suscitato shock
e turbamento
le immagini divulgate dalle autorità
di El Salvador,
raffiguranti centinaia di detenuti
ammassati insieme,
con soltanto qualche mascherina
a proteggerli.

Le immagini rappresentano
la risposta del presidente Bukele
all’aumento degli omicidi
avvenuto lo scorso fine settimana.

Secondo fonti ufficiali,
le politiche del presidente salvadoregno
avrebbero ridotto drasticamente
il numero di omicidi.
Infatti sono 65
gli omicidi riportati
durante il mese di marzo
(2.1 al giorno)
mentre in precedenza
gli assassinii raggiungevano anche
la ventina in un solo giorno.

Tuttavia,
durante lo scorso fine settimana,
i numeri sono risaliti a 60,
si presume a causa di ostilità
tra le due gang predominanti.

In seguito a questo aumento,
i detenuti
– spesso anche di gang diverse –
vengono ammassati
nella stessa cella,
ma questo ora suscita critiche
per l’alto rischio di contagio
da Covid-19.

 ITALIA
 ITALIA

Sequestrati canali Telegram con pdf pirata di libri e giornali
La Guardia di Finanza
ha disposto il sequestro
di una serie di canali
sull’App Telegram
dove venivano diffusi PDF pirata
di giornali e libri.

La App ha quindi provveduto
a bloccare 20 canali
che diffondevano libri e giornali,
dandone informazione
alla Procura di Bari
che sta indagando sul fatto.

I reati ipotizzati,
a carico di persone
ancora da identificare,
sono di riciclaggio,
ricettazione, furto
e violazione della legge sul diritto d’autore.

I ricercati
si sarebbero introdotti illegalmente
nei sistemi informatici
di giornali e case editrici,
per procurarsi PDF pirata
che poi hanno diffuso.

L’inchiesta è partita
da una denuncia fatta da Fieg e Agcom
che calcolano un danno
al mondo dell’editoria
pari a 250 milioni di euro l’anno.

 CULTURA & SOCIETA’
 CULTURA & SOCIETA’

Le bufale sul Coronavirus: come riconoscerle ed evitarle
Secondo NewsGuard,
un’organizzazione di monitoraggio
del giornalismo online,
sono centinaia le informazioni false
o ingannevoli sul Coronavirus
che sono state pubblicate
sui giornali o sui social.

C’è infatti chi afferma
che il virus viene trasmesso
dalle nuove reti 5G,
ma anche chi il virus lo nega proprio,
per finire poi con i giovanissimi
del #coronaviruschallenge,
invitati a leccare
superfici in luoghi pubblici.

Sono molti gli articoli,
o i messaggi inviati
tramite Messenger o Whatsapp,
che affermano l’efficacia
di cure miracolose:
dall’alcol etilico
– causa di vari morti in Iran –
ai gargarismi con la candeggina:
si tratta di affermazioni
potenzialmente letali.

Alcuni medici
e cultori di medicina naturale
lodano le proprietà di vitamine,
spezie e oli essenziali,
e – mentre queste affermazioni
si basano su un fondo di verità –
occorre accompagnare il messaggio
con una prova scientifica,
che al momento
non è stata raggiunta.

Per contrastare la diffusione
di queste notizie false e nocive,
Raniero Facchini
della Fondazione Vita e Salute,
offre alcuni utili consigli.
In primo luogo,
occorre sempre valutare l’identità
di chi ha diffuso il messaggio.
In seguito,
verificare se l’autore è noto,
confermare la sua autorevolezza
tramite ricerche online,
e infine accertarsi della presenza
di studi scientifici
che possano fare luce
sulle affermazioni presentate.

 CULTURA & SOCIETA’
 CULTURA & SOCIETA’

Mattarella manda un messaggio agli studenti
Il presidente della Repubblica Mattarella
ha mandato un video messaggio
agli studenti.
Il video è stato trasmesso da Rai 3
prima del programma tv #maestri
rivolto agli studenti in quarantena
e realizzato in collaborazione
con il Ministero dell’istruzione.

“Come sarà il mondo di domani
dipenderà in grande misura da voi,
studenti di oggi,
dalla vostra capacità di pensarlo,
di progettarlo, di viverlo,
dal vostro impegno,
da come mettere a frutto i saperi
e le conoscenze che oggi acquisite”
queste le parole di Mattarella.

Ha ribadito come ci si trovi di fronte
a un evento che non ha precedenti
nella storia dell’istruzione mondiale.
Ha chiarito poi che le scuole
verranno riaperte
solo quando sarà possibile
farlo in sicurezza.

 CULTURA & SOCIETA’
 CULTURA & SOCIETA’

 Fra.fornari

Morto il Gran Maestro del Sovrano Ordine di Malta
E’ morto Fra’ Giacomo Dalla Torre
del Tempio di Sanguinetto,
ottantesimo Gran Maestro
dell’Ordine di Malta.

L’ordine è un ente religioso
e un ente primario
di diritto internazionale
che svolge attività umanitarie,
gestisce rapporti diplomatici
con 110 stati,
funge da osservatore permanente
presso le Nazioni Unite
e si occupa
di ridurre le conseguenze
dei conflitti armati tra nazioni.

Fra’ Giacomo Dalla Torre
del Tempio di Sanguinetto
era stato scelto
per le sue capacità diplomatiche
e di mediazione.

Era subentrato nel 2018
al precedente Gran Maestro,
l’inglese Matthew Festing,
rimosso da Papa Bergoglio
perché poco in linea
con il pontificato.

Il defunto Gran Maestro
aveva iniziato la sua carriera nell’ordine
nel 1985
e pronunciato i voti solenni
nel 1993.

Nei prossimi mesi
verranno avviante
le procedure per l’elezione
del prossimo Gran Maestro.

Donations help us pay our writers and editorial staff. Click here to show your support!
Donations
Click here
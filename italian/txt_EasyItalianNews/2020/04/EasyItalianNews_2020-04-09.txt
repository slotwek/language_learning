Listen online as you read:

ESTERI
ESTERI

 EU2017EE Estonian Presidency

Johnson in terapia intensiva
Boris Johnson è stato ricoverato
al reparto di terapia intensiva
del St Thomas’ Hospital di Londra.

È successo domenica 5 aprile,
proprio durante la trasmissione
del discorso di Elisabetta II
alla nazione.

Da dieci giorni
il premier britannico
era in autoisolamento a Downing Street
dopo che era risultato positivo
al test Covid-19.

La fidanzata Carrie è preoccupata,
ma ha dovuto trasferirsi
nella residenza estiva di Chequers
perché è al sesto mese di gravidanza.

Come si sa, inizialmente Johnson
aveva valutato l’epidemia con leggerezza
e si vantava
di “stringere le mani a tutti”.
Il suo staff scientifico
credeva nell’immunità di gregge,
ma ha dovuto ricredersi
di fronte al rischio di un collasso
del sistema sanitario.

In questi giorni Johnson
“riceve le cure migliori
dallo staff dell’ospedale St Thomas'”
e deve essere ossigenato.

Altri membri del governo
sono positivi al Covid-19,
tra cui il consigliere Dominic Cummings
e il ministro della Sanità Matt Hancock.

ESTERI
ESTERI

 Cancillería Ecuador

Ecuador: tangenti, l’ex presidente Correa condannato a 8 anni
Rafael Correa, ex presidente
dell’Ecuador,
è stato condannato
da un tribunale di Quito
a 8 anni di carcere
per corruzione.

Inoltre, non potrà ricoprire
alcun incarico politico nel paese
per 25 anni.

Correa è stato riconosciuto colpevole
di corruzione aggravata
dai 3 giudici
che si sono occupati del processo
“Sobornos 2012-2016”
(Tangenti 2012-2016).

Secondo le accuse,
l’ex presidente avrebbe ottenuto
8 milioni di dollari in tangenti
in cambio di contratti pubblici
affidati a imprenditori ecuadoriani.

Correa si trova attualmente
in Belgio,
dove si è trasferito
alla fine del suo mandato.

Quando ha appreso della condanna,
ha commentato così
la decisione dei giudici:
“Bene, era quello che cercavano.
Ottenere, manovrando la giustizia,
quello che mai hanno potuto avere
dalle urne”.

 ITALIA
 ITALIA

 Davide Papalini

Crolla ponte a Massa Carrara, un ferito
La mattina dell’8 aprile
in Toscana, ad Aulla,
in provincia di Massa Carrara,
è crollato un ponte di collegamento
di strade provinciali
tra Toscana e Liguria.

Il crollo ha coinvolto due furgoni
e provocato un ferito,
che è stato portato in ospedale.

Il sindaco di Aulla,
Roberto Valettini,
si è recato sul luogo
e ha commentato:
“è collassato su se stesso”,
osservando le macerie del ponte
che ora si trovano sul fiume Magra.

Il ponte era stato sottoposto
a scrutinio
dopo che,
nel novembre 2019,
vi si era formata una crepa
in seguito a condizioni meteo
sfavorevoli.
Tuttavia,
dopo alcune riparazioni,
la circolazione aveva ripreso
senza alcun limite al traffico.

Paola De Micheli,
ministra delle Infrastrutture
e dei Trasporti,
ha chiesto alla società
che gestisce la strada provinciale
in questione,
l’Anas,
una relazione sull’accaduto.

AMBIENTE
AMBIENTE

 Exploringlife

L’Onu contro i mercati di animali selvatici
Elizabeth Maruma Mrema,
responsabile della convenzione
delle Nazioni Unite
sulla biodiversità,
ha chiesto il divieto mondiale
per i mercati che vendono
animali selvatici.

Questi mercati riforniscono animali,
vivi o morti,
per il consumo alimentare umano.
Sono chiamati “mercati umidi”,
a causa del sangue,
delle viscere
e dell’acqua presente
ai piedi delle bancarelle.

Vi si trova di tutto:
cani, gatti,
capre, galline,
cervi, procioni,
coccodrilli e rane,
tutti “in condizioni allucinanti,
ammassati uno sull’altro
nella totale sporcizia”.

Come ha dimostrato
il mercato cinese di Wuhan,
da dove si pensa sia partita
la pandemia da Covid-19,
questi luoghi rappresentano
“una minaccia per la salute pubblica”.

In risposta all’Onu,
la Cina “ha emanato
un divieto temporaneo
ai mercati di fauna selvatica,
ma non lo ha ancora reso permanente”.

RELIGIONE
RELIGIONE

Pedofilia: assolto il cardinale Pell
Il cardinale Pell,
che era stato condannato
a sei anni di prigione
per pedofilia,
è stato prosciolto
dall’Alta Corte australiana.

I sette giudici della corte
hanno deciso all’unanimità
per il verdetto di assoluzione
perché ritenevano che ci fosse
una ragionevole possibilità
che il reato non fosse avvenuto.

Il cardinale stava scontando la pena
in prigione,
e dopo la sentenza dell’Alta Corte,
che ribalta il giudizio
del tribunale di Melbourne,
è stato rilasciato.

Il cardinale,
che ha sempre sostenuto
la propria innocenza,
ha dichiarato di “aver sofferto
di una grave ingiustizia
che è stata rimediata oggi”.

Ha inoltre affermato
di non nutrire alcun risentimento
verso il suo accusatore.

 TECNOLOGIA
 TECNOLOGIA

Facebook fornisce mappe per tracciare il contagio Coronavirus
Seguendo a ruota
la decisione presa da Google
alcuni giorni fa,
il 7 aprile Facebook
ha deciso di condividere
con gruppi e istituzioni specifici
i dati di spostamento
dei propri utenti.

Questa decisione
è un’estensione del progetto
Data for Good,
e ha come obiettivo
quello di osservare
e prevenire
la diffusione del Coronavirus,
e la sua possibile evoluzione.

Facebook ha fornito agli specialisti
tre tipi di mappe,
che indicano gli spostamenti
degli utenti
e stabiliscono
un “indice di connessione sociale”
per prevedere
e confermare le dinamiche
di diffusione del virus
in una data area.

Steve Satterfield,
il direttore di “privacy and public policy”
di Facebook
ha commentato
che l’industria tecnologica
può essere di aiuto
alle autorità
senza “che questi sforzi
debbano compromettere la privacy”.

 CULTURA & SOCIETA’
 CULTURA & SOCIETA’

 Justin Higuchi

Lady Gaga organizza concerto virtuale per l’Oms
La cantante Lady Gaga
ha organizzato un concerto virtuale
di beneficenza
che vedrà diversi artisti
esibirsi da casa propria.

L’evento, #TogetherAtHome,
servirà per raccogliere fondi
per l’Organizzazione Mondiale
della Sanità.

Prenderanno parte al concerto
Paul McCartney, Elton John,
Andrea Bocelli, Stevie Wonder
e molti altri artisti.

Anche i presentatori più famosi
della televisione americana
hanno aderito all’iniziativa:
Jimmy Fallon, Jimmy Kimmel
e Stephen Colbert.

Il concerto
si terrà il 18 aprile alle 20,
ora di New York,
(a mezzanotte per l’Italia).

“È importante pensare
a livello globale
e sostenere l’OMS
per contenere la pandemia
e prevenire le future epidemie”
ha commentato Lady Gaga.

Donations help us pay our writers and editorial staff. Click here to show your support!
Donations
Click here
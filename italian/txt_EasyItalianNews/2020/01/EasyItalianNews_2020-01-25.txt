Listen online as you read:

 ITALIA
 ITALIA

 lasta29

A Fiumicino controlli sul volo da Wuhan
I 202 passeggeri
del volo proveniente
dalla città cinese di Wuhan
arrivati all’aeroporto di Roma,
sono passati attraverso
un canale sanitario dedicato,
lontano dalle aree di transito.

Sono state applicate,
per la prima volta,
le procedure sanitarie
disposte dalle autorità
in caso di contagio.

Appositi scanner
hanno controllato
la temperatura dei passeggeri
del volo della China Southern Airlines.

Lo scalo romano di Fiumicino
dispone di un’area separata
specifica per questi casi,
attrezzata per i voli umanitari.

Oltre allo scanner
i passeggeri hanno dovuto compilare
un modulo che indicava
destinazione e percorso,
in caso la malattia
si sviluppasse successivamente,
dopo la fase di incubazione.

Il volo sarebbe dovuto rientrare a Wuhan
alle 12.30,
ma è stato dirottato a Canton.
Le autorità di Wuhan
hanno deciso di fermare temporaneamente
il trasporto pubblico
per contrastare
la diffusione del virus.

ESTERI
ESTERI

Turchia, riproposto il “matrimonio riparatore”: protesta delle donne
Il partito del presidente Erdogan
ha riproposto la legge
sul cosiddetto “matrimonio riparatore”.

Dopo averla ritirata nel 2016
a causa delle numerose proteste,
la proposta di legge
è stata nuovamente presentata
all’interno di un pacchetto di riforma
del sistema giudiziario.

Se approvata,
la legge potrebbe assolvere
dalle conseguenze legali
gli autori di violenza sessuale
a patto che questi
sposino la vittima
e che la differenza d’età
sia inferiore a 10 anni.

Le associazioni per la difesa
dei diritti delle donne
si sono subito mobilitate,
opponendosi a gran voce
alla proposta di legge.

La protesta si è spostata
anche nelle piazze,
dove centinaia di donne
si sono riunite
per protestare.

 ITALIA
 ITALIA

 Marica Massaro

Le dimissioni di Di Maio da segretario dei Cinque Stelle
Luigi Di Maio ha rassegnato le dimissioni
come segretario
del Movimento Cinque Stelle.

Ne lascia la guida
dopo le sconfitte elettorali
in Abruzzo
e i sondaggi in calo
sul consenso da parte degli italiani.

Di Maio ha annunciato le dimissioni
agli inizi di questa settimana
durante il Consiglio dei Ministri.

Nel discorso di commiato,
l’ormai ex segretario,
ma ancora Ministro degli Esteri,
ha lasciato intendere
che la “caduta libera” del Movimento
è dovuta ai “nemici interni”,
cioè ad alcuni colleghi
con manie di protagonismo.

Di Maio ha anche dichiarato
che non ha intenzione
di lasciare il Movimento
e che parteciperà agli Stati Generali
a marzo
dove si ridiscuteranno lo Statuto
e le linee guida
per il futuro dei pentastellati.

ESTERI
ESTERI

Moglie di diplomatico americano investe giovane, Usa negano estradizione
Gli Stati Uniti hanno respinto
la richiesta di estradizione
di Anna Sacoolas,
moglie di un diplomatico americano
accusata di aver investito
e ucciso
un giovane di 19 anni
mentre si trovava
in Inghilterra.

La donna ha investito
la moto del giovane
perché guidava
sul lato sbagliato
della carreggiata,
non essendo abituata
alla guida a sinistra.

Dopo aver ammesso
di essere coinvolta nell’incidente,
la donna si è appellata
all’immunità diplomatica
e ha fatto ritorno negli Usa.

Adesso, gli Stati Uniti
hanno negato
la richiesta di estradizione
in Gran Bretagna,
dove la donna
avrebbe dovuto essere
formalmente accusata
e giudicata.

Un portavoce
del Ministero degli Interni britannico
ha commentato così la vicenda:
“Siamo delusi da questa decisione,
che sembra essere
una negazione della giustizia”.

 ITALIA
 ITALIA

 scalleja

Via al referendum per la riduzione dei parlamentari
E’ stata approvata
dalla Corte di Cassazione
la richiesta di referendum
per la modifica degli articoli
56, 57 e 59
della Costituzione italiana,
con obiettivo la riduzione
del numero dei parlamentari
in Italia.

La potenziale modifica delle leggi
via referendum,
approvata da 71 senatori,
è stata dichiarata valida
il 23 gennaio
in base all’articolo 183,
che tratta la legittimità
di revisione costituzionale.

La riforma ha come scopo
quello di ridurre i parlamentari
attualmente in servizio
da 630 a 400
per la Camera dei deputati,
e da 315 a 200
per il Senato.

Il prossimo passo
per il Consiglio dei ministri
sarà stabilire una data
per la consultazione referendaria
entro 60 giorni.

ESTERI
ESTERI

Canada, record di neve causa stato di emergenza
Saint John,
capitale della provincia canadese
di Terranova e Labrador,
è vittima di una bufera di neve
che il 21 gennaio
ha semi-seppellito la città,
dove ha continuato a nevicare
anche il giorno seguente.

La città,
che si trova nell’estremo oriente
del Canada
ed è conosciuta anche
come San Giovanni di Terranova,
ha contato ben
76,2 centrimetri di neve:
la nevicata più consistente
mai registrata
nella storia della zona.

I soccorritori del luogo
sono stati aiutati
dalle forze armate
in seguito alla dichiarazione
dello stato di emergenza nella regione,
e hanno limitato
gli incidenti sulle strade
o quelli dovuti
alla mancanza di energia elettrica.

Soltanto le stazioni di servizio
e le farmacie
hanno il permesso
di restare aperte,
e i media avvisano i residenti
di uscire “soltanto
se strettamente necessario”.

 ITALIA
 ITALIA

Peste suina, sequestrate tonnellate di carne cinese
La Guardia di Finanza di Padova
ha sequestrato circa dieci tonnellate
di carne suina
e le ha fatte incenerire
senza prima analizzarle.

La fretta di distruggere il carico
si spiega perché la merce
è stata introdotta illegalmente
nella UE dalla Cina,
via Rotterdam.

Il rischio di contaminazione
da peste suina africana
(ASF, African Swine Fever)
era infatti troppo alto
e l’autorità sanitaria locale
non ha voluto esporre l’ambiente
a ulteriori rischi di contagio.

Le tonnellate di carne
erano state nascoste
nel doppio fondo dei camion,
e i trasportatori
avevano riempito i containers
con un carico di ortaggi
per confondere i controlli.

A commento dell’accaduto,
le associazioni di categoria
hanno sottolineato l’urgenza
di una “etichettatura di origine
sui derivati della carne suina
e controlli seri
alle frontiere dell’Unione Europea”.

mattinopadova.gelocal.it

mattinopadova.gelocal.it
 CULTURA & SOCIETA’
 CULTURA & SOCIETA’

 Eduardo Unda-Sanzana

Morto Terry Jones dei Monty Python
È morto all’età di 77 anni
Terry Jones,
uno dei fondatori
dei Monty Python.

L’attore e regista britannico
soffriva di demenza
dal 2016.
È stata la famiglia
a dare l’annuncio
della sua scomparsa.

Ha diretto tre dei film
del gruppo Monty Python
tra cui il cult “Il senso della vita”.

È stato anche musicista
e autore di libri
e programmi per ragazzi.

“Non avrei potuto sperare
in un amico migliore”
il saluto di Terry Gilliam.

John Cleese lo ha ricordato così:
“E’ strano che un uomo
con così tanti talenti
e un tale entusiasmo infinito
sia svanito così delicatamente”.

Donations help us pay our writers and editorial staff. Click here to show your support!
Donations
Click here
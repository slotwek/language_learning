Listen online as you read:

Ci scusiamo per il precedente ivio con audio sbagliato, questa è l’edizione corretta.

ESTERI
ESTERI

Iraq: Usa pronti a tagliare 250 milioni di aiuti militari
L’amministrazione Trump
sarebbe pronta a tagliare
aiuti militari destinati all’Iraq
per 250 milioni di dollari.

La decisione,
già approvata dal Congresso,
sarebbe una risposta
alla richiesta da parte dell’Iraq
di far ritirare le truppe americane.

La notizia è stata riportata
dal Wall Street Journal
che cita fonti interne
al Pentagono.

Inoltre,
sembra che la Casa Bianca
stia preparando
anche altre sanzioni economiche
e militari
verso Baghdad.

 ITALIA
 ITALIA

 European People’s Party

Ruby ter, altre rivelazioni su Berlusconi e le “olgettine”
Nel processo milanese “Ruby ter”,
Barbara Guerra rivela altri particolari
sulle cene dai risvolti sessuali
organizzate nella villa San Martino
di Silvio Berlusconi.

La Guerra è una delle tante “olgettine”
coinvolte nell’ormai celebre
processo “Ruby”,
arrivato al suo terzo capitolo.

Il termine “olgettine”
usato per le giovani donne
coinvolte in questo ambiguo “menage”,
deriva dal nome
della Dimora Olgettina,
un residence vicino Milano 2,
la città interamente costruita
sotto l’impero berlusconiano.
In questa residenza
“sono state ospitate negli anni
molte ragazze che partecipavano
alle feste in casa dell’ex premier”.

Nel terzo processo
che vede imputati Berlusconi
e altre 28 persone,
sia l’olgettina Barbara Guerra
che l’ex agente dello spettacolo
Francesco Chiesa Soprani
hanno riferito
altri dettagli “compromettenti”:
le ragazze a turno offrivano
i propri corpi all’ex presidente
e ricevevano soldi
per non parlare alla stampa
e ai giudici del processo.

milano.repubblica.it

milano.repubblica.it
ESTERI
ESTERI

 Magharebia

Conflitto in Libia, Haftar non firma la tregua
È fallito il tentativo di mediazione
da parte della Russia
per un cessate il fuoco
nel conflitto in corso in Libia.

Infatti il generale Khalifa Haftar,
leader della Cirenaica,
ha lasciato Mosca
senza firmare la tregua.

A detta del generale,
i sette punti da sottoscrivere
nell’accordo per il cessate il fuoco
favorirebbero nettamente un’influenza turca,
e priverebbero il suo esercito
di posizioni conquistate durante il conflitto,
al fine di “liberare tutta la Libia
da milizie e gruppi terroristici”.

I due “broker”,
Turchia e Russia,
protagonisti del tavolo di mediazione
insieme ad Haftar
e al rivale Fayez al Sarraj
a capo del Governo di Accordo Nazionale (Gna),
sostengono che ad “Haftar
e al suo esercito
dovrebbero competere
la sicurezza dei pozzi petroliferi”
contro gli attacchi terroristici,
ma che la loro gestione
deve rimanere nelle mani
dell’autorità Noc,
la compagnia petrolifera nazionale
allineata con Tripoli.

 ITALIA
 ITALIA

 BiagPal

Scontro tra due treni della metro a Napoli
A Napoli tre convogli della metropolitana
si sono scontrati
tra le stazioni di Piscinola
e Chiaiano.

Due treni,
uno vuoto e uno con passeggeri a bordo,
si sono scontrati
coinvolgendo poi un terzo convoglio.

Le persone ferite
sono in tutto 9:
tre sono macchinisti
mentre gli altri 6 sono passeggeri.
Due persone
sono state medicate sul posto
mentre gli altri 7
sono stati portati in ospedale.

La linea 1 è stata chiusa
per permettere alle forze dell’ordine
di fare le indagini del caso.

Dai primi accertamenti risulta evidente
che il sistema automatico di protezione
non ha funzionato:
è un sistema di frenaggio
che blocca un treno
quando si trova a 400m
da un altro treno.

napoli.repubblica.it

napoli.repubblica.it
ESTERI
ESTERI

 Rebajae

Usa: Trump trasferisce altri 7 miliardi dal Pentagono per la costruzione del muro
Donald Trump si prepara
a trasferire 7,2 miliardi di dollari
da destinare
alla costruzione del muro
al confine con il Messico.

I fondi,
provenienti dal Pentagono,
verranno sottratti a progetti
per le costruzioni militari
e programmi antidroga.

E’ il secondo anno consecutivo
che parte dei fondi
destinati alla difesa
viene utilizzata
per la costruzione del muro.

I 1400 chilometri di recinzione
verranno completati,
secondo le stime
dell’amministrazione Trump,
entro il 2022.

Il muro, inizialmente progettato
per essere lungo
poco più di 800 chilometri,
molti di meno
rispetto ai progetti attuali,
si è rivelato
più dispendioso del previsto.

ECONOMIA
ECONOMIA

Istat, pensionati in famiglia riducono il rischio povertà
Una recente rilevazione dell’Istat,
l’Istituto nazionale di statistica,
ha constatato che
la presenza di pensionati
in oltre 7 milioni di nuclei famigliari italiani
salva questi ultimi
dal scendere sotto
alla soglia di povertà.

Secondo i dati di questi ultimi anni,
i pensionati in Italia
superano i 16 milioni,
e la spesa relativa al sistema pensionistico
si aggira attorno ai 293 miliardi di euro,
corrispondenti al 16,6%
del prodotto interno lordo del Belpaese.

Mentre poco più del 36%
dei pensionati italiani
riceve meno di 1000 euro al mese,
il 24.7% di loro
si aggiudica una pensione
che supera i 2000 euro mensili.

E’ dunque grazie a queste entrate
che un numero consistente
di nuclei famigliari
sfugge alla povertà
in quanto, secondo l’Istat,
“per quasi 7 milioni e 400mila
famiglie con pensionati
i pagamenti della pensione
rappresentano più dei tre quarti
del reddito familiare disponibile”.

 CULTURA & SOCIETA’
 CULTURA & SOCIETA’

Oscar 2020: le nomination
Sono state annunciate a Los Angeles
le nomination
per i prossimi premi Oscar
la cui cerimonia
è prevista per il 9 febbraio.

Il film con il maggior numero di nomination
è stato “Joker”,
che ne ha ottenute ben 11
tra cui miglior film,
miglior regia
e miglior attore protagonista.

Ottimo risultato anche per Netflix,
che ha collezionato dieci nomination
per “The Irishman”,
ma ha anche ricevuto riscontri importanti
per “Storia di un matrimonio”
e “I due papi”.

Dieci nomination
anche per il film di Tarantino
e per “1917”.

Un po’ a sorpresa il film coreano “Parasite”
ha ottenuto 6 nomination
tra cui miglior film,
miglior film straniero
e miglior regia.

Doppia nomination per Scarlett Johannson
candidata come protagonista
per “Storia di un matrimonio”
e come non protagonista per “Jojo Rabbit”:
erano tredici anni che un’attrice
non riceveva due candidature.

Donations help us pay our writers and editorial staff. Click here to show your support!
Donations
Click here
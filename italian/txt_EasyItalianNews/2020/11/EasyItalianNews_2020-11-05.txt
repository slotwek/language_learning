Listen online as you read:

ESTERI
ESTERI

 Tom Arthur

L’Election night in America si chiude senza vincitore
E’ finita senza un vincitore ufficiale
la notte elettorale
negli USA.

Sarà necessario attendere
che in alcuni stati chiave
vengano contate
nei prossimi giorni
le schede arrivate per posta.

“Dobbiamo essere pazienti
e aspettare che tutti i voti
vengano contati”
ha commentato Joe Biden,
“Vogliono rubarci la vittoria”
ha affermato invece il presidente.

E sul conteggio dei voti
che andrà avanti per giorni
Trump parla di ‘frode’
e assicura che andrà alla Corte Suprema.

“La dichiarazione di Trump
è scandalosa e senza precedenti”
afferma la campagna di Joe Biden,
“E’ scandalosa perché è uno sforzo
di strappare ai cittadini americani
i loro diritti democratici.
E’ senza precedenti
perché mai nella storia
un presidente ha cercato di soffocare
la voce degli americani
in un’elezione nazionale”.

ESTERI
ESTERI

 Contributor

Attentati a Vienna
E’ di 4 civili e un attentatore
il bilancio dei morti
degli attacchi a Vienna
che il 2 novembre
hanno scosso l’Europa
e causato inoltre il ferimento
di 17 persone.

I primi spari
sono avvenuti nel quartiere ebraico,
alla Sinagoga,
identificata come obiettivo terroristico.
Successivamente si è verificata
un’altra sparatoria
durante la fuga degli attentatori.

Questi ultimi,
simpatizzanti dell’Isis,
hanno sparato sulla gente
con dei fucili.

Nella notte i cittadini
sono stati invitati
a rimanere a casa
e i trasporti pubblici
sono stati bloccati.

Le indagini della polizia
hanno portato all’identificazione
di due cittadini svizzeri
di 18 e 24 anni.

E’ stata espressa solidarietà
alle famiglie delle vittime
e all’Austria
da parte di numerosi presidenti.

ESTERI
ESTERI

Sisma Egeo: salva bambina di 3 anni
Il terremoto registrato
lo scorso venerdì
nel mar Egeo,
ha colpito duramente la Turchia
e continua a fare vittime.

Il bilancio è di 100 morti,
994 i feriti.
Il sisma è uno dei più forti
degli ultimi anni,
con magnitudo 7.

Secondo l’osservatorio sismologico turco,
in seguito alla scossa principale
si sono verificate
947 scosse di assestamento,
43 delle quali
di magnitudo superiore a 4 gradi.

Il terremoto ha causato un piccolo tsunami
nel distretto di Seferihisar di Izmir
e sull’isola Samos.

Le scosse sono state avvertite
in tutta la Turchia occidentale,
compresa Istanbul,
così come nella capitale greca Atene.

Una bimba di appena 3 anni
di nome Elif,
è stata miracolosamente estratta viva,
dalle macerie della sua casa,
a 65 ore dal sisma.

Con la bambina di 3 anni
sono 106 le persone tratte in salvo
e fra queste ci sono
anche la sua mamma
e due fratelli.

RELIGIONE
RELIGIONE

 Enrique Cornejo
Il Vaticano smentisce il favore del Papa verso le unioni civili
Nel documentario “Francesco”
del regista Evgeny Afineevsky
Papa Francesco dice testualmente:
“Gli omosessuali […] sono figli di Dio
e hanno il diritto a una famiglia”.

Tutti hanno lodato
l’apertura della Chiesa
verso le unioni tra gay.
Ma in questi giorni il Vaticano
ha diffuso una nota dove specifica
che le parole pronunciate da Bergoglio
sono state fraintese,
perché prese fuori dal contesto.

E spiega, così, che la citazione
sul diritto degli omosessuali
di “essere in una famiglia”
si riferisce alla famiglia di origine,
e non a una nuova famiglia
tra due persone dello stesso sesso
frutto di un’unione civile.

Insomma, forse Afineevsky ha fatto
dei tagli “strategici”
ad alcune parti dell’intervista
che papa Francesco aveva fatto anni fa
a una televisione argentina.
La domanda rivolta al Papa
si riferiva ai “matrimoni egualitari
di coppie dello stesso sesso”
previsti da una legge argentina,
ma che l’arcivescovo di Buenos Aires
aveva contestato.
Francesco aveva commentato invece
che i gay “hanno diritto
a essere coperti legalmente”.

In sintesi, quindi, il pontefice
non ha mai detto che la Chiesa cattolica
è a favore dei matrimoni tra omosessuali,
ma che è giusto che i diritti civili
delle coppie dello stesso sesso
siano tutelati dallo Stato.

Afineevsky, per ora, non ha pubblicato
alcuna replica ufficiale in merito.

 SPORT
 SPORT

 Alexandr Mysyakin

Diego Armando Maradona operato al cervello
Diego Armando Maradona,
ricoverato lunedì
dopo una caduta,
è stato operato con successo
al cervello.

La caduta
aveva provocato all’ex campione
un ematoma subdurale,
cioè un accumulo di sangue
tra il tessuto cerebrale
e il cranio.

Secondo il dottor Leopoldo Luque,
medico personale di Maradona,
il campione si troverebbe
in una condizione di forte depressione
che avrebbe compromesso
anche la sua salute.

Luque è stato comunque ottimista
sulle condizioni di Maradona:
“Diego è sotto controllo,
si è svegliato bene
ed è già nella sua stanza di terapia,
con tutti i parametri corretti”,
ha detto il medico ai giornalisti.

Fuori dall’ospedale
si è radunato un gruppo di tifosi
del “Pibe de Oro”
per esprimere sostegno
al calciatore.

Con bandiere e striscioni
del Boca Juniors e del Napoli,
le squadre storiche di Maradona,
hanno atteso la fine dell’intervento
per avere notizie
del loro idolo.

 CULTURA & SOCIETA’
 CULTURA & SOCIETA’

 Silvia Capasso

Morto Gigi Proietti
Si è spento proprio nel giorno
del suo ottantesimo compleanno
il grande attore e comico romano
Gigi Proietti.

Era ricoverato in ospedale
per dei problemi cardiaci
che si sono poi aggravati.

Artista poliedrico
passava dal teatro al cinema,
alla televisione;
tra i suoi molti ruoli
il maresciallo Rocca
nella popolare fiction di Raiuno,
il genio nell’Aladdin della Disney
fino al Mangiafuoco nel “Pinocchio”
di Garrone.

Il successo era arrivato negli anni ‘70
con i film “Brancaleone alle crociate”
ma soprattutto “La febbre da cavallo”.

È stato anche un maestro per i giovani
nel laboratorio del Teatro Brancaccio di Roma
e ha anche diretto il Teatro Stabile
de L’Aquila.

I funerali si sono svolti giovedì 5
nella chiesa degli artisti
di Piazza del popolo,
a Roma.

 CULTURA & SOCIETA’
 CULTURA & SOCIETA’

 e_calamar

Il Montepulciano d’Abruzzo
Il Montepulciano d’Abruzzo
è un vino che viene coltivato
principalmente in Abruzzo,
nella Valle Peligna,
ma anche nelle Marche
e nel Molise.

È un vino rosso,
spesso porpora,
tipico di montagna.

L’uva di questo vino
viene coltivata già dai romani
ma, come tutta l’uva meridionale,
deriva dalla Grecia.

Questo vino non è da confondere
con un altro Montepulciano,
prodotto invece in Toscana,
vicino a Siena.

E’ un vino ottimo da bere
con le grigliate di carne,
ma anche con i formaggi.

In Abruzzo si beve il Montepulciano,
quando si mangiano gli arrosticini,
cioè spiedini di carne di pecora.

winedharma.com

winedharma.com

Donations help us pay our writers and editorial staff. Click here to show your support!
Donations
Click here
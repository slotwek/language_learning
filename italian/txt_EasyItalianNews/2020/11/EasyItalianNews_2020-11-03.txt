Listen online as you read:

ESTERI
ESTERI

Trump o Biden, chi dei due convince di più l’Europa?
Le principali capitali europee
si augurano una vittoria di Joe Biden
alle elezioni presidenziali degli USA.

Già dai tempi di Obama,
la Casa Bianca ha manifestato infatti
un calo d’interesse verso le relazioni
con il Vecchio Continente.

Ma da quando il colosso cinese
si è affacciato con prepotenza
sullo scenario geopolitico globale,
le preoccupazioni degli USA
per contenere la sua espansione
li obbligano a rivedere
i rapporti con l’Europa.

La Cina sta costruendo
importanti relazioni commerciali
con gli stati del Mediterraneo,
perché il continente europeo
“resta il mercato commerciale
più ricercato del pianeta
e possiede ancora
un notevole valore simbolico”,
soprattutto nella contesa
tra Cina e Usa.

Per questo motivo,
una vittoria di Biden
fa sperare in una maggiore apertura,
al contrario di quanto è avvenuto
durante la presidenza Trump,
che ha concentrato
la propria politica estera
soltanto sugli interessi commerciali.

Anche da un punto di vista
dei rapporti tra i leader,
Biden è ritenuto più disponibile al confronto
rispetto al suo avversario repubblicano.
Ecco perché, se Biden vincesse
la sfida delle presidenziali
“le cancellerie europee
tirerebbero un sospiro di sollievo”.

 ITALIA
 ITALIA

Incidente sul Gran Sasso: grave alpinista
2 alpinisti sono precipitati
durante una scalata
sul Gran Sasso.

Gli alpinisti,
di 27 e 16 anni,
sarebbero entrambi
degli esperti scalatori.

La caduta, infatti,
sarebbe stata provocata
dal distacco
di una parete ghiacciata,
causato dal forte vento.

L’allarme è stato lanciato
da un terzo alpinista
che ha assistito all’incidente.

I due feriti sono stati ricoverati
all’ospedale di Teramo
con diverse fratture
e traumi.

Il più giovane,
in condizioni critiche,
si trova al momento
in prognosi riservata.

Il presidente del Club Alpino Italiano (Cai),
dopo l’incidente
ha sconsigliato
di andare in montagna
a causa delle condizioni climatiche.

 ITALIA
 ITALIA

Matrimonio su skype a causa del covid
I loro amici li chiamano
“I promessi sposi 2.0”:
sono due ragazzi di 32 e 37 anni,
lei veronese e lui colombiano.

Sofia e Juan,
dopo 5 anni di fidanzamento
volevano sposarsi,
ma il covid ha bloccato le frontiere.
I due ragazzi hanno però trovato un modo
per coronare il loro sogno:
il 3 Novembre si uniranno in matrimonio
per procura.

Questa pratica è legale in Colombia
ma non ancora in Italia
e Sofia ha dovuto delegare un’altra persona
mentre lei seguirà tutto via skype.

Sofia e il suo compagno
non sono l’unica coppia
a vivere il problema della distanza
e per questo è stato creato il movimento
“love is not tourism”
che denuncia l’impossibilità delle coppie
di riavvicinarsi
a causa dei controlli dovuti all’emergenza.

L’ingresso in Italia
da un Paese del gruppo F, ad esempio,
è consentito infatti
solo per i residenti,
a patto però che lo fossero
anche prima dell’inizio della pandemia.

 CULTURA & SOCIETA’
 CULTURA & SOCIETA’

 Mieremet, Rob / Anefo

Addio all’indimenticabile James Bond
A 90 anni di età ci ha lasciati
una grande stella del cinema di Hollywood:
Sean Connery,
icona del cinema mondiale,
interprete indiscusso
del popolare agente James Bond.

Si è spento serenamente
nella sua villa alle Bahamas,
dove risiedeva da tempo.

Nato in un sobborgo di Edimburgo,
da una umile famiglia,
Connery è sempre stato riconosciuto
per lo stile e il fascino.
Non voleva essere identificato
solo con l’agente segreto di sua maestà,
infatti Connery
ha lavorato con grandi registi
e interpretato tantissimi personaggi
in altrettanti capolavori cinematografici,
per cui ha ricevuto anche
ambiti premi e riconoscimenti.

Il suo ritiro ufficiale dalle scene
è avvenuto nel 2003
con “La leggenda degli uomini straordinari”.

Nonostante le numerose partner cinematografiche,
della vita privata
hanno fatto parte solo due donne,
l’attrice australiana Diane Cilento
da cui ha avuto il figlio Jason,
e nel ’75 si è risposato
con la pittrice Micheline Roquebrune,
rimasta al suo fianco fino alla fine.

 SPORT
 SPORT

Sonego sconfitto in finale a Vienna
Si interrompe in finale
la favola di Lorenzo Sonego
al torneo ATP 500 di Vienna.

Il tennista italiano
è stato infatti sconfitto
dal russo Rublev
con il punteggio di 6-4 6-4.

Per Lorenzo si trattava
della prima finale in carriera
in un ATP 500.

Sonego, entrato nel torneo da lucky loser,
era riuscito nell’impresa
di battere ai quarti
il numero uno al mondo Djokovic
con un netto 6-2 6-1.

Con questo risultato il torinese
diventa virtualmente n.32 al mondo,
suo miglior risultato in carriera.

Per il russo Rublev
si tratta della terza vittoria consecutiva
in un torneo ATP 500:
ha così ottenuto il pass
per le Finals ATP
che chiuderanno la stagione.

 CULTURA & SOCIETA’
 CULTURA & SOCIETA’

I libri italiani più letti all’estero
Negli ultimi anni
si vendono molti più libri italiani
all’estero.
Un esempio è Elena Ferrante
e “L’amica Geniale”,
che è stato tradotto
in più di quaranta lingue.

I generi più popolari
sono però diversi,
in base alla nazione.
Per esempio in Francia e in Germania
si leggono molti gialli
e thriller italiani
come Andrea Camilleri
e il suo “Commissario Montalbano”.

In Inghilterra, oltre a Elena Ferrante,
si legge molta letteratura italiana classica,
cioè autori importanti
come: Dante, Collodi,
Pirandello, Primo Levi
e Calvino.

In Cina è molto famoso il fumetto
di Geronimo Stilton.

Le persone scelgono i libri italiani
che ricordano l’Italia,
il suo cibo e la sua arte.
Altri autori molto famosi
all’estero sono:
Roberto Saviano con “Gomorra”,
Umberto Eco e “Il nome della rosa”
e Paolo Giordano con “La solitudine dei numeri primi”.

inchieste.repubblica.it

inchieste.repubblica.it
Donations help us pay our writers and editorial staff. Click here to show your support!
Donations
Click here
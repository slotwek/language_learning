Listen online as you read:

ESTERI
ESTERI

 Lauri Silvennoinen

Pfizer annuncia un vaccino “efficace” al 90% contro il Covid
La casa farmaceutica Pfizer,
in collaborazione con BioNTech,
ha annunciato di recente
che l’arrivo del vaccino
contro il virus da Sars-Cov2
è sempre più vicino
ed è efficace al 90%.

La notizia, insieme a quella
della vittoria elettorale di Biden,
ha fatto impennare
le borse finanziarie
di tutto il mondo.

Il vaccino Pfizer è arrivato
alla fase tre della sperimentazione,
sulla base di un test
somministrato a 43 mila volontari.

Pfizer chiederà presto
alla Food and Drug Administration,
l’Agenzia USA sulla sicurezza dei farmaci,
l’autorizzazione alla distribuzione.

Le reazioni dei governi internazionali
sono positive,
ma invitano alla prudenza.

Il ministro italiano della Salute,
Roberto Speranza, ha dichiarato:
“Le notizie sono incoraggianti.
Ma nel frattempo dobbiamo ricordare
che i comportamenti individuali
sono indispensabili
per contenere il contagio”.
E un invito alla prudenza è arrivato
anche dal neo eletto Joe Biden:
“Il vaccino contro il Covid dà speranza,
ma la battaglia è ancora lunga”.

Le prime dosi del vaccino
saranno distribuite dapprima
agli operatori sanitari,
poi agli anziani
e ai soggetti con malattie croniche.
“L’Europa si prepara
all’acquisto di 300 milioni di dosi”.

ESTERI
ESTERI

Transizione a ostacoli: Biden valuta azioni legali contro Trump
Donald Trump non intende
concedere la vittoria
al suo rivale, Joe Biden,
e continua a ostacolare
la transizione di quest’ultimo.

E’ la prima volta dal 1968,
che un presidente eletto
non riceve i quotidiani rapporti
sulla sicurezza nazionale.

Inoltre, l’amministrazione di Biden
non ha ancora potuto accedere
ai fondi per la transizione.
Questo perché la decisione
spetta a Emily Murphy,
capo della General Services Administration,
nominata proprio dallo stesso Trump.

I legali di Trump
hanno inoltre fatto causa
alla Pennsylvania,
lo stato che ha giocato
un ruolo determinante
nella vittoria di Biden,
denunciando una violazione
della costituzione.

Vista la situazione di stallo,
i legali di Biden
starebbero quindi valutando
la possibilità
di procedere legalmente
contro l’amministrazione Trump.

Il presidente uscente,
nel frattempo,
continua a twittare:
“La gente non accetterà
queste elezioni truccate”.

 TECNOLOGIA
 TECNOLOGIA

 Z22

Testato con persone a bordo il treno iperveloce
È stato effettuato il primo test
con persone a bordo
del treno iperveloce
Hyperloop.

Il treno è realizzato dalla Virgin
e potrà viaggiare a una velocità
di 1200 km/h.

Per la prima volta
è stato realizzato un test
con due persone a bordo:
i due hanno viaggiato
a una velocità di 160 km/h,
il viaggio è durato 15 secondi.

Il tragitto percorso
è stato di 500 metri
e i due passeggeri si trovavano
in una capsula, Pegasus,
che è un modello in scala della capsula
che un giorno dovrebbe essere in grado
di trasportare 23 persone.

I vagoni si muoveranno
a levitazione elettromagnetica
in gallerie in cui è stato creato il vuoto.

AMBIENTE
AMBIENTE

Flash Forest: 1 miliardo di alberi entro il 2028
Si chiama Flash Forest
ed è una startup canadese,
ideata per riforestare aree di boschi
colpiti da incendi
e deforestazione.

Attraverso l’utilizzo di droni,
che mapperanno e
semineranno i territori
in modo molto rapido,
Flash Forest pianterà un miliardo
di nuovi alberi
entro i prossimi otto anni.

I droni inizieranno a lavorare
su un terreno a nord di Toronto,
semineranno una quantità incredibile di alberi:
40mila in un mese!
Dopo il Canada i droni si sposteranno
in altre zone del mondo
tra cui Colombia, Malesia,
Hawaii, e Australia.

Per ogni zona i semi saranno scelti
in base alle varietà autoctone,
attingendo da banche dei semi locali.
La semina con i droni
risulta essere molto rapida,
ma anche molto efficiente
ed economica.

Il metodo della semina
è estremamente efficace
perché i semi vengono sparati
in profondità nel terreno,
e grazie all’impiego dei droni
possono essere piantati
anche in posti inaccessibili all’uomo.

Le nuove piante
saranno costantemente monitorate,
sempre attraverso i droni,
per valutarne lo stato di crescita
e sviluppo.

flashforest.ca

flashforest.ca
 CULTURA & SOCIETA’
 CULTURA & SOCIETA’

Il dizionario Collins dichiara “lockdown” parola dell’anno
Il dizionario della lingua inglese “Collins”
ha dichiarato “lockdown”
la parola del 2020
a seguito dell’enorme uso
registrato durante la pandemia.

Secondo il dizionario
la parola indica l’imposizione
di stringenti restrizioni ai viaggi,
alle interazioni sociali
e all’accesso ai luoghi pubblici.
Questa parola racchiude un’esperienza
condivisa da milioni di persone.

I lessicografi hanno registrato
oltre 250mila occorrenze della parola
contro le 4mila dell’anno precedente.

Tra le 10 parole più usate
durante il 2020
figurano inoltre:
“BLM” (acronimo di Black lives matter)
e “Megxit” riferito alle vicende
di Meghan Markle.

Tra le parole legate ai social
rilevano “tiktoker” e “mukbang”,
termine coniato in Corea del Sud
che indica chi posta video di se stesso
mentre mangia grandi quantità di cibo.

 CULTURA & SOCIETA’
 CULTURA & SOCIETA’

 Gorup de Besanez
Cantanti italiani – Lucio Dalla
Lucio Dalla
(4 Marzo 1943 – 1° Marzo 2012)
è uno dei cantanti italiani più amati.

Lucio era bolognese,
e amava così tanto la città di Bologna,
che le ha dedicato anche
una canzone: ‘Piazza Grande’.

Prima di essere un cantante
Lucio era un musicista.
Sapeva suonare il pianoforte,
il clarinetto e il sassofono.

Dagli anni ’60 inizia
la sua carriera di cantante.
Nel corso della sua carriera
scrive tantissime canzoni
come: ‘Piazza Grande’,
‘4/3/1943’, ‘Anna e Marco’,
‘L’anno che verrà’,
‘La sera dei miracoli’
e ‘Caruso’.

Lucio Dalla è morto
a causa di un infarto improvviso
il giorno dopo il suo concerto a Montreux
ed è sepolto
nel cimitero di Bologna.

Donations help us pay our writers and editorial staff. Click here to show your support!
Donations
Click here
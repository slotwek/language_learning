Listen online as you read:

ESTERI
ESTERI

Donne in marcia contro Trump
In tutta l’America
ci sono state marce e cortei
interamente composti da donne.

Decine di migliaia di persone
hanno chiesto agli americani
di votare contro Trump
e hanno protestato
contro la nomina alla Corte Suprema
della cattolica ultra conservatrice Amy Barret.

Mancano circa 2 settimane alle elezioni
e hanno già votato
oltre 25 milioni di americani
di persona o per posta:
circa 1/5 del totale degli elettori.

Durante la manifestazione
una delle organizzatrici ha affermato:
“La presidenza di Trump
è iniziata con una marcia delle donne
e ora è destinata a finire
con il voto delle donne”.

 ITALIA
 ITALIA

Nuove misure anti-contagio in Italia
Il presidente del Consiglio Giuseppe Conte
ha illustrato le novità contenute
nel nuovo dpcm
(Decreto del Presidente del Consiglio dei Ministri)
varato per contrastare
l’aumento dei contagi da covid-19.

Le attività scolastiche
proseguono in presenza,
ma è necessario modulare ulteriormente
gli orari di ingresso
e di uscita degli alunni,
anche attraverso turni pomeridiani.

I sindaci potranno decidere
di chiudere al pubblico,
dopo le ore 21,
vie o piazze nei centri urbani
dove sono possibili assembramenti.

Le attività dei servizi di ristorazione
(fra cui bar, pub, ristoranti,
gelaterie, pasticcerie)
sono consentite dalle 5,00 alle 24,00
con consumo al tavolo,
e con un massimo di sei persone per tavolo.

Rimane vietato lo sport da contatto
a livello amatoriale,
sarà possibile praticarlo
in forma individuale.

Cinema e teatri
rimangono aperti.

“Le misure più efficaci
restano le precauzioni di base”
ha concluso Conte
“mascherina, distanziamento
e igiene delle mani.
Facciamo attenzione nelle situazioni
in cui abbassiamo la guardia,
con parenti e amici:
occorre massima precauzione”.

ESTERI
ESTERI

Usa, fissata esecuzione per una donna: la prima dopo 60 anni
Il governo degli Stati Uniti
ha fissato la data per l’esecuzione
di Lisa Montgomery,
la prima donna
condannata a morte
dal 1953.

Lisa Montgomery, 52 anni,
è stata condannata nel 2004
per aver strangolato
una donna incinta.

La sua esecuzione
è stata fissata
per l’8 dicembre.

I legali della donna
stanno ancora cercando
di rovesciare la sentenza
e ottenere l’annullamento
della pena di morte
puntando sui problemi mentali
di cui soffre la Montgomery.

La condannata avrebbe infatti
un passato segnato
da abusi e violenze.

Anche le associazioni
per la difesa dei diritti umani
si stanno opponendo
all’esecuzione.

L’esecuzione della Montgomery
porterebbe a 9
il totale delle sentenze di morte
eseguite quest’anno.

ESTERI
ESTERI

Covid-19: i ricchi chiedono più tasse
‘Millionaires for Humanity’ è l’iniziativa
promossa da un gruppo di 83 multimilionari,
che hanno lanciato un appello
affinché venga imposto
ai più ricchi del mondo
di fare la loro parte
durante la crisi
generata dalla pandemia,
con tasse immediate,
alte e in maniera permanente.

In una lettera aperta
ai governatori del mondo
sono state esposte le condizioni.
“Non siamo le persone
che curano i malati
nelle unità di terapia intensiva.
Ma abbiamo a disposizione denaro,
e molto.
E di denaro abbiamo bisogno oggi
e avremo bisogno
nel corso dei prossimi anni”.

L’iniziativa è partita da un argomento
che è stato ripetuto più volte
dalle autorità internazionali,
ovvero il fatto che con il coronavirus
occorrerà convivere.

Per fronteggiare quest’emergenza,
le cui conseguenze si faranno sentire per anni
e potrebbero spingere
mezzo miliardo di persone verso la povertà,
servono fondi che aiutino
ad adeguare i sistemi sanitari,
le scuole, i servizi pubblici.
Il tutto contrastando la recessione mondiale,
che secondo le previsioni
dell’Organizzazione per la cooperazione e lo sviluppo economico (Ocse)
sarà senza precedenti.

europa.today.it

europa.today.it

 CULTURA & SOCIETA’
 CULTURA & SOCIETA’

New York, la “Medusa con la testa di Perseo”, simbolo di #metoo?
“Medusa con la testa di Perseo”
è un’opera scultorea
creata dall’artista italo-argentino
Luciano Garbati nel 2008.

Dal 13 ottobre è esposta
di fronte alla Corte criminale
della Contea di New York,
tribunale simbolo del movimento #metoo.
In questa sede infatti
si sono svolti numerosi processi
di casi di abusi sessuali,
come quello di Harvey Weinstein,
l’ex produttore cinematografico
condannato a 23 anni di carcere,
per stupro e aggressione sessuale.

La Medusa di Garbati
si ispira alla celebre scultura
di Benvenuto Cellini,
custodita in piazza della Signoria a Firenze.
Ma questa volta è Medusa
a mostrare la testa decapitata di Perseo,
creata sul calco della testa dello stesso Garbati.

L’opera sarà esposta
fino al 30 aprile 2021
al Collect Pond Park,
nella Lower Manhattan.

Alcune esponenti di #metoo
non considerano la scultura
simbolo della loro lotta
visto che è stata fatta da un maschio
e che rappresenta un corpo femminile snello,
chiaramente occidentale,
frutto di uno stereotipo maschilista.

Il fotografo Bek Andersen,
collaboratore di Garbati,
ha risposto così alle critiche:
“Penso che gli uomini si sentano esclusi
dalla discussione sul #metoo
e quest’opera può avvicinarli
e renderli parte attiva del dibattito”.

27esimaora.corriere.it

27esimaora.corriere.it

 SPORT
 SPORT

 Krzysztof Golik

Coppa del mondo di sci: ottimo esordio per l’Italia
È iniziata molto bene
la Coppa del mondo di sci femminile:
nel gigante di Soelden,
prima gara della stagione,
l’Italia ha realizzato una doppietta.

Marta Bassino ha vinto la gara
dopo aver dominato sia nella prima
che nella seconda manche;
per la piemontese è il secondo successo
in carriera.

Al secondo posto si è classificata
Federica Brignone,
vincitrice della Coppa generale
lo scorso anno.

Terzo gradino del podio
per la slovacca Vhlova
autrice di una rimonta
dopo il decimo posto
della prima manche.

Altro buon piazzamento per l’Italia
grazie al sesto posto di Sofia Goggia,
al rientro in gara
dopo l’infortunio dello scorso febbraio.

 CULTURA & SOCIETA’
 CULTURA & SOCIETA’

 Department of Foreign Affairs and Trade

Vini italiani – Lambrusco
L’Italia è tra i primi paesi al mondo
per l’esportazione di vino.
Oggi tutte le regioni italiane
producono del buon vino.

In Emilia-Romagna
uno dei vini più famosi
è il Lambrusco.

Le uve del Lambrusco
sono coltivate principalmente
nelle provincie di Modena,
Reggio Emilia e Parma.

È un vino rosso unico,
perché è anche frizzante!

Questo vino è molto antico
e veniva coltivato già dai romani.
Solitamente si beve
mangiando carne.

Ci sono tante ricette
che usano il lambrusco,
come il risotto al Lambrusco e noci,
il pollo al Lambrusco
e perfino il gelato al Lambrusco!

Questo vino è ottimo da accompagnare
anche ai piatti tipici della regione
come: crescentine, tigelle,
prosciutto crudo e mortadella,
lasagne e tagliatelle al ragù.

Donations help us pay our writers and editorial staff. Click here to show your support!
Donations
Click here
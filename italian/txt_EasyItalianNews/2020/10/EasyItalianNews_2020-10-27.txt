Listen online as you read:

ESTERI
ESTERI

Coronavirus, la Spagna dichiara lo stato di emergenza in tutto il Paese
Il premier spagnolo, Pedro Sanchez,
ha dichiarato
lo stato di emergenza sanitaria
in tutto il paese.

I provvedimenti,
annunciati in diretta da Sanchez,
prevedono il coprifuoco
dalle 23.00 alle 5.00
in tutto il paese,
tranne alle Canarie,
e la possibilità di altre restrizioni
decise dalle singole regioni.

Lo stato di emergenza
verrà esteso fino a maggio,
nel tentativo di far diminuire
la curva dei contagi.

Attualmente, in Spagna,
si registrano
400 casi di coronavirus
ogni 100.000 abitanti.

Il premier Sanchez ha dichiarato:
“Sappiamo già cosa fare,
restare a casa il più possibile.
Non siamo in lockdown,
ma più restiamo a casa
più saremo protetti”.

 ITALIA
 ITALIA

 WolfgangM

Proteste e disordini a Roma
Dopo le violente proteste
che si sono svolte a Napoli
contro la decisione del presidente della regione
di istituire un nuovo lockdown,
anche a Roma si protesta
contro il coprifuoco delle 23.00.

La manifestazione
sembra essere stata organizzata
dall’organizzazione di estrema destra
“Forza Nuova”.

I partecipanti si sono riuniti
a piazza del Popolo
e la manifestazione si è conclusa
tra piazzale Flaminio e il Lungotevere.

I manifestanti hanno lanciato bombe carta
e vari oggetti
in direzione della polizia,
e incendiato auto e scooter posteggiati.

Sono state arrestate 7 persone
per i reati di danneggiamento
e violenza privata.

SCIENZA
SCIENZA

Un passo avanti nella terapia del Parkinson
Uno studio pubblicato
sulla rivista Brain Stimulation,
nato dalla collaborazione
tra l’Istituto di BioRobotica
della Scuola Superiore Sant’Anna,
l’Ospedale Universitario di Würzburg in Germania
e l’Università di Genova,
ha individuato un segnale neurale specifico
che è in grado di capire
quando le persone affette da Parkinson
iniziano a camminare
o si fermano.

L’obiettivo di questo studio
è quello di migliorare
le terapie disponibili per il Parkinson,
e di creare una terapia flessibile,
in grado di capire lo stato
e le necessità del paziente.

Attualmente la terapia più efficace
è la Stimolazione Cerebrale Profonda,
che si basa sulle stimolazioni elettriche
in determinate zone del cervello
e riesce ad eliminare alcuni sintomi
come il tremore delle mani.

I recenti studi
hanno permesso di sviluppare
una nuova tecnica matematica
basata sulla teoria dell’informazione,
che consente di individuare immediatamente
il cambio di frequenza del cervello.
Grazie a questo segnale,
si potrà modulare
la stimolazione cerebrale profonda
per focalizzarla sui disturbi del Parkinson
associati al cammino.

AMBIENTE
AMBIENTE

 NASA Goddard Space Flight Center

Troppi uragani: gli Stati Uniti esauriscono i nomi
Negli ultimi anni gli uragani
sono più frequenti,
alcuni hanno portata limitata,
altri invece disseminano terrore
nei paesi che attraversano.

Il 2020 è stato un anno molto difficile
per i meteorologi americani:
più di 20 gli uragani
che hanno colpito gli Stati Uniti.
La difficoltà è quella di trovare
nuovi nomi da dare ai cicloni.

L’Organizzazione meteorologica mondiale (OMM)
ogni anno compila una lista di 21 nomi.
La scelta dei nomi viene fatta
prendendo in considerazione
per ogni nome
una lettera dell’alfabeto diversa.
Le uniche lettere escluse
sono q, u, x, y e z
per le quali è difficile
trovare dei nominativi.

Molto probabilmente gli esperti
dovranno ricorrere
alle lettere dell’alfabeto greco
(alfa, beta, gamma, delta)
seguite dall’anno di riferimento
per identificare questi fenomeni.

Già nel 2005 (l’anno di Katrina)
gli studiosi si sono trovati
nella stessa situazione.
Ma con l’aumento degli uragani,
causato anche dai cambiamenti climatici,
questo problema potrebbe presentarsi
tutti gli anni.

 CULTURA & SOCIETA’
 CULTURA & SOCIETA’

I cent’anni dalla nascita di Gianni Rodari, lo scrittore per ragazzi
Il doodle di Google,
il francobollo celebrativo
delle Poste Italiane,
l’opera completa pubblicata da Mondadori
nella prestigiosa collana “I Meridiani”,
dedicata ai grandi classici della letteratura:
così l’Italia celebra i 100 anni
dalla nascita di Gianni Rodari,
scrittore insuperato
di letteratura per ragazzi.

Rodari è stato intellettuale,
militante politico, educatore,
pedagogo, scrittore,
animatore e voce fuori dal coro
dell’Italia dal “boom economico”
agli “anni di piombo”.

È stato il cantore della fantasia
utilizzata come strumento
di cambiamento della realtà.
E a questo scopo ha inventato
un linguaggio rivoluzionario.

Negli anni Cinquanta,
da maestro di scuola elementare
diventa ben presto redattore de “l’Unità”
con le rubriche “Il novellino del giovedì”
e “Il libro dei perché”.

Poi, dalla prima pagina
del quotidiano “Paese Sera”
si diverte a raccontare l’Italia che cambia.

Dal 1960 i suoi libri
sono pubblicati dall’editore Einaudi:
“Filastrocche in cielo e in terra”,
“Favole al telefono”,
“Il libro degli errori”,
“La torta in cielo”.

Il 6 aprile 1970
Rodari ha vinto il premio Andersen,
il più importante premio internazionale
per la letteratura per ragazzi,
unico italiano ad averlo vinto.
È morto a 60 anni
il 14 aprile 1980.

 CULTURA & SOCIETA’
 CULTURA & SOCIETA’

Mostra di Monet
Dal 29 Agosto 2020
al 14 Febbraio 2021
palazzo Albergati a Bologna
ospita una mostra molto importante
sugli Impressionisti
(Manet, Renoir, Degas)
e soprattutto Monet.

La mostra infatti si chiama
“Monet e gli Impressionisti.
Capolavori dal Musée Marmottan Monet, Parigi”.

Vi sono esposte opere molto importanti
come Ritratto di Madame Ducros di Degas
e le Ninfee di Monet,
ma anche opere
che sono sempre state esposte a Parigi,
e mai in un altro museo,
come Il ponte dell’Europa,
Stazione Saint-Lazare
di Monet.

La mostra è un omaggio
a tutti questi artisti impressionisti
molto amati dal pubblico.

 SPORT
 SPORT

 Katie Chan

Giro d’Italia: vince Hart
Il Giro d’Italia si è concluso
così come si era aperto:
con la vittoria di Filippo Ganna
nella tappa a cronometro.

Per il piemontese si tratta
della quarta vittoria di tappa in questo giro
di cui 3 a cronometro:
era dal 1995 che un atleta non vinceva
3 cronometro al Giro.

Il Giro è stato vinto
dal britannico Tao Geoghegan Hart
che ha conquistato la maglia rosa
proprio all’ultima tappa.

Il britannico era infatti secondo in classifica
con lo stesso tempo
dell’australiano Hindley
che aveva ottenuto sabato la maglia rosa
perché avanti grazie a centesimi.

Nella tappa conclusiva Hart
è però riuscito a guadagnare 39’’
su Hindley
conquistando così il Giro.

È la prima volta
che un corridore vince il Giro
senza aver mai indossato la maglia rosa:
il britannico ha comunque vinto 2 tappe.

Il migliore degli italiani
è Vincenzo Nibali,
settimo in classifica generale.

Donations help us pay our writers and editorial staff. Click here to show your support!
Donations
Click here
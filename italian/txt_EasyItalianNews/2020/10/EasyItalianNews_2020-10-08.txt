Listen online as you read:

ESTERI
ESTERI

Nuove norme Covid a Parigi e New York
Sono state emanate nuove norme
per contrastare l’epidemia da Covid
in diverse parti d’Europa
e del mondo.

In Francia, a Parigi,
è stata ordinata la chiusura di bar
per almeno 15 giorni,
mentre i ristoranti
potranno restare aperti
purché rispettino certe regole:
solo tavoli su prenotazione
e tavolate di non più di sei persone.

Molte brasserie però
hanno deciso di chiudere
perché molto del loro fatturato
deriva dalla parte bar
al mattino.

Inoltre, sia le palestre
che le piscine
potranno essere aperte
solo per i bambini e gli adolescenti.
Nei negozi non ci potrà essere
più di un cliente ogni 4 metri quadrati.

A New York è stato varato un lockdown
in 9 quartieri
con la chiusura di scuole,
ristoranti e negozi non essenziali.

 ITALIA
 ITALIA

 Ministero dell’Interno

Decreti Sicurezza, il governo approva le modifiche
“Vogliamo un’Italia più umana e sicura”,
così il leader del Pd Nicola Zingaretti
annuncia le modifiche
ai Decreti Sicurezza emanati
dall’ex Ministro degli Interni Matteo Salvini.

I 12 articoli del nuovo decreto
sono il risultato del confronto
tra l’attuale ministra Lamorgese
e la maggioranza di governo Pd-5stelle.

Le modifiche riguardano soprattutto
il secondo “Decreto Salvini”,
quello sui porti chiusi.
Si introducono nuovamente
gli “obblighi costituzionali
e internazionali dello Stato
in materia di rifiuto o revoca
del permesso di soggiorno”.
Questi ultimi potranno essere convertiti
in permessi di lavoro.

Viene ristabilito il principio
di “Protezione speciale”,
cioè verranno accolti
non solo i richiedenti asilo
che fuggono “dalla tortura,
ma anche da trattamenti inumani e degradanti”.

Viene introdotto nuovamente
“il divieto di respingimento ed espulsione
in Stati che violano i diritti umani”.

E’ sancito il divieto di accesso ai locali
ai soggetti violenti
e agli spacciatori.
Per chi ha partecipato a una rissa,
aumentano le pene
da 309 a 2000 euro di multa
e la reclusione
– in caso di feriti o morti –
da un minimo di sei mesi
a un massimo di sei anni.
Infine è introdotta una norma
“per contrastare
il traffico di droghe via web”.

ESTERI
ESTERI

Led Zeppelin vincono causa su copyright
I Led Zeppelin vincono
la causa sul copyright
relativo al loro successo
“Stairway to Heaven” .

Già lo scorso marzo
un tribunale della California
aveva stabilito che la band
non si era appropriata
del riff di apertura
della canzone “Taurus”
scritta da Randy Wolfe,
membro di una band di Los Angeles
chiamata Spirit.

Oggi la decisione
della più alta corte del paese
di non ascoltare il caso,
rappresenta le fine
del lungo percorso legale affrontato.

La band aveva già vinto
nel 2016,
ma nel 2018 il verdetto
era stato ribaltato.

Gli esperti chiamati dai querelanti
avevano allora affermato
che c’erano sostanziali punti di contatto
tra le due canzoni,
ma secondo la difesa dei Led Zeppelin
lo schema di accordi utilizzato
nell’apertura del celebre successo
era talmente comune
che il copyright non poteva essere applicato.

AMBIENTE
AMBIENTE

Estate 2020, la più calda di sempre nel nord della Terra
Europa, Asia e Caraibi
hanno avuto il periodo gennaio-agosto
più caldo mai registrato.

Secondo l’Agenzia Noaa
(National Oceanic and Atmospheric Administration),
istituto nazionale statunitense
specializzato in oceanografia
e questioni atmosferiche,
il 2020 è tra i cinque anni
più caldi in assoluto.

Il solo mese di agosto
è stato il secondo più caldo
mai registrato per il mondo.

L’emisfero settentrionale della Terra
ha avuto la sua estate meteorologica più calda
degli ultimi 141 anni:
ha superato le due precedenti più calde,
quelle del 2019 e del 2016.
Gli scienziati hanno spiegato
che in agosto
la temperatura media globale
della superficie terrestre e oceanica
è stata 0,94 gradi centigradi
sopra la media.

Ne consegue che il ghiaccio marino artico
ha continuato a diminuire:
l’estensione media ad agosto
è stata la terza più piccola mai registrata.
L’estensione del ghiaccio marino antartico, invece,
è rimasta quasi normale,
con la sua copertura più estesa dal 2016.

 CULTURA & SOCIETA’
 CULTURA & SOCIETA’

Doodle per la giornata mondiale insegnanti
Google ha deciso di ricordare
la Giornata mondiale degli insegnanti
del 5 ottobre
con un doodle che raffigura
oggetti legati alla scuola
e all’insegnamento.

L’obiettivo è di “suscitare riflessioni
sul ruolo dei professionisti della formazione”,
specialmente durante il 2020.
Il tema della Giornata mondiale degli insegnanti
è “Insegnanti: gestire una crisi
e immaginare un altro futuro”.

La Giornata è stata istituita
26 anni fa
per ricordare il documento
“Raccomandazioni dell’Unesco
sullo status di insegnante”,
la principale base di riferimento
per i diritti e le responsabilità
dei docenti di tutto il mondo.

L’Unesco aggiunge
che l’impegno degli insegnanti
è “fondamentale
per fornire un’educazione di qualità,
equa ed inclusiva,
con l’obiettivo di incrementare
il livello di alfabetizzazione globale
e ridurre l’abbandono scolastico precoce”.

In occasione di questa ricorrenza,
in numerosi Paesi nel mondo
ci sono state numerose iniziative,
rigorosamente online,
per ricordare l’importanza degli insegnanti
e il loro lavoro quotidiano.

 CULTURA & SOCIETA’
 CULTURA & SOCIETA’

 Anirudh Koul

E’ morto Eddie Van Halen
Eddie Van Halen,
leggenda della chitarra,
è morto
all’età di 65 anni.

Edward Lødewijk,
‘Eddie’ van Halen,
olandese ma naturalizzato americano,
era nato nel 1955
e aveva iniziato a suonare la chitarra
a soli 12 anni.

Insieme al fratello maggiore Alex,
al bassista Michael Anthony
e al cantante David Lee Roth,
negli anni 70
fonda i Van Halen,
la band che lo renderà famoso.

Nonostante fosse
un chitarrista eccezionale
Eddie non aveva mai imparato nulla
della teoria musicale,
nemmeno a leggere le note
sullo spartito.

Intervistato da Rolling Stone disse:
“Non voglio essere considerato
come la chitarra più veloce,
pronto ad abbattere la concorrenza.
Voglio solo suonare la mia chitarra
per far sentire qualcosa
alle persone”.

L’annuncio della morte
è stato dato dal figlio di Van Halen,
Wolfgang, su Twitter:
“Non riesco a credere
di dover scrivere questo
ma mio padre ha perso
la sua lunga e dura battaglia
contro il cancro”.

Migliaia di fan in tutto il mondo
hanno ricordato il chitarrista.

Donations help us pay our writers and editorial staff. Click here to show your support!
Donations
Click here
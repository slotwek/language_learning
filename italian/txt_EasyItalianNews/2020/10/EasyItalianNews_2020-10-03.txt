Listen online as you read:

ESTERI
ESTERI

Donald e Melania Trump positivi al Coronavirus
Il presidente degli Stati Uniti
e la First Lady
sono risultati positivi
al Covid-19.
A comunicarlo
è lo stesso Donald Trump,
con un tweet che annuncia
“Iniziamo subito la quarantena
e il processo di guarigione.
INSIEME ce la faremo!”

Sempre giovedì 1 ottobre
Hope Hicks,
consigliere del presidente,
era risultata positiva
dopo aver accompagnato Trump
ad alcuni eventi
a bordo dell’Air Force One,
senza indossare una mascherina.
Tra questi
anche il viaggio verso Cleveland,
in occasione del dibattito
contro Joe Biden.

Trump, nonostante i suoi 74 anni,
continuerà a lavorare in quarantena
“senza alcuna interruzione”,
ma occorre esercitare precauzione,
poiché il presidente
appartiene alla fascia d’età
più vulnerabile
rispetto al Coronavirus.

 ITALIA
 ITALIA

 governo.it

Il Governo propone la proroga dello stato d’emergenza fino a gennaio 2021
Il Consiglio dei ministri si è riunito
per aggiornare la propria agenda.
Il Presidente Giuseppe Conte
ha dichiarato che il Governo
proporrà al Parlamento
la proroga dello stato di emergenza
fino alla fine di gennaio 2021.

La proroga è una facoltà legittima
definita dal Codice della Protezione Civile
che ne concede la durata
per un massimo di 12 mesi,
prorogabile di ulteriori 12 mesi.

Anche se la curva dei contagi da Covid
è sotto controllo,
il Consiglio dei ministri
è orientato a confermare
le misure restrittive,
senza tuttavia ricorrere al lockdown.
Conte ha anche lasciato capire
che non favorirà i lockdown
decisi a livello regionale
perché è bene lavorare
a livello centrale.

Così, se la proposta passerà,
il governo continuerà a godere
di “poteri speciali” su diverse questioni
e a deliberare misure urgenti
come i Dpcm, cioè i Decreti del Presidente
del Consiglio dei Ministri.

La Protezione Civile dal suo canto
potrà decidere l’acquisto
dei dispositivi di sicurezza
senza ricorrere
a gare d’appalto o concorsi.

Per le opposizioni, la proroga
è un modo per l’attuale governo,
guidato dai 5-stelle e dal Pd,
per continuare ad avere maggiori poteri
senza ricorrere al consenso
dell’organo legislativo,
il Parlamento,
democraticamente eletto dai cittadini.

 ITALIA
 ITALIA

 Carnage 2000

Ordigno bellico ritrovato in centro a Roma: isolata la zona
Nel centro storico di Roma
è stato trovato
un piccolo ordigno bellico
risalente probabilmente
alla seconda guerra mondiale.

L’ordigno è stato rinvenuto
da alcuni operai
durante i lavori di ristrutturazione
di un negozio.

I carabinieri, la polizia
e gli artificieri
hanno fatto evacuare la zona
per metterla in sicurezza.

Circa 100 persone
sono state allontanate
dal luogo del ritrovamento.

Sono stati rimossi
anche i veicoli
parcheggiati nelle vicinanze,
e chiuse al traffico
le strade adiacenti.

Della messa in sicurezza dell’ordigno
si occuperà il Genio Militare,
che lo trasporterà
in un’area sicura
dove verrà fatto brillare.

ESTERI
ESTERI
Canada, il futuro alimentare nella serra urbana più grande del mondo
E’ grande 15 mila metri quadrati in tutto,
l’equivalente di più
di due campi da calcio,
la serra urbana
più grande del mondo.

E’ stata costruita sul tetto
di un edificio industriale
a Saint-Laurent,
un distretto di Montreal,
e nelle ultime settimane
è stata in grado di rispondere
alle richieste alimentari
di oltre 20mila famiglie nei dintorni.

Le piante di frutta e verdura
crescono nella fibra di cocco,
e vengono nutrite
con soluzioni minerali liquide
e acqua piovana recuperata.

Quando in Canada le temperature
scendono sotto lo zero,
il calore dell’edificio sottostante
viene riciclato
per riscaldare la serra,
eliminando quasi del tutto
consumi di energia superflui.

L’azienda dietro a quest’idea
si chiama Lufa Farms,
e ha recentemente aperto
altre 3 serre a Montreal,
rimanendo fedele al suo motto:
“Ripensare completamente
il sistema alimentare”,
in modo che i nostri bisogni oggi
non compromettano quelli di domani.

AMBIENTE
AMBIENTE

Allarme ghiacciai: in Antartide stanno crollando
Nuove cattive notizie
arrivano dai satelliti:
si sta verificando un peggioramento
delle fratture
in due ghiacciai dell’Antartide.

L’evoluzione della frattura
è purtroppo molto rapida,
e i ghiacciai si stanno indebolendo,
con un rischio di crollo imminente.

L’Agenzia Spaziale Europea ha esposto
le proprie perplessità
in merito alle conseguenze dello scioglimento
di questi colossi di ghiaccio:
l’inevitabile innalzamento
del livello del mare.

Secondo le ricerche
condotte da Esa, Nasa e Usg
sui ghiacciai Pine Island e Thwaites
nel continente antartico,
risulta che questi
sarebbero responsabili
per il 5% dell’innalzamento
del livello del mare globale.

L’Esa ha inoltre rilevato
che la morfologia dei ghiacciai
è cambiata di pari passo
al cambiamento delle condizioni
atmosferiche e oceaniche.

Il riscaldamento degli oceani
ha causato lo scioglimento,
l’assottigliamento e il ritiro
delle piattaforme di ghiaccio.

Al momento gli esperti
dell’Agenzia Spaziale Europea
fanno delle previsioni sull’evoluzione
di questi ghiacciai
nei prossimi anni,
previsione che sarà utile
per comprendere anche
i cambiamenti dei mari
e del pianeta.

 CULTURA & SOCIETA’
 CULTURA & SOCIETA’

Grecia, Atene inaugura una nuova illuminazione
Un nuovo bellissimo
sistema di illuminazione
dell’Acropoli di Atene
è stato inaugurato
mercoledì sera dal presidente greco.

Il premier Kyriakos Mitsotakis
nel suo discorso ha fatto leva
sui principi della democrazia,
valori nati proprio in Grecia.

Fu nel 5° secolo AC,
durante il dominio di Pericle,
che i monumenti più importanti,
tra cui il famosissimo Partenone,
furono completati.

Il tempio fu danneggiato nel 1687
durante un assedio veneziano.
Una polveriera che si trovava
all’interno del Partenone, infatti,
fu colpita ed esplose,
creando gravi danni al monumento.

La nuova illuminazione
segue ed esalta
le linee geometriche dei monumenti
ed è sponsorizzata
dalla fondazione Onassis.

sardanews.it

sardanews.it
 CULTURA & SOCIETA’
 CULTURA & SOCIETA’
Morto il disegnatore Quino
È morto all’età di 88 anni
il fumettista argentino Quino,
creatore di Mafalda.

Il disegnatore
era stato colpito da un ictus
pochi giorni fa.

La sua creazione più nota al mondo
è il personaggio di Mafalda
che aveva creato negli anni ’60
e che gli aveva dato la popolarità.

Le strisce con protagonista Mafalda
sono state tradotte
in 35 paesi.

Nelle strisce di Mafalda
Quino affrontava temi contemporanei
e grandi avvenimenti
come la Guerra in Vietnam.

Da metà anni ’70
decise di non disegnare più Mafalda
perché era stanco di ripetere
che il mondo funziona male.

Donations help us pay our writers and editorial staff. Click here to show your support!
Donations
Click here
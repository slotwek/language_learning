Listen online as you read:

ESTERI
ESTERI

Iraq: annunciata la cattura di Qardash, l’erede di Al Baghdadi
L’intelligence irachena
ha annunciato la cattura
di Abdul Nasser Qardash,
successore di Al Baghdadi
alla guida dell’Isis.

Dopo la morte
di Al Baghdadi,
il 26 ottobre scorso,
la scelta di Qardash
come nuova guida
era stata confermata
attraverso un messaggio audio
diffuso tramite
i canali di informazione
dell’organizzazione terroristica.

La cattura arriva
dopo che Mustafa al Kadhimi,
ex capo dell’intelligence irachena,
è diventato il primo ministro iracheno.

Secondo quanto dichiarato
dal Servizio di intelligence nazionale iracheno,
la cattura del leader dell’Isis
sarebbe il risultato
di “una accurata indagine
da parte dei servizi”.

Anche l’America
ha voluto prendersi
parte del merito dell’impresa.
Donald Trump ha infatti dichiarato
di avere fornito
un supporto fondamentale
al lavoro dei servizi iracheni.

ESTERI
ESTERI

Hong Kong, annunciata legge cinese sulla sicurezza
Dopo mesi di violente manifestazioni,
a Hong Kong viene annunciata
una nuova bozza di legge
che garantirebbe al governo cinese
maggiore controllo sulla regione.

La bozza presentata
dal Partito Comunista Cinese
al Congresso nazionale del popolo
di Hong Kong
sanzionerà secessione,
terrorismo, eversione,
e interferenze straniere.

Ciò metterebbe
effettivamente fine
al “un paese, due sistemi”,
secondo il quale
Hong Kong godrebbe
di un maggiore livello di libertà
in quanto regione amministrativa speciale.

L’annuncio è stato seguito
da una disputa
all’interno del Consiglio legislativo locale,
dopo che due deputati dell’opposizione
sono stati trascinati di peso
fuori dalla camera
per evitare ulteriori proteste.

Carrie Lam, capo esecutivo di Hong Kong,
ha annunciato che il governo
“collaborerà pienamente
con il comitato permanente
del Congresso Nazionale del Popolo
per completare al più presto
la legislazione pertinente”.

Alcuni manifestanti
hanno tentato di radunarsi
per protestare
davanti alla sede della legazione cinese,
ma sono stati multati dalla polizia
per aver infranto le norme
di distanziamento sociale.

SCIENZA
SCIENZA

Ricercatrice italiana vince il premio dell’Accademia reale delle Scienze belga
Antonella Fioravanti,
toscana, classe 1983,
è stata premiata
dall’Accademia reale delle Scienze del Belgio
come “più promettente”
giovane scienziata dell’anno.

È la prima volta
nella storia dell’Accademia
che a vincere il premio
è una candidata straniera.

La Fioravanti è ricercatrice
all’Università di Bruxelles (Vub)
ed è stata scelta tra 60 concorrenti.
Ha vinto grazie alla sua ricerca sull’antrace,
pubblicata a luglio 2019
su “Nature Microbiology”.

Lo studio è un contributo
concreto e prezioso
contro l’infezione letale
derivante dal batterio.

La studiosa ha commentato
così la sua vittoria:
“Faccio questo lavoro
per cercare di trovare
una soluzione per chi soffre
e […] questa ricerca
mi dà tanta speranza per il futuro”.

ESTERI
ESTERI

 Faisal Akram

Pakistan, schianto aereo passeggeri
Un aereo passeggeri
con oltre 100 persone a bordo
è precipitato il 22 maggio
in una zona residenziale
di Karachi,
nel sud-est del Pakistan.

Secondo alcune fonti,
si tratterebbe di un Airbus A-320
appartenente alla compagnia
Pakistan International Airlines.
Lo schianto sarebbe avvenuto
durante la fase di atterraggio
a Karachi,
dopo due falliti tentativi
di atterraggio
presso l’aeroporto di Jinnah.

Mentre non sono ancora note
le cause degli atterraggi falliti,
è stato confermato
che l’aereo proveniva da Lahore
e che, al momento,
non sembrano esserci sopravvissuti.

Oltre 10 persone del posto
sono rimaste ferite
dopo che l’aereo ha distrutto
numerose abitazioni,
e molteplici ambulanze
sono immediatamente
accorse sul luogo.

ESTERI
ESTERI

Ciclone Amphan su India e Bangladesh
Al 21 maggio
le vittime del tifone
che ha colpito l’India Orientale
e il Bangladesh
ammontavano a una ventina.

E’ stato chiamato Amphan
ed è il primo “super ciclone”
nel golfo del Bengala dal 1999.

Tra le città più colpite
c’è Calcutta:
con 14 milioni di abitanti
rimasti senza corrente elettrica
e privi di linee telefoniche.

La prima ministra
del Bengala Occidentale,
Mamata Banerjee,
ha detto che Amphan
è peggio del COVID-19,
che a Calcutta ha contagiato
più di 3.100 persone.

Banerjee ha ammesso
di essere in grave difficoltà
nel gestire questa ennesima emergenza.
Infatti le restrizioni già in atto
a causa della pandemia
hanno reso molto difficile
la messa in sicurezza della popolazione.

Amphan nel suo passaggio
ha lasciato un paesaggio
di devastazione:
“alberi, lampioni
e semafori sradicati,
strade dissestate e allagate,
auto schiacciate dagli alberi
e i trasformatori elettrici
[esplosi] a causa
della pioggia e delle alluvioni”.

Il ciclone si muove
verso l’interno dell’India
con venti fino a 185 km orari
e onde alte fino a 3, 4 metri.

 CULTURA & SOCIETA’
 CULTURA & SOCIETA’

Messaggio in bottiglia dall’Italia alla Francia
Una ragazza francese di 26 anni
mentre passeggiava sulla spiaggia
di La Franqui
ha trovato una bottiglia
con dentro un messaggio.

La bottiglia proveniva dall’Italia
e all’interno c’era un foglio
con la scritta
“la vita è bellissima,
se te la sai godere”.

La ragazza è rimasta colpita dal messaggio
e ha deciso di rivolgersi
al popolo dei social
perché la aiuti a trovare
l’autore del biglietto.

“Cari amici italiani,
potete aiutarmi?
Chi ha scritto questo messaggio?
Con il lockdown
mi ha scaldato davvero il cuore.
Grazie per avermi fatto sorridere”
questo il messaggio della ragazza
in tre lingue diverse
(inglese, francese e italiano)
allegato alla foto della bottiglia
e del biglietto.

Secondo gli studiosi del Cnr
la bottiglia potrebbe essere partita
dal Mar Tirreno.

 CULTURA & SOCIETA’
 CULTURA & SOCIETA’

 Renan Katayama

Naomi Campbell compie 50 anni
Naomi Campbell,
una delle top model
più famose del mondo,
ha compiuto 50 anni.

Nata a Londra
il 22 maggio 1970,
da una ballerina
di origini giamaicane
e un padre che non conoscerà mai,
la sua carriera come modella
inizia a 16 anni
e non si fermerà più,
rendendola una delle modelle
più longeve
della storia della moda.

E’ stata sulle copertine
di tutto il mondo,
sulle passerelle
di ogni stilista famoso
e impegnata in moltissime altre attività.

Con un patrimonio stimato
di oltre 60 milioni di dollari,
la sua carriera si è estesa
anche in molti altri campi,
come la televisione,
il cinema e la musica.

Nonostante il carattere
notoriamente spigoloso,
soprattutto in gioventù,
si è distinta anche
nel campo della beneficenza
e del sociale.

Lei stessa si definisce infatti
figlia “morale”
di Nelson Mandela:
“Lui mi ha insegnato
ad essere come sono oggi
a guardarmi attorno,
ad accorgermi degli altri”.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Proteste in Francia
Si sono svolte in Francia
manifestazioni di protesta
contro la nuova legge sulla sicurezza.
Sono state perlopiù pacifiche
anche se in alcuni casi
ci sono stati scontri
con le forze dell’ordine.

La nuova norma prevede
che non si possano mostrare video
che ritraggono poliziotti,
e questo ha suscitato molte polemiche
sia da chi sostiene Macron
sia dall’opposizione.

Il governo ha comunque specificato
che i giornali e le televisioni
potranno mostrare immagini o video
che ritraggono poliziotti.

La legge è passata alla Camera
ed è in attesa del voto al Senato.

Le manifestazioni in corso
in varie città del paese
riguardano anche il pestaggio
ad opera della polizia
di Michael Zecler,
le cui immagini sono diventate virali.

Il giornale Le Monde
ha raccolto la testimonianza
di una manifestante che si chiedeva
“Se non potremo più fare foto o video,
chi ci proteggerà
dalla violenza della polizia?”

 ITALIA
 ITALIA

Un uomo è stato ucciso a coltellate da due minorenni
Domenica 29 novembre,
a Monza,
sono stati fermati dalla polizia
un 14enne e un 15enne,
sospettati di aver aggredito
e ucciso a coltellate
Cristian Sebastiano,
un uomo di 42 anni.

Non è ancora chiaro il movente,
ma sembra che uno dei due ragazzi
abbia confessato di averlo fatto
per punire l’uomo
responsabile di averlo trascinato
nel mondo della droga
e della tossicodipendenza.

Altre ipotesi
ancora in gioco per il movente
sono la tentata rapina o una ritorsione
per questioni
legate all’uso di droghe.

L’uomo è stato ucciso
con venti coltellate,
ed è stato usato un coltello da cucina,
trovato successivamente
a casa di uno dei due sospettati.

Oltre al coltello,
sono stati trovati in lavatrice,
ancora sporchi di sangue,
i vestiti indossati
da uno dei due ragazzi
durante l’omicidio.

I ragazzi rischiano un’accusa
per omicidio premeditato,
entrambi sono già stati portati in caserma
dove continueranno gli interrogatori.

milano.repubblica.it

milano.repubblica.it
ESTERI
ESTERI

 Carlos Figueroa

Cile, corteo contro Pinera
In Cile,
migliaia di manifestanti
sono scesi in strada
per chiedere le dimissioni
del presidente Sebastian Pinera.

Il corteo di protesta
si è poi scontrato con le forze dell’ordine
quando alcuni manifestanti
hanno iniziato a lanciare pietre
e incendiare le fermate degli autobus.

La polizia ha quindi usato
i cannoni ad acqua
e i lacrimogeni
per disperdere i manifestanti.

Erano circa 10.000
le persone che si sono radunate
vicino alla sede del governo
per protestare.

La manifestazione,
organizzata principalmente
tramite social,
si è diretta verso la Alameda,
il viale principale della capitale.

Oltre alle dimissioni del presidente,
i manifestanti hanno chiesto anche
la liberazione degli attivisti arrestati
durante le precedenti proteste.

 ITALIA
 ITALIA

Tecnologie digitali, l’Italia viaggia a due velocità
La pandemia ha dato una decisiva spinta
alla trasformazione digitale
della vita lavorativa,
scolastica e privata degli italiani.

In Italia, gli acquisti online
sono aumentati del +31%
dall’inizio del precedente lockdown
di marzo e aprile.
Il 45% degli utenti ha dichiarato
di usare di più i social network
rispetto al passato.

Purtroppo i dati peggiorano
se si guarda all’utilizzo
che gli italiani fanno dei servizi online
della Pubblica Amministrazione:
solo il 32% dei cittadini ne fa uso.
Negli altri Stati europei
la percentuale è del 67%.

Questo perché
le piattaforme delle istituzioni
sono progettate in modo meno intuitivo
rispetto a quelle delle società private
e dei social network,
rendendo i servizi pubblici on line
meno accessibili.

Nel DESI 2020,
cioè l’Indice di digitalizzazione
dell’economia e della società
della Commissione europea,
l’Italia è in 25esima posizione
su 28 Stati membri.
Nella stessa classifica,
la Pubblica amministrazione italiana
ottiene però 92 punti su 100
“per la completezza dei servizi online,
superando la media europea,
e 94 punti per i servizi digitali pubblici
a disposizione delle imprese”
rendendo l’Italia “un paese avanzato
in materia di Open Data”.

 TECNOLOGIA
 TECNOLOGIA

L’acqua danneggia l’iPhone, multa per Apple
L’autorità garante della concorrenza e del mercato
ha sanzionato Apple
per due pratiche commerciali scorrette.

La prima riguarda la promozione,
per diversi modelli,
della resistenza all’acqua
fino a 4 metri di profondità
e fino a 30 minuti.

Nei messaggi pubblicitari, però,
non si spiegava che questa caratteristica
necessita di specifiche condizioni,
riscontrabili durante i test di laboratorio
e non nel consueto uso
da parte dei consumatori.

La garanzia, in più,
non copre i danni creati dai liquidi
e ciò, secondo il garante,
risulta ingannevole per i consumatori.
L’antitrust ha definito
“una pratica commerciale aggressiva”
il rifiuto, da parte di Apple,
di erogare assistenza post-vendita
a chi avesse subito danni
a causa di liquidi.

 CULTURA & SOCIETA’
 CULTURA & SOCIETA’

 Elena Torre

Mario Monicelli dopo 10 anni, il ricordo di un grande regista
Il 29 novembre del 2010
Mario Monicelli aveva 95 anni
e si trovava a Roma,
in ospedale per un cancro alla prostata,
quando decise
di porre fine alla sua vita
gettandosi dalla finestra
della sua stanza al quinto piano.

Grande regista,
simbolo della Commedia all’italiana
tra gli anni ’60 e ’70,
Monicelli ha segnato lo sviluppo
del cinema italiano
firmando capolavori come ‘Guardie e ladri’,
‘Il marchese del Grillo’,
‘Amici miei’,
‘La Grande Guerra’,
‘L’Armata Brancaleone’,
‘I Soliti Ignoti’.

Per i suoi lavori ottenne
premi e riconoscimenti europei
e fu nominato anche 6 volte all’Oscar,
purtroppo senza mai riuscire a vincerlo.
Nel 1991 a Venezia
vinse il Leone d’Oro alla carriera.

La carriera di Mario Monicelli prese il volo
dopo la fine della seconda guerra mondiale,
soprattutto grazie a capolavori comici,
ma anche drammatici.
La grande approvazione del pubblico
lo ha sempre accompagnato,
e ancora oggi è uno dei registi più amati
e seguiti in Italia.

espresso.repubblica.it

espresso.repubblica.it
Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Vax Day in Europa
Il 27 dicembre 2020
c’è stato in tutta Europa
il Vax Day,
cioè la campagna di vaccinazione
che punta a mettere un freno
alla pandemia in corso.

Il vaccino Pfizer-BioNTech
è stato consegnato a tutti i paesi
membri dell’Unione Europea,
dopo essere stato approvato
il 21 dicembre.

Il premier Ceco Andrej Babis
è stato tra i primi
a ricevere il vaccino,
un gesto simbolico
che vuole incoraggiare
il resto della popolazione.

Il piano è quello di vaccinare
l’intera popolazione adulta
per la fine del 2021.

In Spagna il primo a ricevere il vaccino
è stato un ospite di 93 anni
di una casa di riposo
vicino a Madrid.

In Francia la prima vaccinata
è invece una parigina di 78 anni,
la quale racconta di essersi commossa.

Slovacchia e Ungheria non hanno rispettato
il giorno prefissato per tutta l’UE
come Vaccine Day,
infatti hanno iniziato la campagna di vaccinazione
24 ore in anticipo.

ESTERI
ESTERI

 O.celebi

Sparatoria a Berlino
A Berlino,
nel quartiere Kreuzberg,
è avvenuta una sparatoria
che ha portato al ferimento
di quattro persone,
tre delle quali in modo grave.

Le 3 vittime sono state ritrovate
vicino a un cancello
mentre la quarta persona coinvolta
è stata ripescata
da un vicino canale:
è stato l’uomo stesso
a essersi buttato in acqua.

Sono in corso le indagini della polizia
per determinare dinamiche
e movente del crimine.

La sparatoria è avvenuta
non lontano dalla sede della SPD
ma fonti della polizia hanno dichiarato
che si esclude una motivazione politica
dietro al gesto.

E’ stato impiegato
un elicottero della polizia
per sorvolare la zona
e diversi poliziotti
hanno setacciato con delle torce
la zona del canale.

 ITALIA
 ITALIA

 Dominik Matus

Milano e la Lombardia sotto la neve
Milano e gran parte del nord Italia
si sono risvegliate
sotto un denso strato di neve.

A Milano la nevicata è iniziata
la notte di domenica 27 dicembre
e la neve ha raggiunto
i 15 centimetri.

Già nei giorni scorsi
era stato predisposto
un piano antineve
per ridurre al minimo i disagi.

E’ stato sparso il sale nelle strade
e sono all’opera
numerosi mezzi spazzaneve.

I vigili del fuoco e la polizia
hanno però ricevuto numerose chiamate
per alberi caduti
e rami spezzati o per luminarie
e ponteggi pericolanti.

 CULTURA & SOCIETA’
 CULTURA & SOCIETA’

La bottega dello street food di Pompei
Pompei continua a svelare
i suoi tesori nascosti,
anche a distanza di secoli
dalla famosa eruzione.

Sepolta da tempo
sotto strati di lava solidificata,
è stata rinvenuta una bottega,
in condizioni praticamente perfette.
Nel locale sono stati trovati
anche i resti di due uomini
e un cagnolino.

Il Termopolio (così gli antichi romani
chiamavano i luoghi di ristoro,
in pratica una bottega alimentare
in cui si vendevano cibi pronti),
è apparso agli occhi degli archeologi
ancora decorato con dipinti intatti
che ritraggono animali
e temi mitologici,
e con vasi contenenti
i resti dei piatti
che i pompeiani consumavano per strada.
Lo street food
ha radici molto antiche!

Questa sarà una magnifica opportunità
per gli archeologi
di studiare la vita
di una città incredibile,
fino al giorno dell’eruzione del Vesuvio:
lo stile di vita, le abitudini
e ora anche l’alimentazione.

Il ministro della cultura Dario Franceschini
desidera rendere l’area visitabile
per un’apertura al pubblico
a Pasqua 2021.

 CULTURA & SOCIETA’
 CULTURA & SOCIETA’

L’arte diventa medicina: opere d’arte in ospedale
Luigi Piccinini,
primario di riabilitazione pediatrica a Lecco,
ha ideato il progetto Ars Medica
per portare le opere d’arte
all’interno dell’ospedale
e regalare sollievo alle famiglie.

Piccinini non vuole solo
abbellire gli spazi
da un punto di vista estetico,
ma anche comunicare con i genitori
e sostenerli.

Il titolo Ars Medica
unisce la medicina,
scienza che lascia poco spazio alla fantasia,
all’arte,
concetto astratto e consolatorio.

La prima opera
è di Marco Nereo Rotelli.
Uno sfondo blu acceso
e una frase tratta dall’Ave Maria
di Fabrizio De André:
“Gioia e dolore hanno il confine incerto,
nella stagione che illumina il viso”.
Di fianco all’opera
sarà aggiunta una legenda QR code
per avere informazioni
sull’autore e sulla canzone.

L’opera ha l’obiettivo
di dare vita
a un’esperienza multi-sensoriale.
Il primo impatto è visivo
quando si guardano i colori;
poi si leggono le parole
e si scopre che si tratta di una canzone;
infine si ascolta la canzone.
L’immagine diventa pensiero,
il pensiero diventa musica
e così si coinvolge lo spettatore.

 CULTURA & SOCIETA’
 CULTURA & SOCIETA’

 Remi Mathis

“Pierino e il lupo” in streaming, il regalo di Natale della Fenice di Venezia
Nella splendida cornice
del Teatro La Fenice di Venezia
è andata in scena
la fiaba musicale “Pierino e il lupo”
di Sergej Prokof’ev.

L’opera è stata trasmessa in streaming
la sera di Natale
e sarà disponibile per tutto il 2021
sul canale YouTube del Teatro.

I musicisti dell’Orchestra
del Teatro La Fenice
sono stati diretti da Alvise Casellati.
L’attrice Sonia Bergamasco,
con il suo talento vocale
capace di caratterizzare
ogni singolo personaggio,
ha narrato la storia.

Inoltre, durante l’esecuzione,
sullo schermo scorrono
le illustrazioni animate
di Chiara Tronchin.

L’opera del compositore russo
fu eseguita per la prima volta
il 2 maggio 1936
al Teatro per l’Infanzia di Mosca.
La Filarmonica di Mosca
fu diretta dallo stesso Prokof’ev.
La direttrice del Teatro,
Natalia Saz, chiese a Prokof’ev
di musicare la storia di Pierino
che riesce a catturare un ferocissimo lupo
grazie all’aiuto dei suoi amici animali.

L’opera ha il pregio
di associare a ogni personaggio
uno strumento musicale.
Così facendo, bambini e adulti
imparano a conoscere
gli strumenti dell’orchestra.

barbaraganz.blog.ilsole24ore.com
youtu.be
barbaraganz.blog.ilsole24ore.com

youtu.be
Donations help us pay our writers and editorial staff. Click here to show your support!
Donations
Click here
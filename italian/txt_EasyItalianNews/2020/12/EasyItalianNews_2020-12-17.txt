Listen online as you read:

 SALUTE
 SALUTE

Insieme verso il vaccino Europeo
In un intervento al Parlamento Europeo,
la presidente della Commissione europea
Ursula von der Leyen
ha annunciato la necessità
di cominciare insieme
a distribuire i vaccini
ai primi cittadini europei
entro la fine dell’anno.

Nonostante vi siano segni di ripresa
in alcuni stati membri,
altri hanno registrato
un notevole aumento
dei casi positivi al Covid-19
nelle ultime settimane.

La presidente ha posto particolare enfasi
sulla parola “insieme”,
sottolineando che i 27 paesi
membri dell’Unione Europea
cominceranno a vaccinare
lo stesso giorno.

L’incontro con l’Agenzia europea per i medicinali
è stato anticipato al 21 dicembre,
e si pensa che alcuni vaccini
verranno distribuiti
persino prima di Natale.

ESTERI
ESTERI

 Isac Nóbrega/PR

Bolsonaro si congratula con Biden per la vittoria
Jair Bolsonaro,
il presidente del Brasile,
si è congratulato con Joe Biden
per la sua vittoria.

Secondo il ministero degli Esteri brasiliano,
Bolsonaro avrebbe inviato
un messaggio a Biden.

Il presidente brasiliano
si è poi congratulato
anche via Twitter,
citando l’inno americano.
Ha scritto, infatti, di sperare
che il paese di Biden
continui ad essere
“la terra dei liberi
e la patria dei coraggiosi”.

Ha poi continuato aggiungendo:
“Sarò pronto a lavorare
con il nuovo governo
e a dare continuità
alla costruzione di un’alleanza
tra Brasile e Stati Uniti”.

Bolsonaro, grande sostenitore
di Donald Trump,
è stato uno degli ultimi leader mondiali
a congratularsi
con il nuovo presidente americano.

ESTERI
ESTERI

Xinjiang, altre prove di minoranze costrette ai lavori forzati
Dopo le immagini satellitari
dei “campi di rieducazione” uiguri
nella regione cinese dello Xinjiang,
un’inchiesta della BBC
ha scoperto una serie di documenti
che indicano un vasto impiego
di lavoro forzato
per la raccolta di cotone
e produzione tessile
nella stessa area.

Secondo l’inchiesta,
milioni di prigionieri
appartenenti a numerose minoranze
sarebbero costretti a lavorare
i campi di cotone
in condizioni di schiavitù.

Le affermazioni dell’emittente britannica
sono state negate dal governo cinese,
che ha descritto le operazioni nella regione
“scuole di formazione professionale”.

Adrian Zenz,
membro della Victims of Communism
Memorial Foundation,
ha commentato: “Per la prima volta
non solo abbiamo prove
del lavoro forzato degli uiguri
nella produzione,
nella realizzazione di indumenti,
ma anche direttamente
nella raccolta del cotone”,
e ha invitato consumatori e produttori
del mondo della moda
a boicottare prodotti
derivanti dallo Xinjiang.

 ITALIA
 ITALIA

L’Italia perde abitanti e invecchia
L’Italia è un paese
sempre più vecchio.
Lo confermano i dati raccolti
che vedono diminuire
la percentuale di persone
con età sotto i 45 anni.
La percentuale di popolazione
con più di 45 anni, invece,
passa dal 48,2%
al 53,5%.

I residenti in Italia, inoltre,
calano drasticamente.
Dal 31/12/2018
si registrano, infatti,
145mila residenti in meno.

Il comune più giovane
è Orta di Atella
in provincia di Caserta,
con un’età media di 35,3 anni;
quello più vecchio è Fascia,
in provincia di Genova,
con un’età media
che supera i 66 anni.

 CULTURA & SOCIETA’
 CULTURA & SOCIETA’

 International Journalism Festival

Corrado Augias restituisce la Legion d’onore alla Francia
Corrado Augias,
stimato scrittore,
giornalista
e conduttore televisivo italiano,
ha deciso di restituire la Legion d’onore
ricevuta dalla Francia nel 2007.

Si tratta di un titolo antico
che risale a Napoleone Bonaparte,
con il quale la nazione francese
premia chi si è distinto
per meriti politici e sociali.

Augias si è recato
all’ambasciata francese a Roma,
scrivendo in una lettera
le motivazioni della sua scelta.
Per lo scrittore italiano
si tratta di un segno di protesta
perché il presidente Macron
ha deciso di assegnare
la Legion d’Onore
anche al presidente egiziano
Abdel Fattah Al Sisi.

Scrive Augias: “Non mi sento
di condividere questo onore
con un capo di Stato
complice di crimini
come l’assassinio di Giulio Regeni”,
torturato e ucciso dalla polizia egiziana
per aver svolto la sua attività
di ricercatore universitario.

La stampa e l’opinione pubblica francese
hanno condiviso e dato risonanza
al gesto di Augias.
Giovanna Melandri,
ex ministra dei Beni culturali
si è detta disposta a seguire
le orme di Augias,
ricordando che l’Italia
aspetta giustizia dall’Egitto
anche per Patrick Zaki.

 CULTURA & SOCIETA’
 CULTURA & SOCIETA’

2020: Bologna è la città dove si vive meglio
La classifica annuale
del giornale “Il Sole 24 Ore”
che valuta le città italiane,
quest’anno ha premiato Bologna.
Il capoluogo dell’Emilia Romagna
è la città dove si vive meglio
nel 2020.

I parametri
che hanno decretato questa vittoria
sono cambiati,
a causa della diffusione
molto elevata del virus
durante la prima ondata della pandemia,
per questo sono state penalizzate
molte città del Nord Italia.

La crisi derivante dal Covid-19
penalizza, inoltre,
molte città e località turistiche,
come per esempio Venezia,
Roma, Firenze, Napoli,
per citarne alcune.

La mancanza di turisti
ha avuto ripercussioni
sull’economia delle regioni
famose per il mare e le spiagge.

Non è ancora il tempo
per i bilanci post pandemia,
ma quest’anno non ha peggiorato la situazione
di tutta la penisola,
bensì solo di alcune zone del nord,
mentre il sud rimane stabile.
Regioni come la Liguria,
sono invece migliorate durante l’anno,
contrariamente a tutte le previsioni.

 SPORT
 SPORT

 Rolandhino1

Sci alpino: la Shiffrin torna alla vittoria
La sciatrice Mikaela Shiffrin
ha vinto il gigante di Courcheval,
seconda tappa
della coppa del mondo di sci.

Per l’americana si tratta
del successo n.67 in carriera
e il primo dopo un anno molto difficile
caratterizzato dalla morte del padre.

La sciatrice americana
dopo la vittoria
è scoppiata a piangere
e ha dichiarato: “E’ come se papà
mi avesse aiutata per il 95%,
è difficile da spiegare”.

Secondo posto per l’italiana Federica Brignone
che nella seconda manche
è quasi caduta
ma è riuscita a rialzarsi
e a prendere la seconda piazza.

Il terzo gradino del podio
è stato occupato dalla francese Worley.
È invece caduta Marta Bassino
mentre si trovava al comando,
mandando in fumo la possibilità
di un posto sul podio.

Donations help us pay our writers and editorial staff. Click here to show your support!
Donations
Click here
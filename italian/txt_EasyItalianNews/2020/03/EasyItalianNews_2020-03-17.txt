Listen online as you read:

ESTERI
ESTERI

Nove anni di guerra civile in Siria: è crisi umanitaria
Dal marzo 2011 a oggi
in Siria si contano
384 mila persone uccise
dalla guerra civile,
secondo l’Osservatorio nazionale siriano
per i diritti umani.

Per il Centro siriano
di studi politici
i morti sono invece circa mezzo milione.

A questi si aggiungono
sfollati e profughi.
I rifugiati siriani
sono i più numerosi del mondo.

Dal dicembre 2019 inoltre
la situazione è gravemente peggiorata.
Dice Save the Children
che a causa dei continui attacchi aerei
contro obiettivi civili,
come scuole e abitazioni,
da gennaio sono stati uccisi
più di 80 bambini,
senza contare i feriti.

L’Agenzia ONU per i Rifugiati (UNHCR)
lancia un appello
alle migliaia di italiani milionari
per una donazione straordinaria
a sostegno della popolazione siriana.
L’inverno è molto freddo,
chi non ha una casa
e vive nei campi rischia la vita.
Manca tutto:
servono “alloggi di emergenza,
cibo, coperte e medicinali”.

globalist.it

globalist.it

ESTERI
ESTERI

Il comandante della Diamond rientra in Italia
Dopo la quarantena in Giappone
e il secondo tampone negativo,
il comandante della nave da crociera Diamond
è pronto a rientrare in Italia.

Gennaro Arma si dichiara molto felice
di tornare a casa
con il suo equipaggio
e di riabbracciare la sua famiglia.

Il comandante
e i 15 membri dell’equipaggio
che hanno trascorso la quarantena
in un ospedale vicino a Tokyo,
sono partiti alle 6 del mattino (ora italiana)
per l’Italia.

L’operato del comandante della nave
è stato lodato
sia dai passeggeri
che dalla stampa internazionale.
La nave da crociera
era rimasta bloccata
al largo delle coste giapponesi
dopo che 705 passeggeri
erano risultati positivi al coronavirus.

All’aeroporto di Narita
era presente anche l’ambasciatore italiano
Giorgio Starace,
che ha espresso la sua gratitudine
al team dei funzionari dell’ambasciata,
all’unità di crisi della Farnesina
e alla protezione civile.

 ITALIA
 ITALIA

Liberato italiano rapito in Mali
Luca Tacchetto e la sua compagna canadese
Edith Blais,
sono liberi.

I due erano stati rapiti
in Burkina Faso nel 2018
ed erano prigionieri
a Kidal, in Mali.

I due ragazzi sono riusciti a fuggire
e hanno fermato un’auto
che li ha portati alla base più vicina
dei caschi blu dell’ONU.

La missione ONU
ha poi provveduto a portarli a Bamako,
la capitale del Mali.
Da Bamako hanno fatto ritorno in Italia
atterrando a Ciampino, Roma.

Tacchetto ha dichiarato
che sono stati trattati bene
e che non sono mai stati minacciati
con armi.

 ITALIA
 ITALIA

Sequestrati guanti e mascherine
La guardia di finanza ha sequestrato,
al confine con la Svizzera,
circa 840mila guanti monouso
e 120mila mascherine.

La merce era diretta
in territorio elvetico
e violava le attuali norme
che ne vietano l’esportazione
senza autorizzazione
a causa del coronavirus.

Numerose mascherine
erano prodotte artigianalmente
in una sartoria romana
ed erano perciò non conformi
alla normativa comunitaria.

Inoltre, in una farmacia di Roma
esponente un cartello
che indicava l’esaurimento delle mascherine,
la polizia ne ha ritrovate più di 200
vendute a 5 volte il prezzo di acquisto.

Per il titolare e i dipendenti
è scattata la segnalazione
all’autorità giudiziaria,
oltre alla richiesta
di assegnazione delle mascherine
alla protezione civile.

ECONOMIA
ECONOMIA

 Mueller /MSC

Bill Gates lascia Microsoft
Bill Gates ha annunciato a sorpresa
che lascerà il CDA di Microsoft,
azienda che ha fondato
con Paul Allen nel 1975.

È lo stesso manager
e uomo più ricco del mondo
ad averlo annunciato.

La decisione è stata presa
perché ha intenzione
di dedicare più tempo
alla filantropia.
Il magnate vuole dedicarsi
alla salute globale
e all’istruzione,
e vuole combattere
il cambiamento climatico.

Il CEO di Microsoft
in una nota ha dichiarato
che “è stato un grandissimo onore
e privilegio
aver lavorato e imparato da Bill
nel corso degli anni”.

Gates continuerà comunque
a fare da consigliere tecnologico
per l’azienda.

RELIGIONE
RELIGIONE

 Jeffrey Bruno

Papa Francesco a piedi per pregare il crocefisso che “salvò” Roma dalla Grande peste
Domenica 15 marzo
papa Francesco è uscito
e ha camminato a piedi
per raggiungere due mete simboliche,
dove rivolgere la preghiera
“per la fine della pandemia”.

La prima meta è stata
la Basilica di Santa Maria Maggiore
dove è custodita l’immagine
della Salus populi romani
(“salvezza del popolo romano”),
l’icona che i romani hanno pregato
per evitare i bombardamenti sulla città
durante la Seconda guerra mondiale.

Poi Bergoglio ha raggiunto
la chiesa di San Marcello al Corso,
dove si trova “il crocifisso miracoloso”
portato in processione nel 1522
per i quartieri della città
in occasione della “grande peste”.

Il pontefice ha rivolto anche
una preghiera di ringraziamento
per la “creatività dei sacerdoti” della Lombardia,
la regione italiana più colpita dal contagio,
che stanno vicino al popolo
perché “hanno capito bene
che in tempi di pandemia
non si deve fare il don Abbondio”,
il celebre sacerdote “codardo”
dei Promessi sposi di Manzoni.

Per quanto riguarda le modalità
delle celebrazioni in Vaticano
in occasione della Settimana Santa
le funzioni religiose
saranno trasmesse via tv,
radio e web.
Ma quest’anno il Vaticano
non aprirà le porte
alle migliaia di pellegrini
che da sempre arrivano
per il “Triduo pasquale”
(i tre giorni di devozione
prima della domenica di Pasqua).

 SPORT
 SPORT

 Alex Carvalho

Ronaldinho vince il campionato del carcere: in premio un maiale
L’ex calciatore Ronaldinho
ha aggiunto un bizzarro trofeo
alla sua collezione.

Il campione ha infatti partecipato
a una partita di calcio
all’interno del carcere
nel quale è detenuto.

Ronaldinho ha segnato 5 gol
e ha effettuato 6 assist,
portando il risultato finale
a uno schiacciante 11 a 2.

In premio,
per la squadra vincitrice,
un maialino del peso di 16 kg.

Il calciatore è stato arrestato
lo scorso 7 marzo
insieme al fratello Assis
con l’accusa di possesso
di passaporti falsi,
e si trova attualmente
nella prigione di Asuncion
in Paraguay.

I giudici hanno respinto
la richiesta di scarcerazione
da parte degli avvocati
di Ronaldinho.

Donations help us pay our writers and editorial staff. Click here to show your support!
Donations
Click here
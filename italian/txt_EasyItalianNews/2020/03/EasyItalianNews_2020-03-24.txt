Listen online as you read:

ESTERI
ESTERI

Terremoto a Zagabria
Domenica mattina a Zagabria,
capitale della Croazia,
si sono registrate due scosse
di magnitudo 5.4 e 4.6.

Secondo le prime informazioni
non ci sarebbero morti.
C’è però un ferito gravissimo,
un 15enne investito
dal crollo della sua casa.

Anche la Croazia
è fortemente provata
dall’emergenza coronavirus,
ed è per questo in lockdown.
Il sisma ha reso difficile
seguire le indicazioni di sicurezza
imposte dal ministero.

Ha infatti creato danni
a numerose abitazioni
costringendo molte persone
a trovare riparo in auto
o a riversarsi in strada.

La situazione è grave
anche negli ospedali.
L’ospedale di Rebro
è stato danneggiato,
molti pazienti sono scesi in strada,
tra cui anche le neomamme con i neonati.

In altri presidi i sanitari
hanno dovuto spostare i letti in strada,
nonostante la temperatura
non arrivi ai 10°C.

 ITALIA
 ITALIA

Prevenzione Covid-19, comunità cinese distribuisce mascherine gratis
Con un bilancio di decessi per Coronavirus
che aumenta,
e il numero dei posti letto disponibili
in terapia intensiva
che cala di giorno in giorno,
la prevenzione è fondamentale.

Essa, infatti,
pare essere l’unico modo
per evitare che il sistema sanitario,
sopratutto nelle regioni
del nord Italia,
arrivi al collasso.

Per questo motivo,
in un momento che vede
le città di Brescia e Bergamo
impegnate a curare
i numerosi contagiati
e in lutto per le vittime,
la comunità cinese di Milano
ha distribuito gratuitamente mascherine
alla popolazione.

RUIAN, un’organizzazione cinese,
ha infatti donato
alla città di Milano
più di 10 mila mascherine,
per combattere
l’ulteriore diffusione del virus.

Arianna Censi,
vicesindaco di Milano,
ha commentato
che “il gesto dell’Associazione cinese di RUIAN
è importante e ci onora”.

Gesti simili sono stati ripetuti
dalle comunità cinesi
di tutta Italia –
da Roma a Napoli,
promuovendo la solidarietà
in un periodo di estrema difficoltà.

roma.repubblica.it

roma.repubblica.it
 ITALIA
 ITALIA

 Carlo Dani

Caso Cucchi, impugnata la sentenza
La procura di Roma
ha impugnato la sentenza
del caso Cucchi.

Ricordiamo che il caso Cucchi
si riferisce al giovane ragazzo
fermato per possesso di stupefacenti
e sottoposto a custodia cautelare,
durante la quale perse la vita.

La corte di Assise di Roma,
dopo 10 anni dall’arresto di Cucchi,
ha condannato i militari dell’arma
responsabili della sua morte,
a diversi anni di reclusione.

La procura di Roma aggiunge oggi
che ai tre carabinieri
non sono riconoscibili le attenuanti
che avevano mantenuto le condanne più basse.

Ilaria Cucchi,
la sorella di Stefano
si dichiara d’accordo
e soddisfatta.

 ITALIA
 ITALIA

Mamma di ragazzino ottiene un daspo
La mamma di un ragazzo
che giocava a calcetto
all’oratorio di Lambrate (Milano)
ha aggredito un calciatore
della squadra avversaria
che aveva fatto un fallo al figlio.

Il ragazzo, irritato a causa
dell’evidente agitazione della donna,
ha sputato per terra
in direzione della signora,
che si è quindi infuriata
e ha iniziato a insultarlo.

È poi passata dalle parole ai fatti
cercando addirittura
di strangolare il ragazzo.

In difesa del minore
sono intervenuti la madre
e le forze dell’ordine.

I fatti risalgono al 1 febbraio
ma ora, dopo le indagini degli inquirenti,
la donna è stata punita
con un daspo
(il divieto di accedere
alle manifestazioni sportive)
di due anni:
una cosa mai accaduta
per una partita all’oratorio.

milano.repubblica.it

milano.repubblica.it
 CULTURA & SOCIETA’
 CULTURA & SOCIETA’

La Giornata Mondiale della Poesia in Italia
Sabato 21 marzo
si è festeggiata
la Giornata Mondiale della Poesia,
una celebrazione
istituita dall’UNESCO
nel 1999.

In occasione di questa giornata,
numerosi eventi
sono stati organizzati in Italia
per celebrare questa forma
di espressione artistica.

Mentre la Fondazione Pordenonelegge
ha organizzato
uno stand up poetico
sulle piattaforme social
dedicate al festival,
Radio3 ha preparato uno spettacolo
per esplorare le opere
di Giorgio Caproni,
un celebre poeta italiano
del ventesimo secolo.

I festeggiamenti,
tra flash mob
e dirette Facebook,
continueranno fino al 25 marzo,
data che sarà dedicata
a Dante Alighieri.

In onore di questo ‘Dantedì’,
alle 18 e dai propri balconi
i cittadini sono invitati
a leggere insieme
il canto della Divina Commedia
di Paolo e Francesca.

Franceschini, ministro dei beni culturali,
ha commentato:
“Dante è la lingua italiana,
è l’idea stessa di Italia.
Ed è proprio in questo momento
che è ancora più importante
ricordarlo per restare uniti”.

ilmanifesto.it

ilmanifesto.it

 SPORT
 SPORT

 Ftaaffe

Olimpiadi, Tokyo 2020 verso il rinvio
Lo svolgimento delle olimpiadi,
previste dal 24 luglio
al 9 agosto 2020,
diventa sempre più incerto.

A causa dell’attuale situazione
dovuta all’epidemia di coronavirus,
gli organizzatori stanno valutando
le varie opzioni.

Anche il premier giapponese,
Shinzo Abe,
si è aperto per la prima volta
alla possibilità di rinviare l’evento.

Abe ha infatti dichiarato:
“Se diventa difficile
organizzare i Giochi
secondo il programma iniziale,
dobbiamo decidere di posticiparli,
dando la priorità
alla salute degli atleti”.

Nel frattempo
anche le federazioni sportive
dei vari paesi
chiedono il rinvio
delle olimpiadi.

Canada e Australia
hanno infatti annunciato
che i loro atleti
non parteciperanno
se i giochi non verranno posticipati
al 2021.

La decisione finale
spetta comunque al Cio,
il Comitato Olimpico Internazionale.

 CULTURA & SOCIETA’
 CULTURA & SOCIETA’

Morta la star country Kenny Rogers
Kenny Rogers,
leggenda del country americano,
è morto all’età di 81 anni
per cause naturali.

A darne notizia
è stata la sua famiglia
con un annuncio su Twitter.

La famiglia ha annunciato
che data la situazione attuale
si terranno dei funerali privati,
ma che in futuro
verrà organizzato qualcosa
per celebrare Rogers.

Nella sua carriera
Kenny Rogers ha vinto 3 Grammy.

Tra i suoi più grandi successi
si ricordano ‘The Gambler’,
‘Lucille’ e ‘Just dropped in’,
presente nella colonna sonora
del ‘Grande Lebowski’.

Ha duettato e collaborato
con diversi artisti
tra cui Dolly Parton
e Lionel Richie.

 SPORT
 SPORT

 Alex Carvalho

Ronaldinho ‘festeggia’ i 40 anni in carcere
Ronaldinho festeggia
il suo 40esimo compleanno
in carcere.

L’ex calciatore
è ancora detenuto
nel carcere di Asuncion,
in Paraguay,
dopo essere stato arrestato
per aver utilizzato un passaporto falso
per entrare nel paese.

Ronaldinho festeggerà quindi
il suo compleanno
in compagnia degli altri detenuti
nella cella 194
del penitenziario.

L’arresto è solo
l’ultima delle disavventure
dell’ex campione.
Era già stato accusato di riciclaggio
e i suoi beni
sono stati confiscati dal fisco.

A novembre del 2019, infatti,
il suo conto in banca
ammontava a  24,63 reais,
cioè meno di sei euro.

Donations help us pay our writers and editorial staff. Click here to show your support!
Donations
Click here
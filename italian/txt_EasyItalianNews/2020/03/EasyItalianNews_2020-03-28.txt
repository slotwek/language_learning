Listen online as you read:

ESTERI
ESTERI

 EU2017EE Estonian Presidency

Regno Unito, Johnson positivo al Covid-19
Boris Johnson,
il primo ministro britannico,
ha annunciato con un tweet
la mattina del 27 marzo
di essere risultato positivo
al coronavirus.

Il premier,
che ha dichiarato
di avere sintomi lievi
– febbre e tosse – ,
ha aggiunto:
“ora sono in auto-isolamento,
ma continuerò a guidare il governo
in videoconferenza”.

In un video pubblicato
assieme all’annuncio
Johnson ha spiegato
di stare lavorando da casa,
assicurando di essere in grado
di continuare la lotta nazionale
contro il Covid-19.

In conclusione,
ha ringraziato il suo staff
e il personale sanitario,
sottolineando nuovamente
l’importanza per tutti
di rimanere a casa
per limitare la diffusione del virus
e permettere
al sistema sanitario britannico
di combatterlo.

ESTERI
ESTERI

 Steven Lek

L’Europa litiga sugli aiuti per l’emergenza sanitaria
Non c’è stato un vero accordo
al Consiglio d’Europa
riguardo agli aiuti economici
per i paesi membri
che devono affrontare
l’emergenza da Coronavirus.

Il documento uscito
dalla lunga riunione del 26 marzo
è generico
e rimanda la decisione
all’Eurogruppo,
cioè ai 27 ministri delle Finanze,
che dovranno proporre
delle soluzioni al Consiglio.

L’unico accordo è di “mantenere aperti
i confini interni
per far passare le merci
e di cooperare sul fronte sanitario,
in vista dello sviluppo di un vaccino”.

Il primo ministro Conte
ha minacciato di non firmare l’accordo,
prima della conclusione della riunione.
Ma poi questa tappa intermedia
ha permesso di posticipare
le questioni importanti
di qualche settimana.

L’Italia spinge
per maggiori aiuti economici,
insieme a Francia,
Spagna, Irlanda,
Grecia, Portogallo,
Lussemburgo e Slovenia.

 ITALIA
 ITALIA

Gli stabilimenti Armani produrranno camici monouso per gli ospedali
Il gruppo di Giorgio Armani,
lo stilista noto in tutto il mondo,
ha comunicato in una nota
che convertirà
la produzione dei suoi stabilimenti
in camici monouso
destinati a medici e infermieri
che combattono il coronavirus.

I siti di produzione
sono quelli di Trento,
Carré, Matelica
e Settimo.

La notizia arriva
dopo le donazioni
già effettuate dallo stilista
nelle precedenti settimane.

Il gruppo Armani
ha infatti effettuato donazioni
per un valore complessivo
di 2 milioni di euro
ai maggiori ospedali d’Italia.

Ora, anche gli stabilimenti
dove vengono prodotte
le giacche del famoso marchio
verranno messi a disposizione
per aiutare l’Italia
durante l’emergenza.

ECONOMIA
ECONOMIA

Coop blocca prezzi per evitare speculazione
Coop Italia,
che gestisce supermercati
in tutto il paese,
ha deciso di bloccare i prezzi
di circa 18 mila prodotti
fino a fine maggio.

Maura Latini,
amministratore delegato,
ha dichiarato che la manovra
è “un impegno concreto
per proteggere
la spesa delle famiglie
e per evitare l’insorgere
di rischi speculativi”,
e ha aggiunto che sarà garantita
la giusta remunerazione
dei produttori degli articoli
potenzialmente coinvolti.

Ad esempio,
verrà tutelata
la filiera produttiva del latte che,
nonostante una consistente sovrapproduzione,
venderà gli articoli prodotti
al prezzo stabilito precedentemente.

La decisione è stata annunciata
il 26 marzo,
e riguarderà
tutti i prodotti industriali confezionati
disponibili presso
i punti vendita Coop.

 CULTURA & SOCIETA’
 CULTURA & SOCIETA’

Cosa succede al mercato dei libri?
Le misure di contenimento della diffusione
dell’epidemia da Covid-19
hanno stabilito che anche le librerie
restano chiuse
fino a data da stabilire.

Questa situazione si somma
a una crisi del settore editoriale
già in atto da molti anni.

“Il numero dei lettori
e le vendite
sono quasi fermi da 17 anni
e gli editori e le librerie indipendenti
soffrono la rivalità
di rivenditori online come Amazon”.

In più la chiusura delle scuole
e il rinvio delle attività didattiche
ha fermato la pubblicazione
dei testi scolastici,
uno dei settori più attivi del mercato.

Non basta,
anche le fiere internazionali
sono state annullate:
il “Bologna Children’s Book Fair”
il “Book Pride”di Milano,
il “Salone del libro” di Torino,
“la più importante fiera editoriale italiana
e la seconda in Europa”
(dopo la ‘Fiera del libro di Francoforte’,
tuttora in programma
dal 14 al 18 ottobre)”.

La perdita economica stimata
è di decine di milioni di euro.

Ma intanto i piccoli librai
si organizzano
per fare consegne a domicilio
e il settore dell’e-commerce
è in crescita,
così come le presentazioni online
delle nuove uscite.

SCIENZA
SCIENZA

 Apokryltaros

Scoperto fossile dell’antenato di tutti gli animali
E’ stato ritrova il fossile
dell’organismo
dal quale discende
la maggioranza degli animali
che conosciamo oggi,
compresi noi esseri umani.

Si tratta di una creatura
chiamata Ikaria wariootia,
la cui importanza risiede nell’essere
uno dei più antichi esemplari
di “bilateriano”.
Ciò indica che l’organismo in questione
ha sviluppato un fronte
e un retro simmetrici,
con un’apertura
su ciascuna estremità
collegata all’altra
da un intestino.

Dietro alla scoperta del fossile,
pubblicata sulla rivista
‘Proceedings of the National Academy of Sciences’,
vi è un gruppo di geologi
dell’Università della California
che, grazie all’utilizzo
di uno scanner laser tridimensionale,
sono riusciti a identificare
quella che è una forma
piuttosto complessa
dell’Ikaria wariootia.

 CULTURA & SOCIETA’
 CULTURA & SOCIETA’

Mina compie 80 anni
La cantante italiana Mina
ha compiuto 80 anni.

La Tigre di Cremona,
così è soprannominata la cantante,
ha iniziato la sua lunga carriera
nel 1958.

In 62 anni di carriera
ha inciso più di 1000 brani
vendendo 100 milioni di dischi.

Dal 1978 ha scelto
di non apparire più sulle scene
ma di lasciar parlare
solo la sua voce.

Non ha comunque mai smesso di lavorare:
il suo ultimo album
in collaborazione con Fossati
è uscito l’anno scorso.

Tra le sue canzoni più famose:
Le mille bolle blu, Tintarella di luna,
Una zebra a pois, Se telefonando.

sport.sky.it

sport.sky.it
Donations help us pay our writers and editorial staff. Click here to show your support!
Donations
Click here
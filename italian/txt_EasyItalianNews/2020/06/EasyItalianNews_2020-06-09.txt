Listen online as you read:

ESTERI
ESTERI

Coronavirus, riapre New York
New York riapre
dopo oltre due mesi di lockdown.

Il sindaco Bill de Blasio
ha annunciato l’inizio
della fase 1,
che prevede la graduale riapertura
delle attività.

Imprese di costruzione
e fabbriche
potranno quindi riprendere
le attività.

Soltanto poche, invece,
tra le attività commerciali
come i negozi,
potranno riaprire.

Con quasi 400 mila casi
e 30 mila morti
New York è stata l’epicentro
della pandemia.

Gli ultimi dati
sembrano però incoraggianti,
tanto da spingere de Blasio
all’avvio della fase 1.

 ITALIA
 ITALIA

Roma, in piazza per ricordare George Floyd
Migliaia di persone si sono radunate
in piazza del Popolo, a Roma,
per ricordare George Floyd,
l’afroamericano ucciso a Minneapolis
dalla polizia.

I partecipanti appartenevano
a varie organizzazioni
come Fridays for Future Rome,
6000 Sardine,
Giovani Europeisti Verdi
e altri.

Dalle 12:03 alle 12:11,
gli 8 minuti in cui Floyd
è rimasto schiacciato
sotto il ginocchio dell’agente,
i manifestanti si sono inginocchiati
con il pugno alzato.

Durante la manifestazione
sono stati utilizzati
gli stessi slogan
della protesta americana,
come “No justice, no peace”
e “I can’t breathe”.

Tutti i manifestanti
hanno indossato la mascherina
e rispettato le distanze di sicurezza
per non creare
casi di assembramento.

ESTERI
ESTERI

 Jose L. Marin

Imbrattato il memoriale di Churchill a Londra durante le marce in ricordo di Floyd
Durante le proteste
di ‘Black Lives Matter’ a Londra
è stato imbrattato
il memoriale di Winston Churchill
a Westminster.

Nel pomeriggio di domenica,
mentre migliaia di persone
sono tornate a protestare
contro il razzismo
non solo a Londra,
ma anche in tante altre città
del Regno Unito,
alcuni manifestanti hanno scarabocchiato
“era un razzista”
sulla statua di Churchill,
Primo Ministro britannico
durante la seconda guerra mondiale.

Inutili i tentativi
di alcuni manifestanti
di proteggere la statua.
Il monumento era già stato deturpato
con graffiti verdi
durante l’imponente manifestazione
contro il razzismo,
che si è svolta
nel 76/mo anniversario del D-Day.

Sui social media
è anche comparso
un post intitolato
“Un assaggio del vero Churchill”
con un elenco di citazioni
attaccate al memoriale.

ESTERI
ESTERI

Tagliati i fondi di polizia a Minneapolis e New York
Dopo un weekend
che ha visto le proteste
per la morte di George Floyd,
l’uomo afroamericano
ucciso da un poliziotto,
continuare sia negli Stati Uniti
che in decine di altri paesi
di tutto il mondo,
il consiglio comunale di Minneapolis
pare aver preso una decisione.

Infatti, la maggioranza del consiglio
– che rappresenta la città
dove Floyd è stato ucciso –
ha dato inizio a un processo
che dovrebbe portare
al taglio dei fondi
e allo smantellamento
del dipartimento di polizia.

La decisione è stata seguita
da un commento,
che spiega che “l’obiettivo
è quello di riformare
[il dipartimento di polizia]
e di ricostruire
insieme a tutta la nostra comunità
un nuovo modello
di sicurezza pubblica
che davvero garantisca
la sicurezza di tutti”.

Una decisione simile
è stata presa anche da Bill de Blasio,
sindaco di New York,
dopo l’arresto di due agenti
a Buffalo, NY,
per brutalità contro un manifestante
di 75 anni,
ricoverato in ospedale
per ferite gravi alla testa.

De Blasio ha annunciato
un taglio dei fondi
al famoso New York Police Department,
comunicando l’intenzione
di utilizzare parte di essi
– circa 6 miliardi di dollari –
per finanziare vari servizi sociali.

 ITALIA
 ITALIA

Sicilia, ucciso nel tentativo di aiutare le vittime del caporalato
Siddique Adnan,
un uomo di 32 anni
di origini pakistane
residente a Caltanissetta,
in Sicilia,
è stato ucciso nel suo appartamento
la sera del 3 giugno scorso.

Adnan, arrivato in Italia da Lahore
5 anni fa,
si occupava della manutenzione
di macchine tessili.

Secondo le prime ricostruzioni
delle forze dell’ordine,
Adnan si sarebbe reso portavoce
di alcune vittime di caporalato:
i tanti braccianti
che vengono sfruttati illegalmente
all’interno del settore agricolo.

Adnan avrebbe raccolto
le storie delle vittime
e invitato una di esse
a recarsi presso le autorità.

Pochi giorni prima della sua morte,
Adnan aveva sporto denuncia
contro 5 suoi connazionali
che lo avevano minacciato.

L’autopsia di Adnan ha confermato
che si tratta di un caso di accoltellamento
risultato fatale.

Quattro tra gli indagati
sono stati arrestati
per l’omicidio dell’uomo,
mentre il quinto è stato fermato
per favoreggiamento.

La polizia locale sospetta
che queste persone
fungessero da mediatori
tra i braccianti e i datori di lavoro,
procurando manodopera sottopagata
per rifornire il settore agricolo siciliano.
Infatti, a Caltanissetta,
i lavoratori agricoli di origine pakistana
costituiscono il 20% del totale.

ESTERI
ESTERI

 Phillip Capper

Vaticano: arrestato broker Torzi
Il Vaticano ha annunciato
l’emissione di un mandato d’arresto
contro il broker Gianluigi Torzi.
La decisione è giunta
dopo un interrogatorio
che riguarda la compravendita di un immobile
a Sloane Avenue, a Londra,
al quale Torzi si è presentato
accompagnato dai propri legali.

Le accuse contro il broker
sono di “estorsione, peculato,
truffa aggravata e autoriciclaggio”
e prevedono fino a 12 anni di carcere.

Torzi avrebbe partecipato
alla compravendita dell’immobile
offrendosi come intermediario
prima di cederne la proprietà
alla Segreteria di Stato vaticana
in cambio di circa 15 milioni di euro.
Torzi è ora detenuto
presso i locali della Caserma
del Corpo della Gendarmeria.

 CULTURA & SOCIETA’
 CULTURA & SOCIETA’

 jeffreyw

I consumi e le abitudini degli italiani durante il lockdown
L’Istituto nazionale di statistica
ha pubblicato uno studio sui consumi
e le abitudini degli italiani
durante la fase 1 del lockdown.

Su 8,4 milioni di persone
che hanno continuato a lavorare
3,7 lo hanno fatto da casa.
Inoltre, con le scuole chiuse,
le famiglie italiane
hanno dovuto occuparsi della cura
dei loro bambini e ragazzi,
sia per seguirli nella didattica a distanza
sia per organizzare il tempo libero
con attività ludiche e ricreative.

Per tutti si è registrata
la tendenza a fare sport,
a mantenere i contatti sociali a distanza
e a dedicarsi a letture
di quotidiani e libri.
Il mezzo più utilizzato
è stato la televisione,
soprattutto per gli over 65.

Per quanto riguarda i consumi,
nei mesi di isolamento
sono scesi gli acquisti di articoli
come le scarpe, l’abbigliamento,
i mobili e i giochi.
Contestualmente è aumentato del 27,1%
il commercio elettronico,
insieme agli acquisti alimentari
nei supermercati e nei discount di zona.

Risulta inoltre
che durante il mese di aprile
gli italiani, costretti a casa,
si sono dedicati con più cura e tempo
alla preparazione dei pasti.
Il piatto che vince su tutti
è la pizza fatta in casa.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Emergenza in Siberia, 20mila tonnellate di carburante nei fiumi
Vladimir Putin ha dichiarato
lo stato di emergenza in Russia
dopo la fuoriuscita di diesel
e materiali lubrificanti
in un fiume in Siberia.

Stando ad Aleksei Knizhnikov,
impiegato di WWF,
si tratta del secondo incidente
in termini di gravità
mai accaduto in Russia.

La fuoriuscita,
accaduta il 29 maggio,
deriva da un impianto
dell’impresa Norilsk Nickel,
una società di estrazione e fusione
di nichel e palladio.

Secondo alcune ricostruzioni,
una cisterna di carburante
sarebbe collassata
e, nonostante la perdita
di oltre 20mila tonnellate di materiali
nelle acque siberiane,
i vertici dell’azienda avrebbero cercato
di nascondere l’accaduto.

Durante una teleconferenza, infatti,
Putin ha fortemente ripreso
il gestore della centrale
per non aver immediatamente
contattato il governo.

Un impiegato della centrale elettrica
è già stato arrestato,
e un’inchiesta è stata aperta
per investigare sui fatti.

 ITALIA
 ITALIA

Roma, segano le sbarre e fuggono dal carcere
Due detenuti sono evasi
dal carcere di Rebibbia
a Roma.

I due prigionieri,
entrambi di etnia rom,
hanno segato le sbarre
con una lima
e si sono quindi calati
nel cortile sottostante.

Quindi, sono riusciti a scavalcare
il muro di cinta
utilizzando la manichetta antincendio
come corda di fortuna.

L’allarme è stato dato
solo diverse ore più tardi.

Le forze dell’ordine
sono alla ricerca
dei due fuggitivi.
I sindacati della polizia penitenziaria
hanno denunciato
la carenza di personale
e di mezzi a loro disposizione
definendo le carceri italiane
“in stato di abbandono”.

Per il carcere di Rebibbia
è la quinta evasione
in pochi anni.

roma.repubblica.it

roma.repubblica.it

ESTERI
ESTERI

Caso McCann, nuovo sospettato in Germania
Le autorità inglesi
hanno annunciato una nuova svolta
nel caso di Madeleine McCann,
la bambina britannica
scomparsa in Portogallo
durante l’estate del 2007.

La bimba,
che all’epoca della sua scomparsa
aveva solo 3 anni,
è stata al centro
di varie inchieste,
per un costo complessivo
di circa 11 milioni di sterline,
ma che hanno prodotto però
scarsi risultati.

Tuttavia, il 3 giugno
la polizia tedesca ha annunciato
di aver individuato un sospettato
dell’omicidio della bimba:
si tratta di un cittadino tedesco,
attualmente in carcere,
che all’epoca della sparizione di McCann
aveva 30 anni.
Egli è stato precedentemente condannato
per reati di natura sessuale
contro individui minorenni
e, nel 2007, viveva in Portogallo,
nei pressi della località
dove i McCann erano in vacanza.

Secondo quanto divulgato
da entrambe le autorità inglesi e tedesche,
il prossimo obbiettivo
è trovare la persona che,
un’ora prima della scomparsa di Madeleine,
ha chiamato il sospettato tedesco,
restando al telefono con lui per mezz’ora.

Le autorità hanno reso noti
i numeri di telefono coinvolti,
e si sono rivolti al pubblico
sperando di ottenere più informazioni.

 ITALIA
 ITALIA

 Barbicone

Roma: sgombero della sede di CasaPound
La Procura di Roma ha notificato
il provvedimento di sequestro
di un edificio pubblico
occupato abusivamente
dal movimento neofascista CasaPound.

Tre dirigenti del movimento
sono inoltre sotto indagine
con le accuse di associazione a delinquere
finalizzata all’istigazione all’odio razziale
e occupazione abusiva di immobile.

L’indagine è partita
in seguito a due esposti:
uno partito dal Ministero Economia e Finanze,
che è proprietario dell’immobile,
e l’altro dell’associazione partigiani d’Italia.

CasaPound occupa abusivamente
l’edificio a Roma
dal 2003
e ne ha fatto la sua sede
a livello nazionale.

La sindaca di Roma Virginia Raggi
ha così commentato la notizia:
“E’ un momento storico,
una vittoria per la città”.

ESTERI
ESTERI

Trump costruisce un recinto intorno alla Casa Bianca dopo le proteste
Una recinzione
costituita da barriere di metallo
e blocchi di cemento
è stata costruita
intorno alla Casa Bianca.

E’ una decisione del Secret Service,
dopo le proteste dei giorni scorsi
per il caso Floyd.

In molti hanno ironizzato
sulla questione
ricollegandosi al famoso muro
che Trump ha promesso di innalzare
al confine con il Messico.

“Il sogno di Trump
di costruire un muro
diventa realtà”
e “Lo pagheranno i messicani”
sono alcuni dei commenti
più pungenti.

Molti sono invece preoccupati
per il valore simbolico
di Trump rinchiuso
nella sua “fortezza”.

Tuttavia, il ritiro
di alcune centinaia di militari
dal luogo delle manifestazioni,
farebbe sperare
in un abbassamento delle tensioni.
700 militari inviati nella capitale
sono infatti rientrati
nella loro base.

 ITALIA
 ITALIA

Mattarella nomina 57 Cavalieri che si sono distinti contro il Covid
Il presidente della Repubblica Mattarella
ha insignito del titolo di Cavalieri al merito
57 persone che si sono distinte
nella lotta contro il Covid-19.

Tra i premiati alcuni membri
del servizio sanitario nazionale
come un’anestesista e una dottoressa,
che hanno curato il paziente 1
di Codogno,
ma anche l’infermiera di Cremona
la cui foto stremata
è diventata un simbolo.

Oltre al personale sanitario
anche un paio di persone
che lavorano al 118
sono state insignite dell’onorificenza,
così come le ricercatrici
che hanno isolato il ceppo del Covid.

Non solo personale del mondo della sanità
è stato premiato:
tra i nuovi cavalieri
anche un carabiniere che ha devoluto
un suo stipendio in beneficenza,
un rider di Torino che ha acquistato
1000 mascherine
e un giocatore di rugby
che ha fatto il volontario
sulle ambulanze.

AMBIENTE
AMBIENTE

Inaugurato nel Ferrarese il Pronto soccorso per le tartarughe marine
Un “pronto soccorso”
per tartarughe marine,
per accogliere e curare
esemplari feriti e in difficoltà,
intrappolati nelle reti da pesca
e nei rifiuti di plastica
o colpiti da imbarcazioni.

Il centro si trova a Porto Garibaldi,
nel Comune di Comacchio,
ed è nato pochi giorni fa.
Sarà gestito dall’associazione
di biologi marini
Tao Turtle of the Adriatic Organization.

Ha l’obiettivo di minimizzare
l’impatto sugli animali
recuperati in difficoltà.

Il centro accoglierà gli esemplari
ritrovati feriti o in difficoltà
e su di essi si faranno
tutti gli esami necessari.
Se l’animale non presenterà patologie
che richiedono un lungo ricovero,
si procederà alla sua marcatura
e alla sua reimmissione in mare.

Se invece il caso sarà più serio,
la tartaruga verrà trasferita
al centro di terapia più vicino,
che in questo caso
è il centro di riabilitazione
di Marina di Ravenna.

La zona del delta del Po
è un’area con grande concentrazione
di tartarughe marine
che la raggiungono per nutrirsi.

 CULTURA & SOCIETA’
 CULTURA & SOCIETA’

 Associazione Amici di Piero Chiara

Francesco Guccini tra i finalisti del premio letterario Campiello
Francesco Guccini
è tra i cantautori più amati e “colti”
del panorama musicale italiano.
Il 14 giugno compie 80 anni.

Con il suo ultimo romanzo
è tra i cinque finalisti
del prestigioso premio letterario “Campiello”.

Il titolo del suo libro “Tralummescuro”
significa “tra il giorno e la notte”
nel dialetto di Pavana,
paesino della provincia di Pistoia
a 60 km da Bologna.
In questa località si parla
un mix linguistico
fatto di toscano ed emiliano.

Guccini è originario di Modena,
ma a questo piccolo borgo
ha dedicato un primo romanzo,
“Cròniche Epafàniche” (1989)
e molte canzoni,
come “La ballata degli annegati”,
“Il frate”, “Amerigo”,
“Black-out” e “Radici”.
Ed è proprio a quest’ultimo brano
che si ispira l’ultimo romanzo.

Dice Guccini:
“Il vero protagonista
è il paese di Pavana,
è un racconto di una civiltà contadina
che non esiste più”.

Donations help us pay our writers and editorial staff. Click here to show your support!
Donations
Click here
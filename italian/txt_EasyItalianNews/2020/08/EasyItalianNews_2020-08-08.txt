Listen online as you read:

ESTERI
ESTERI

 Mstyslav Chernov

Proteste e 16 arresti a Beirut
Durante la notte del 7 agosto,
appena tre giorni dopo
la devastante esplosione
che ha ucciso 157 persone a Beirut,
le strade della capitale libanese
sono state animate
da varie proteste.

I partecipanti sono scesi in piazza
per protestare contro
la grave crisi economica
che da anni affligge il paese,
ma anche per rivendicare giustizia
dopo la grande esplosione,
ormai vista come rappresentativa
dell’incompetenza generale delle autorità.

Secondo l’agenzia Nna,
alcuni manifestanti
hanno vandalizzato edifici
e lanciato pietre,
ma la polizia ha risposto
lanciando gas lacrimogeni sulle masse,
ferendo alcuni partecipanti.

Intanto, 16 persone
sono state ufficialmente arrestate
dall’inizio delle indagini sull’esplosione,
e tra di esse vi sono
anche il capo della dogana
e il direttore del porto.

Per aiutare gli ospedali di Beirut
a gestire e curare
le migliaia di persone ferite,
le Nazioni Unite hanno annunciato
uno stanziamento di fondi significativo.

 ITALIA
 ITALIA

Ponte di Genova, automobilisti rallentano per scattare selfie: è subito caos traffico
Basta una foto
ed ecco le prime code
sul nuovo ponte di Genova San Giorgio.
Automobilisti che rallentano
per scattare un selfie
e tanti tir incolonnati
a causa del traffico intenso
sono le cause degli incolonnamenti.

Come dimostrano alcuni video
condivisi sui social network,
alla riapertura del ponte
le auto provenienti da Genova Ovest
e da Genova Aeroporto
si sono incrociate a metà
del nuovo Ponte San Giorgio
strombazzando con i clacson,
mentre il primo camion
ha percorso il viadotto
con tutte le luci della cabina accese,
in segno di vittoria.

E poi da ieri
le code di chi rallenta
o si ferma
per scattare i selfie sul nuovo ponte.

Per quanto riguarda il traffico
sul nodo genovese
ci sono code chilometriche per lavori
che hanno demoralizzato
i vacanzieri del nord
in viaggio verso le località di villeggiatura
della regione Liguria.

AMBIENTE
AMBIENTE

Antartide, scoperte nuove colonie di pinguino imperatore
L’ultima scoperta dei ricercatori
della British Antarctic Survey,
un’organizzazione che si occupa
delle ricerche sull’Antartide,
ha portato finalmente alla luce
notizie rassicuranti.

Grazie ai satelliti “Sentinel”
appartenenti al programma europeo Copernicus,
è stata confermata la presenza
di 11 nuove colonie
di pinguini imperatore
in Antartide.

Secondo il geografo Peter Fretwell,
questa scoperta aumenta
di circa il 5-10%
il numero complessivo
di pinguini imperatore
che si pensava abitasse sul continente.
In totale si tratta
di più di mezzo milione
di soggetti.

Stando agli autori dello studio,
il costante monitoraggio
di questa specie di pinguino
è importante,
poiché il pinguino imperatore
si riproduce solo in regioni
considerate estremamente a rischio
a causa dello scioglimento dei ghiacci
e del riscaldamento globale.

 SPORT
 SPORT

GP Formula 1, il manifesto richiama immaginario fascista
Sui social è scoppiata la polemica
sul poster ufficiale
del Gran Premio di Formula 1 d’Italia,
in programma il 6 settembre
a Monza.

Il manifesto è disegnato
in pieno stile futurista:
l’auto da corsa appare in primo piano,
dietro è visibile la Villa Reale di Monza,
mentre le Frecce tricolori
sorvolano la scena.

Per il centrosinistra
in questa grafica è evidente
il richiamo all’immaginario
di esaltazione patriottica,
tipicamente fascista.

La destra, dal suo canto,
ritiene questo commento
una sterile polemica.

Va detto tuttavia
che Monza è nota da sempre
“per le sue simpatie monarchiche”
e i legami profondi
con la famiglia Savoia,
che del fascismo è stata complice.

La pista di Monza
è la più veloce del campionato
e ha ottenuto il rinnovo della concessione
per il Gran premio d’Italia
dall’Automobile Club d’Italia
fino a tutto il 2025.
Nel 2022 il circuito
celebrerà il centenario.

 SPORT
 SPORT

Europa League: Inter ai quarti e Roma eliminata
L’Europa League è ripartita
dopo la pausa causa Covid:
due le squadre italiane impegnate,
Inter e Roma.

L’Inter ha battuto il Getafe
in gara secca su campo neutro
con il risultato di 2-0.

I nerazzurri sono passati in vantaggio
nel primo tempo
grazie a una rete di Lukaku.
Gli spagnoli hanno fallito
un calcio di rigore
che avrebbe potuto farli pareggiare.

Verso la fine del secondo tempo
è arrivato il raddoppio con Eriksen.
Ai quarti incontreranno
il Bayern Leverkusen.

La Roma è stata invece eliminata
dal Siviglia:
i giallorossi hanno perso per 2-0.

I romani sono stati autori
di una gara opaca
durante la quale hanno subito
il gioco degli spagnoli
che ora ai quarti affronteranno
il Wolverhampton.

 CULTURA & SOCIETA’
 CULTURA & SOCIETA’

I piccoli “segreti” del formaggio gorgonzola
Nasce per sbaglio
intorno all’anno Mille,
in un comune in provincia di Milano:
un pastore mise parte del latte
lavorato in un recipiente,
con l’intenzione di unirla
a quella prodotta il giorno successivo.

Le due parti,
avendo consistenza diversa,
determinarono così la diffusione della muffa.
È il Gorgonzola,
un formaggio a pasta molle
che si caratterizza per avere
evidenti venature verdi-blu.

Esistono diverse varianti
di questo formaggio:
dolce, piccante
e a due paste.

Il Gorgonzola ha un sapore deciso
e un profumo travolgente,
ed è un formaggio ricco di sodio e vitamine.

Sembra che faccia bene all’umore
e che sia in grado di prevenire
gravi malattie come il cancro.

Il Gorgonzola si sposa bene
con sughi e risotti,
ma si abbina anche
a salumi e frutta secca
negli antipasti e nei secondi.

Una simpatica curiosità:
nel 1912 compariva nel menù
di prima classe del Titanic,
salpato da Southampton, in Inghilterra,
direzione New York.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

Trump, decreto per vietare TikTok
Donald Trump ha annunciato
che firmerà un decreto
per vietare Tiktok
negli Stati Uniti.

Durante un’intervista
il presidente avrebbe dichiarato:
“TikTok è fonte di preoccupazione
per la sicurezza nazionale,
lo metteremo al bando
negli Stati Uniti”.

L’applicazione,
che ha quasi un miliardo di utenti,
appartiene a una società cinese,
la ByteDance.

Il gruppo ByteDance
si è detto disposto
a vendere tutte le quote
a un investitore americano
pur di evitare
la messa al bando.

Inizialmente, infatti,
pare che la Microsoft
fosse interessata all’acquisto
della società cinese.

Tuttavia, la Casa Bianca
sembrerebbe intenzionata
a vietare persino l’acquisto della società
da parte di aziende americane.

Il portavoce del ministero degli Esteri cinese
ha quindi chiesto
di “garantire un ambiente aperto,
equo, giusto
e non discriminatorio”
per le compagnie cinesi.

 ITALIA
 ITALIA
Resta la distanza sui treni. Ma la Lombardia conferma la sua ordinanza.
Resta obbligatorio il distanziamento
sui treni ad Alta Velocità.
Lo stabilisce un’ordinanza
del ministro della Salute
Roberto Speranza.

“È giusto che sui treni
restino in vigore
le regole di sicurezza
applicate finora.
Non possiamo permetterci
di abbassare il livello
di attenzione e cautela.
Per questo ho firmato
una nuova ordinanza che ribadisce
che in tutti i luoghi chiusi
aperti al pubblico,
compresi i mezzi di trasporto,
resta obbligatorio
sia il distanziamento di almeno un metro
che l’obbligo delle mascherine.”

In Lombardia, invece,
si potranno continuare a utilizzare
il 100% dei posti a sedere
e il 50% di quelli in piedi
sui mezzi pubblici,
almeno per il momento.

ESTERI
ESTERI
Iran, documento indica morti Covid-19 tre volte superiori
Secondo i dati rivelati alla BBC
da una fonte anonima in Iran,
i numeri di decessi
e contagi da Coronavirus
all’interno del paese
sarebbero quasi tre volte superiori
a quelli comunicati ufficialmente
dal governo iraniano.

In base alle informazioni rivelate,
la prima morte da Covid-19 in Iran
risalirebbe al 22 gennaio,
piuttosto che al 19 febbraio –
data in cui essa
è stata resa ufficiale.

Il totale delle persone
che hanno perso la vita
secondo il governo sono 14.405,
mentre i documenti
rivelano che i deceduti
sarebbero quasi 42 mila.

Lo stesso vale per i contagi ufficiali,
che ammonterebbero a 451.024
invece dei 278.827 denunciati.

Alcuni medici hanno attribuito
la falsificazione dei dati
alla pressione delle istituzioni di sicurezza iraniane
sul ministero della Salute del paese.

L’obiettivo, infatti,
era quello di minimizzare
la gravità della crisi sanitaria
per salvaguardare l’economia nazionale
e la stabilità politica.
Per questo motivo,
già a giugno
gli impiegati statali
sono tornati al lavoro,
e molti locali hanno detto addio
alle restrizioni preventive
per rilanciare l’economia.

 ITALIA
 ITALIA
Presentata alla Camera legge contro omofobia e misoginia
Un disegno di legge
che si impegna a contrastare
la misoginia e l’omofobia
è stato presentato all’Aula della Camera
lunedì 3 agosto
dal relatore Zan,
del Partito Democratico.

La legge parlamentare,
che si fa attendere ormai
da quando è stata proposta
per la prima volta nel 1996,
prevede una pena per chi commette
o istiga a commettere
atti violenti o discriminatori
in base al sesso, genere,
orientamento sessuale,
o all’identità di genere.

Le pene variano
dalla reclusione in carcere fino a 4 anni
a multe fino a 6 mila euro.

Il disegno di legge si impegna inoltre
a istituire la giornata nazionale
contro l’omofobia,
che si terrà il 17 marzo,
e a stanziare 4 milioni di euro
per i centri contro la discriminazione
e per un programma di formazione
contro omofobia e misoginia
nelle scuole di tutta Italia.

La discussione in parlamento, però,
si prospetta complicata:
il PD e il Movimento 5 Stelle
si sono schierati a favore del disegno,
ma i partiti Fratelli d’Italia e Lega
hanno applicato pratiche ostruzioniste.

Fuori dalla Camera,
anche la Conferenza dei vescovi cattolici italiani
si è dichiarata contraria
al riconoscimento legale
di questi diritti umani.

 TECNOLOGIA
 TECNOLOGIA

SpaceX Crew Dragon torna sulla terra
La navicella Crew Dragon di Space X
è tornata sulla terra
con un perfetto ammaraggio
nel Golfo del Messico.

La capsula
è il primo veicolo spaziale
a essere stato lanciato nello spazio
da un’azienda privata.

La navicella Crew Dragon
appartiene infatti a SpaceX
di Elon Musk.

Dopo essersi sganciata
dalla Stazione spaziale internazionale (Iss),
la capsula ha riportato sulla terra
i 2 astronauti:
Doug Hurley e Bob Behnken.

Iniziata con il decollo
dal Kennedy Space Center della Nasa,
la missione è stata quindi
un completo successo.

L’astronauta Behnken,
poco prima di salire sulla capsula,
ha dichiarato:
“La parte più difficile
è stata lanciarci in orbita,
ma la più importante
è riportarci a casa”.

 CULTURA & SOCIETA’
 CULTURA & SOCIETA’

I misteri della “Natività di Palermo” di Caravaggio in un libro
Il libro “Caravaggio. La Natività di Palermo.
Nascita e scomparsa di un capolavoro”
è stato pubblicato quest’anno
dallo storico dell’arte Michele Cuppone
e fa luce su alcuni misteri
che circondano
la famosa tela del Merisi
a cinquant’anni dal suo furto.

Caravaggio dipinse solo quest’opera
per la città di Palermo
e lo fece a Roma nel 1600:
da qui fu poi spedita in Sicilia.

Il dipinto fu rubato a Palermo
in una notte dell’ottobre 1969.
Ad oggi non è stato ancora recuperato.

Un primo riscatto fu richiesto
subito dopo il furto,
un secondo giunse nel 1974.

Secondo l’Fbi,
il quadro è il più ricercato al mondo.
In un’inchiesta pubblicata nel 2018
dalla Commissione parlamentare antimafia
emerge che il furto fu eseguito
da una banda di giovani ladri
ignari del valore dell’opera.

Il boss mafioso Gaetano Badalamenti,
venuto a conoscenza del furto,
riuscì poi a recuperare la tela
e a rivenderla a un trafficante svizzero.
È appunto nella zona del Canton Ticino
che oggi si concentrano
le ricerche dell’intelligence.

orticasocial.it

orticasocial.it
 CULTURA & SOCIETA’
 CULTURA & SOCIETA’
Morto il regista Alan Parker
Il regista britannico Alan Parker
si è spento
all’età di 76 anni
dopo una lunga malattia:
a darne notizia è stato
il British Film Institute.

Parker, nominato baronetto
dalla regina Elisabetta nel 2002,
è stato regista
di numerosi film di successo
come “Fuga di mezzanotte”,
“Saranno Famosi”, “Evita”.

È stato per due volte
nominato agli Oscar:
per “Fuga di mezzanotte”
e per “Mississippi Burning”.

I suoi film hanno vinto
numerosi premi
tra cui Golden Globes,
Oscar e Bafta.

Oltre che regista
è stato anche produttore
e autore di spot pubblicitari
che hanno fatto da trampolino di lancio
alla sua carriera.

Donations help us pay our writers and editorial staff. Click here to show your support!
Donations
Click here
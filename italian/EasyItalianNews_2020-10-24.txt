Listen online as you read:

 ITALIA
 ITALIA

 Vito Manzari

Migranti, naufragio a sud di Lampedusa
Un barchino
con a bordo 20 migranti
si è ribaltato
vicino alla costa di Lampedusa.

I naufraghi sono stati salvati
da un peschereccio di passaggio
che ha quindi fatto rotta
verso la costa.

15 persone
sono state tratte in salvo
e condotte all’hotspot dell’isola.
Tra queste anche 2 donne
e 2 bambini.

2 dei sopravvissuti
sono stati trovati
positivi al Covid-19 ;
tutto il gruppo
è stato quindi messo in isolamento.

Altri 5 risultano
ancora dispersi.

I soccorritori continuano le ricerche,
ma le condizioni del mare
sono pessime.

ESTERI
ESTERI

 isafmedia

Bombardata una moschea, uccisi 12 bambini
In seguito a due settimane di scontri
in diverse province dell’Afghanistan,
la sera di mercoledì 21 ottobre
un attacco aereo
ha colpito una moschea,
uccidendo dodici bambini.

Il bombardamento è avvenuto
nel villaggio di Hazara Qisshlaq,
collocato nella provincia di Takhar,
nel nord-est del paese.

I bambini si trovavano
all’interno della moschea
per studiare,
e hanno perso tutti la vita.
14 altre persone
sono rimaste ferite.

Secondo quanto dichiarato
da Jawad Hijri,
il capo della provincia,
non si sa ancora
chi sia l’autore dell’atto.
Tuttavia,
è possibile che sia una conseguenza
dell’attacco dei talebani
di lunedì 20 ottobre,
durante il quale 40 soldati afghani
hanno perso la vita.

Jens Stoltenberg,
segretario generale della Nato,
ha dichiarato:
“I talebani devono tener fede
ai loro impegni,
ridurre significativamente i livelli di violenza,
e spianare la strada
a un cessate il fuoco”.

I colloqui di pace
tra governo e talebani, intanto,
proseguono a Doha.

RELIGIONE
RELIGIONE
Il Papa è favorevole alle unioni civili omosessuali
In un documentario
presentato alla Festa del cinema di Roma
papa Francesco ha dichiarato
di essere favorevole
alle unioni civili omosessuali.

Queste le parole del pontefice:
“Le persone omosessuali
hanno diritto
di essere in una famiglia.
Sono figli di Dio
e hanno diritto a una famiglia.
Ciò che dobbiamo creare
è una legge sulle unioni civili.
In questo modo
sono coperti legalmente.
Mi sono battuto per questo”.

È la prima volta che un papa dichiara
di essere a favore
delle unioni civili omosessuali.
Non è comunque la prima volta
che papa Francesco mostra apertura
nei confronti di persone omosessuali.

Un altro momento importante del documentario
è la risposta del papa
a una lettera di una coppia gay
in imbarazzo all’idea di portare
i figli a catechismo
non sapendo bene
come sarebbero stati accolti:
il pontefice li ha chiamati
esortandoli a portare i bambini in parrocchia.

ESTERI
ESTERI

 LBM1948

Berlino, dipinti e sculture rovinati da nazionalista tedesco
Il settimanale tedesco Zeit
e la radio Deutschlandfunk
hanno diffuso negli ultimi giorni,
i dettagli di un attacco
ad alcuni musei berlinesi
avvenuto il 3 ottobre scorso.

L’attacco,
confermato dalla polizia,
ha preso di mira
circa 70 opere e pezzi antichi
collocati nei musei di Pergamo,
nell’Alte Nationalgalerie,
e all’interno del Neues Museum.

Molte delle opera d’arte colpite,
tra cui vi sono sculture,
dipinti e scarcofaghi egizi,
sono state ricoperte
con un liquido oleoso.

Le autorità non hanno ancora rivelato
l’autore dell’agguato,
ma si sospetta che il colpevole
sia Attila Hildmann,
celebre diffusore
di cospirazioni di estrema destra
sui social.

Hildmann aveva definito precedentemente
il museo Pergamon
“il centro della scena globale dei satanisti
e dei criminali del coronavirus”,
poiché ospita l’altare di Baal,
descritto dal nazionalista tedesco
come “trono di Satana”.

ECONOMIA
ECONOMIA

 liz west

Bari come il Nord Europa, “il cibo non si butta” grazie a un’app
Si chiama “Too Good to Go”,
cioè “troppo buono per essere buttato”.
È l’app nata in Danimarca
nel 2015
per ridurre gli sprechi alimentari
che si producono ogni giorno
in bar, ristoranti
e supermercati.

In Italia se ne parla da poco.
Il 29 settembre scorso,
prima “Giornata internazionale
della consapevolezza sugli sprechi
e le perdite alimentari”
istituita dalla Fao e dall’ONU,
i migliori chef d’Italia
hanno promosso l’app
offrendo una “magic box”
contenente il cibo invenduto
dei loro ristoranti stellati.

A Bari sono già 100
gli esercizi commerciali
che la stanno usando.
È una scelta etica,
pur trattandosi di commercio:
lo spreco di cibo infatti
in Italia vale più di 15 miliardi di euro,
secondo i dati del Waste Watcher.

Grazie alla piattaforma,
gli esercenti mettono a disposizione
dei consumatori
tutto il cibo
non venduto a fine giornata:
i prezzi non superano i 5 euro.
Gli utenti prenotano,
pagano online
e, all’ora stabilita,
vanno a ritirare la “magic box”.

L’app è presente in Italia dal marzo 2019
e finora ha evitato l’emissione
di circa 2.500 tonnellate
di anidride carbonica.
“In pochi click,
una carezza all’ambiente”.

bari.repubblica.it

bari.repubblica.it

SCIENZA
SCIENZA

 Michael Seeley

Countdown per l’incontro tra OSIRIS_Rex e Bennu
L’atteso incontro ravvicinato
tra la sonda e l’asteroide
sta per diventare realtà:
servirà a raccogliere
campioni di roccia
da riportare sulla terra.

La sonda della Nasa
è partita ormai nel 2016,
con l’obiettivo di raccogliere
campioni dell’asteroide Bennu,
raggiunto nel 2018
grazie a una bussola spaziale italiana.

La stessa bussola
la riporterà poi sulla Terra.
Durante il suo viaggio,
Osiris-Rex è stata accompagnata da un sensore
realizzato dal colosso italiano Leonardo.
Questo sensore ha il compito
di fornire i dati
sulla posizione della sonda,
con una mappa stellare
che conta oltre 3.000 stelle.

Il ritorno della sonda americana
è previsto per il 2023,
quando atterrerà con il campione
raccolto sull’asteroide.
Tale campione verrà analizzato
e avrà il compito
di aiutare gli scienziati
a comprendere l’origine dell’asteroide
e del sistema solare,
e sarà fondamentale anche per capire
i rischi e le risorse
relativi ai corpi celesti
intorno alla Terra.

 CULTURA & SOCIETA’
 CULTURA & SOCIETA’

 Roberto Vicario

Record di incassi per il film su Totti
“Mi chiamo Francesco Totti”
è il nuovo docufilm
che racconta la vita
del famosissimo giocatore di calcio.

E’ stato presentato in anteprima
alla Festa di Roma
e ha riscosso un enorme successo.

Oltre 55mila spettatori
in 3 giorni
e 592mila euro di incasso.

Francesco Totti è considerato
uno dei migliori calciatori
della sua generazione
e ha giocato per moltissimi anni nella Roma,
di cui è stato il capitano.

Il film parla della notte prima
del suo addio al calcio,
durante la quale il capitano
rivive la sua vita
come se fosse proiettata
su uno schermo.

Donations help us pay our writers and editorial staff. Click here to show your support!
Donations
Click here
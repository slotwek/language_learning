ITALIA
 ITALIA

 José Cruz/ABr
Cesare Battisti si dichiara colpevole di 4 omicidi
Cesare Battisti ha ammesso,
per la prima volta,
la propria colpevolezza
per i quattro omicidi
e i tre ferimenti
per i quali è stato condannato
al carcere a vita.

Battisti era stato arrestato
a gennaio in Bolivia
ed estradato in Italia,
dopo ben 37 anni di latitanza.

Ora Battisti ha dichiarato,
in un lungo interrogatorio
durante il quale è apparso
imbarazzato e dispiaciuto,
che “in quegli anni
pensava fosse una guerra giusta,
anche se ora
gli sembra una follia”.

Non ha tuttavia voluto
collaborare alle indagini,
né fornire informazioni
su altre persone coinvolte.

milano.repubblica.it

milano.repubblica.it

ESTERI
ESTERI

 Gustavo Lima / Câmara dos Deputados
Brasile: Bolsonaro dà l’ok per commemorare la dittatura
Il portavoce del governo brasiliano
Otavio Rego Barros
ha fatto sapere
che il presidente Jair Bolsonaro
ha deciso di commemorare
la dittatura militare del Paese
iniziata nel 1964.

L’organizzazione è stata affidata
al ministro della Difesa.

La dittatura è durata
per circa vent’anni,
dal 1964 fino al 1985.

Bolsonaro ha inoltre affermato
che secondo lui
non c’è stato alcun colpo di stato
nel 1964.
Il presidente, ex militare,
non ha mai nascosto
il suo sostegno
per quel governo militare.

Bolsonaro ha anche nominato
diversi ex generali
nel suo governo.

Infine ha anche sostenuto,
nel 2016,
un colonnello che guidava
un’unità di tortura
ai tempi della dittatura.

 ITALIA
 ITALIA
Piacenza, rissa sul campo da calcio tra ragazzini e genitori
Una partita di calcio
tra ragazzi di 16 anni
è finita in rissa,
con tanto di invasione di campo
da parte dei genitori
che si trovavano
sulle tribune.

E’ successo a Mortizza,
una frazione di Piacenza,
durante la partita
tra Libertaspes e Pallavicino.

Sembra che un contrasto
tra 2 giocatori
sia degenerato,
portando i ragazzi
allo scontro fisico
e dando inizio alla rissa.

A quel punto
anche i genitori
sono scesi in campo
dalle tribune.
Uno di questi
avrebbe anche tentato di colpire
uno dei giocatori.

La situazione si è calmata
solo con l’arrivo della polizia.

Il giudice di gara
è stato costretto
a sospendere la partita.

parma.repubblica.it

parma.repubblica.it
ESTERI
ESTERI
Brexit: governo May di nuovo battuto, ora comanda il Parlamento
Lunedì 25 marzo
la prima ministra britannica
Theresa May
ha subito una nuova sconfitta
sulla Brexit
in Parlamento.

Con 329 voti a favore
e 302 contrari
è stato infatti approvato
un emendamento
che darà al Parlamento
la possibilità di organizzare
una serie di “voti indicativi”:
mediante essi
si cercherà di capire
se esiste una proposta su Brexit
sostenuta dalla maggioranza dei parlamentari,
indipendentemente dalla posizione
del governo May.

Che si arrivasse
a una soluzione del genere
non era del tutto inaspettato,
la grossa novità tuttavia
è rappresentata dal fatto
che le opzioni su cui voterà il Parlamento
non saranno presentate dal governo,
come chiedeva la May,
ma dal Parlamento stesso.

 ITALIA
 ITALIA
Donna di 108 anni operata al femore
Una donna di 108 anni
è stata operata
all’ospedale di Sassari
per una frattura
al collo del femore.

L’operazione è durata circa un’ora
e l’eccezionalità dell’intervento
è dovuta all’età avanzata
della paziente.

La donna sta bene
e si è già alzata.
Dovrebbe essere in grado
di tornare a casa
già nel fine settimana.

L’ospedale di Sassari
è il principale centro
della Sardegna
per questo tipo di interventi.

ECONOMIA
ECONOMIA
Copyright: il Parlamento europeo approva nuove regole sul diritto d’autore
“La nuova direttiva
permetterà di adeguare il diritto d’autore
al XXI secolo”,
aveva dichiarato la Commissaria Ue al digitale
Marya Gabriel,
una delle grandi sostenitrici
della riforma al vaglio di Strasburgo.

Con 348 sì, 274 no
e 36 astenuti
il Parlamento europeo ha approvato
le nuove regole
sul diritto d’autore in internet.

Le nuove norme Ue sul copyright,
che includono salvaguardie
alla libertà di espressione,
consentiranno a creatori
ed editori di notizie
di negoziare con i giganti del web
il pagamento di compensi
per l’utilizzo di contenuti
coperti da diritti d’autore.

Tra due anni infatti,
(questi i tempi dell’entrata in vigore
delle nuove regole),
i colossi digitali non potranno più godere
di quella specie di FarWest
consentito da regole ferme al 2001,
che hanno permesso loro
di usare gratuitamente (o quasi)
i contenuti prodotti da altri.

Semplicemente dovranno stringere accordi
con i proprietari dei diritti.

In alternativa c’è la rimozione
dei contenuti protetti
da copyright.

 CULTURA & SOCIETA’
 CULTURA & SOCIETA’
Museo di Auschwitz ai visitatori: basta selfie, sono offensivi
“Quando vieni ad Auschwitz
ricorda che sei nel sito
dove sono state uccise
oltre un milione di persone.
Rispetta la loro memoria”.

Così si legge nel post
diffuso via Twitter
dalla direzione del museo
del campo di concentramento
più tristemente noto della storia.

Infatti anche qui,
come accade ormai da anni
nei siti turistici di tutto il mondo,
ha preso piede l’usanza
di farsi i selfie
davanti ai cancelli di Auschwitz,
assumendo spesso atteggiamenti
intollerabilmente vacanzieri
in un luogo in cui persero la vita
tante persone.

Il post è inoltre corredato
da una serie di foto
di ragazzi che passeggiano
in equilibrio sui binari,
con espressione sorridente
e inadeguata al contesto.

Il museo ha infine precisato
che “le foto non saranno vietate.
Chiediamo solo ai visitatori
di comportarsi in maniera rispettosa”.

 SPORT
 SPORT

 the_vhale
Tennis: Miami, fuori anche Cecchinato, l’ultimo degli azzurri in tabellone
Eliminato l’ultimo italiano
in gara al torneo
Atp di Miami:
Marco Cecchinato,
26 anni, palermitano,
è stato battuto al terzo turno
dal belga David Goffin
all’Hard Rock Stadium.

Cecchinato, numero 16
del ranking mondiale
e 14esima testa di serie,
ha ceduto col punteggio di 4-6
all’avversario Goffin,
numero 18.

Per Cecchinato
era l’esordio a Miami,
e recuperava uno dei due break
di svantaggio
in entrambi i parziali,
ma alla fine cedeva la partita
con un doppio 64.

 CULTURA & SOCIETA’
 CULTURA & SOCIETA’

La Gioconda nuda in mostra a Chantilly
In concomitanza con la celebrazione
dei 500 anni dalla morte
di Leonardo Da Vinci,
la Francia mette in mostra
la collezione artistica
di Enrico d’Orleans,
duca d’Aumale,
e altre opere
nel castello di Chantilly.

Tra queste,
vi è la misteriosa
“Gioconda nuda”
disegnata a carboncino
posteriormente alla Gioconda
che tutti conosciamo.

Dal 1 giugno al 6 ottobre
di quest’anno sarà infatti possible
ammirare l’opera a carboncino
tanto studiata
nei laboratori del Louvre,
e rappresentante una donna fantastica
nella sua bellezza
sospesa tra il maschile
e il femminile.

Dopo essere stata attribuita
a un numero crescente di artisti
nel corso degli anni,
la Gioconda di Chantilly
è oggi considerata opera
di un possibile allievo di Leonardo,
nonostante alcuni segni
tipici di un autore mancino
facciano pensare
che il maestro
abbia forse contribuito.

Help with our March payroll!
The end of March is looming, which means we need cash to pay the freelance writers, editor and newsreader who together produce this news bulletin, three times a week.
If EasyItalianNews.com has helped you with your Italian listening and reading skills, donate what you can afford today – choose an amount in your preferred currency, from just £5, $5 or €5!
EasyItalianNews.com
donate what you can afford today
Go to Donate page
Go to Donate page
+++
Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

Giappone, incoronato imperatore Naruhito

L’Imperatore Naruhito
è stato ufficialmente incoronato
durante la tradizionale cerimonia
al palazzo imperiale
di Tokyo.

Il rito ha avuto luogo
davanti a circa 2000 persone
tra dignitari
e rappresentanti politici.

Durante la cerimonia,
come da tradizione,
Naruhito ha visitato
i santuari scintoisti
all’interno del palazzo
e il luogo di culto
dedicato alla dea Amaterasu,
la divinità
da cui sarebbe nato il Giappone.

Con le sue prime parole
da sovrano del Giappone,
Naruhito ha promesso
di rispettare la costituzione
e di agire per il benessere
del popolo giapponese.

 ITALIA
 ITALIA
Torino: brucia la Cavallerizza Reale

Un incendio ha bruciato il tetto
della Cavallerizza Reale,
storico palazzo di Torino,
Patrimonio dell’Unesco.

Cinque squadre di vigili del fuoco
sono riuscite a domare l’incendio
e a impedire che si propagasse
nell’Auditorium Rai e nell’Archivio
confinanti con la Cavallerizza.

Fortunatamente nessuna persona
è rimasta ferita.
Ancora sconosciute
le cause dell’incendio:
il prefetto ha disposto il sequestro
delle aree interessate.

Il sindaco Appendino
ha ringraziato i vigili
per il loro lavoro.

Da diversi anni la Cavallerizza
è occupata da gruppi collettivi
e già in passato
c’era stato un incendio.

torino.repubblica.it

torino.repubblica.it
ESTERI
ESTERI

 Presidencia de la República Mexicana

Elezioni Canada, Trudeau riconfermato

Il primo ministro uscente
Justin Trudeau
ha vinto le elezioni parlamentari
del Canada,
ma con un margine di voti
molto ristretto.

Eletto tra le fila del partito liberale,
dovrà guidare quindi
un governo di minoranza,
affiancato dal Nuovo Partito Democratico
di sinistra,
guidato da Jagmeet Singh.

L’apparizione pubblica
del leader riconfermato,
dopo la maratona elettorale,
è stata accompagnata dalle parole:
“Keep the car running”
tratte da un brano degli Arcade Fire.
E Trudeau ha infatti
“tenuto la macchina in moto”,
nonostante il calo di consensi
rispetto alle precedenti elezioni.

Il National Post l’ha definita
la “campagna del nulla”,
perché Trudeau e il suo maggior rivale,
il conservatore Andrew Scheer,
si sono battuti
a colpi di scandali d’ogni genere.

Alla fine “il social-leader” Trudeau
ha convinto senza stravincere.
Un risultato timido
se paragonato al 2015,
quando da progressista ambientalista
e difensore dei rifugiati
ottenne la maggioranza assoluta
grazie ai voti dei “millennial”.

 ITALIA
 ITALIA

 Fernando García

Milano, sequestrata palazzina dei giochi horror

La società ‘The Gate’
aveva organizzato
un mega gioco dell’orrore,
chiamandolo “Dentro l’abisso”
annunciato sul sito
con queste parole:
“Si è aperto un Varco
in questo mondo,
che si affaccia sull’Abisso,
il regno delle Tenebre”.

Decine di giocatori,
sollecitati da questo annuncio,
hanno pagato 44 euro
per partecipare al gioco.

Erano previste tre giornate
da svolgersi in edifici abbandonati
nella periferia sud di Milano.

La prima sessione
avrebbe dovuto giocarsi
sabato 19 ottobre.
Le altre due il 26 e il 31.

Ma la Procura di Milano
ha sequestrato
e sigillato le palazzine,
impedendo lo svolgersi
del mega evento,
perché la società ‘The Gate’
non aveva rispettato
le norme minime di sicurezza.

Il pericolo più grande certamente
era l’assenza di elettricità,
per cui sia i figuranti
che avrebbero recitato nel gioco “vivente”
che i partecipanti stessi,
avrebbero dovuto muoversi
“soli e nell’oscurità”.

milano.repubblica.it

milano.repubblica.it
ESTERI
ESTERI

Zimbabwe, elefanti morti di sete

Sono morti di fame e di sete
55 elefanti
nella riserva di Hwange,
la più grande dello Zimbabwe.

E’ questo il bilancio
degli ultimi 2 mesi,
dovuto a una gravissima siccità
che costringe gli animali
ad avvicinarsi alle comunità
in cerca di acqua e cibo.

Il parco, inoltre, risulta essere
sovraffollato di elefanti,
che sono quindi costretti a spostarsi
per trovare cibo e acqua,
e a volte si spingono
fin nei centri abitati
con conseguenze pericolose.

Gli animali non si possono abbattere,
per le restrizioni
sulla vendita dell’avorio,
e il governo ha deciso di catturare
e vendere alcuni esemplari all’estero.

Anche il Botswana
che, come lo Zimbabwe,
ospita nel suo territorio molti elefanti,
da poco ha riaperto la caccia
per far entrare nel paese
capitali stranieri da investire
nella tutela della fauna selvatica.

 TECNOLOGIA
 TECNOLOGIA

Operato con orecchio in 3D

A un ragazzino di 13 anni,
a Firenze,
è stato trapiantato un orecchio
stampato in 3D.

Il ragazzo è nato con una malformazione
che porta all’assenza
dell’orecchio esterno.

Ma grazie alle nuove tecnologie,
prendendo della cartilagine
dal suo costato,
è stato possibile
costruire un orecchio
modellato su quello della madre
e stamparlo in 3D.

È la prima volta
che questo tipo di intervento
viene realizzato in Italia.

Fra qualche mese
anche l’altro orecchio
gli verrà trapiantato.

 CULTURA & SOCIETA’
 CULTURA & SOCIETA’

 Osama Shukir Muhammed Amin FRCP(Glasg)

Scoperte bare egizie vicino a Luxor

La settimana scorsa
sono stati trovati a Luxor,
l’antica Tebe,
20 sarcofagi egizi in legno
ancora sigillati.

Sono stati ritrovati
a 500 km dal Cairo,
più precisamente nella necropoli di Asasif.

La notizia è stata annunciata
dal Ministero delle Antichità dell’Egitto.

I sarcofagi risalgono a 3000 anni fa
e contengono corpi mummificati
di uomini, donne
e di due bambini.
Si tratta di persone
appartenenti alla classe media,
avvolte in panni dell’epoca.

Le bare erano sepolte
a circa 3 piedi di profondità
sotto la sabbia.

La scoperta è una delle più importanti
degli ultimi anni.

 CULTURA & SOCIETA’
 CULTURA & SOCIETA’
John Travolta premiato a Roma

John Travolta è stato accolto
come una vera star
al festival del cinema di Roma.
Non si è sottratto a foto
e autografi
che ha dispensato
con gentilezza e divertimento.

E’ arrivato a Roma
pilotando il suo aereo personale
e ha raccontato
di aver preso la patente
quando gli hanno proposto di girare
“Ufficiale gentiluomo”,
ruolo che ha poi rifiutato.

Dalla platea una signora
ha gridato “I love you!”
e l’attore ha risposto:
“Ti amo anch’io”.

L’incontro è proseguito
tra aneddoti e spezzoni
dei suoi film più celebri.
Grease, Pulp Fiction,
Blue Out e I colori della vittoria,
in cui Travolta interpreta Bill Clinton
durante lo scandalo Lewinsky.

Travolta è “figlio d’arte”,
poiché entrambi i genitori
erano nello showbiz,
specie la madre,
attrice e regista di talento.

Donations help us pay our writers and editorial staff. Click here to show your support!
Donations
Click here
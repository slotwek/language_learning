Listen online as you read:

 ITALIA
 ITALIA

 Filip Pticek
Inizia la maturità per gli studenti italiani
Sono iniziati il 22 giugno
gli esami di maturità
per gli studenti italiani,
per la conclusione del ciclo
delle scuole superiori.

La prima prova
è stata il tema di italiano
che dà 7 scelte agli studenti
tra 3 tipologie di tema
per una durata complessiva
di 6 ore.

Tra le tracce proposte vi sono:
le leggi razziali,
i problemi della iperconnessione,
i cambiamenti climatici e l’importanza della scienza,
e naturalmente la pandemia
e i suoi effetti economici e sociali.
Per le tracce di analisi letteraria,
sono state scelte opere
di Pascoli e Verga.

Giovedì la seconda prova,
diversa per ogni istituto
e preparata dai docenti interni.

La settimana successiva invece,
toccherà alla prova orale.
Tutti gli esami
si svolgeranno in presenza,
prima volta dopo 2 anni di pandemia
che ha costretto a esami a distanza
e ridotti.

ESTERI
ESTERI

 Arturo de La Barrera
Colombia, Gustavo Petro è il primo presidente di sinistra
Gustavo Petro
è il primo presidente di sinistra
nella storia della Colombia.

62 anni, economista,
senatore e leader della coalizione
Pacto Histórico,
è un ex guerrigliero
ed è stato sindaco di Bogotà.

Il 19 giugno, al ballottaggio,
ha ottenuto 11,2 milioni di voti,
il 50,49%,
superando di quasi 700.000 preferenze
il suo avversario,
l’imprenditore colombiano
e candidato indipendente
Rodolfo Hernandez,
che è rimasto al 47,25%.

Al suo fianco, alla vicepresidenza,
ci sarà una donna di origini africane,
anche questa una prima volta assoluta
nella storia del Paese sudamericano:
è Francia Marquez, 40 anni,
attivista per l’ambiente.

Marquez ha accolto la vittoria
con queste parole:
“Dopo 214 anni abbiamo ottenuto
un governo del popolo,
un governo della gente
con i calli sulle mani,
il governo della gente normale,
il governo dei e delle ‘nessuno’”.

Le elezioni si sono svolte
in un clima sociale tormentato
dalle disuguaglianze,
dall’inflazione e dalla violenza.
L’esasperazione degli elettori
ha punito così i partiti tradizionali
di centro e di destra.

stream24.ilsole24ore.com

stream24.ilsole24ore.com
ESTERI
ESTERI

 Kiyoen569
Corea del Sud lancia il suo primo razzo spaziale
La Corea del Sud ha lanciato
il suo primo razzo spaziale
realizzato in territorio nazionale:
il Korea Satellite Launch Vehicle II.

Il razzo,
soprannominato “Nuri”,
è stato lanciato
dal Naro Space Center
di Goheung,
intorno alle 16 locali.

Si tratta del secondo lancio
tentato dalla Corea del Sud
dopo un primo tentativo
fallito ad ottobre.

Il Nuri, invece,
è decollato con successo:
secondo il governo di Seul,
il vettore si è separato correttamente
dagli altri elementi
e ha poi raggiunto i 300km
di distanza dalla terra.

Secondo il comunicato ufficiale,
“ha completato con successo
tutte le sequenze del viaggio”.

Il lancio è stato trasmesso
dalle televisioni locali.

ESTERI
ESTERI

 Montgomery County Planning Commission
Bill Cosby dovrà risarcire Judy Huth
Bill Cosby è risultato colpevole
di aver aggredito sessualmente
una minorenne
a metà degli anni Settanta.
In realtà l’attore
era già stato condannato
per molestie sessuali
da un tribunale penale,
ma poi era stato liberato
per un vizio di forma.

Ora la giuria del processo civile
ha condannato l’ex attore 84enne
a risarcire la vittima Judy Huth,
oggi 64enne,
per 500mila dollari.

La Huth ha affermato
che l’aggressione è avvenuta
alla Playboy Mansion nel 1975,
quando lei aveva 16 anni.
Cosby, che era già un attore famoso,
le aveva chiesto di raggiungerlo
nella villa di Hefner,
dove poi l’avrebbe costretta
a un atto sessuale indesiderato.

Il verdetto di Los Angeles
dà soddisfazione alle decine di donne
che nel corso degli anni
hanno raccontato su Cosby
la stessa storia:
adescate in camera da letto,
drogate o indotte a bere
fino a perdere i sensi
e poi aggredite.

 SALUTE
 SALUTE

Italiani più pigri e più grassi, effetto del Covid
Secondo il XIX Rapporto Osservasalute 2021,
a cura dell’Osservatorio nazionale sulla salute
nelle Regioni italiane,
in Italia il Covid
starebbe ancora condizionando
e peggiorando la salute degli italiani.

Le varie restrizioni
e il vivere chiusi dentro casa
avrebbero infatti condizionato
lo stile di vita degli italiani,
che hanno ridotto
le visite di controllo specialistiche,
hanno aumentato il consumo di alcolici,
e hanno diminuito
anche l’attività sportiva.

Italiani più sedentari
e anche più sovrappeso.
Per alcuni è il caso di parlare
addirittura di obesità.
Purtroppo i dati riguarderebbero
tutte le fasce d’età,
compresa quella dei ragazzi più giovani.

Nel periodo del lockdown,
la maggior parte degli italiani
avrebbe cambiato
le proprie abitudini alimentari,
aumentando la quantità di cibo consumata.

Riguardo l’attività fisica,
essa si è ridotta drasticamente
durante lo stesso periodo,
ed è rimasta tale
nonostante le restrizioni
si siano gradualmente allentate.
Questo probabilmente
è dovuto alle chiusure
che ci sono state in Italia
nell’autunno-inverno 2021
di palestre, piscine
e centri sportivi.

mantovauno.it

mantovauno.it
 SPORT
 SPORT

 Sandro Halank
Doppietta d’oro ai mondiali di nuoto
Ottimo risultato
nella seconda giornata di gare
ai mondiali di nuoto
in corso a Budapest:
ben due azzurri
hanno vinto la medaglia d’oro.

Thomas Ceccon ha vinto i 100 dorso
realizzando anche il nuovo record del mondo,
finendo la gara in 51’’60.
A completare il podio i due americani
Murphy e Armstrong.

Per Ceccon si tratta
della prima medaglia
a livello individuale,
finora ne aveva vinte
solo nelle staffette.
È il secondo nuotatore maschio italiano
a realizzare un record del mondo nella storia.

Titolo mondiale anche per la giovane
Benedetta Pilato
che ha vinto i 100 rana
davanti alla tedesca Elendt
e alla lituana Meilutyte.

Soddisfazioni sono giunte anche
dal nuoto sincronizzato
con l’oro di Minisini/Ruggiero
e il bronzo della squadra.
ITALIA
 ITALIA

Milano: 200.000 contro il razzismo
Sabato 2 marzo a Milano
sono scese in piazza
200 mila persone
provenienti da molte parti d’Italia
per partecipare
a ‘People, prima le persone’:
una manifestazione colorata,
a ritmo di musica,
contro il razzismo
e tutte le discriminazioni.

Al corteo hanno aderito
oltre 1200 associazioni
e 700 comuni.
Il tam tam è corso soprattutto
sui social network:
il solo evento lanciato su Facebook
ha raccolto oltre 40 mila adesioni.
Ma a marciare
per le strade di Milano,
sono stati anche molti esponenti
del mondo politico.

La manifestazione,
durata un paio d’ore,
si è conclusa in piazza del Duomo
dove c’è stato un flash mob
sulle note di ‘People have the power’
di Patty Smith.
“La politica non lasciatela solo ai politici,
siete la testimonianza
che l’Italia non è il paese
che è stato descritto”,
ha detto il sindaco Giuseppe Sala,
ringraziando tutti i partecipanti
dall’improvvisato palco
in piazza Duomo.

Una piazza che
“non manda un messaggio a Salvini
ma al paese intero”,
ha commentato il segretario
della Cgil Maurizio Landini,
aggiungendo che “c’è un paese
che chiede di partecipare
e di cambiare le politiche economiche.
Questo è un governo
che fa politiche sbagliate
e non sta combattendo
le disuguaglianze che ci sono”.

milano.repubblica.it

milano.repubblica.it

ESTERI
ESTERI
Voto Estonia: vince il centrodestra
Vittoria del Partito Riformista,
di centrodestra,
alle elezioni parlamentari
in Estonia
che si sono tenute
durante il fine settimana.
Avanzano anche
i populisti di destra.
L’affluenza totale al voto
è stata del 62,1%.

Il partito vincitore ha registrato
il 34% dei voti.
Di stampo ultra-liberista,
aveva già guidato il paese
dal 2005 al 2016.

Il Partito Centrale
dell’attuale premier Juri Ratas
ha raggiunto il 26%.

Il Partito Conservatore del Popolo Estone (Ekre),
fortemente anti-immigrazione,
ha ottenuto il 19% dei voti
(da notare che nel 2015
i voti erano stati solo l’8,1%).

I due principali partiti
hanno detto che non sarà possibile
alcuna coalizione con Ekre,
anche se Mart Helme,
leader di quest’ultimo,
si è dichiarato aperto
a una coalizione.

 ITALIA
 ITALIA
Camorra: catturato il superlatitante Marco Di Lauro
Marco Di Lauro, classe 1980,
quarto figlio di Paolo di Lauro,
fondatore della famiglia camorristica napoletana
di Secondigliano,
e incluso nella lista del Viminale
dei 30 latitanti più pericolosi,
era ricercato dal 2004.

Le accuse a suo carico
sono di associazione di tipo mafioso
e altri reati,
e dal 2006 era stato spiccato
nei suoi confronti
anche un mandato
di arresto internazionale.

E’ stato catturato
grazie a un’operazione congiunta
di Polizia e Carabinieri
che ha visto all’opera
circa 150 uomini.

Marco di Lauro si nascondeva
in un appartamento di via Emilio Scaglione,
nel quartiere di Chiaiano,
nella periferia nord di Napoli.
Alla vista delle forze dell’ordine
“non ha opposto resistenza”.

napoli.repubblica.it

napoli.repubblica.it

ESTERI
ESTERI

Attacco in Cisgiordania, un’auto travolge due militari
Il portavoce militare israeliano
ha riferito di un attentato
avvenuto in Cisgiordania,
a Ramallah.

Secondo il portavoce,
due militari israeliani
sono stati travolti e feriti
da un’automobile
con tre persone a bordo.

Dopo l’accaduto,
gli altri soldati
presenti sul luogo,
hanno aperto il fuoco
contro il veicolo.

Due palestinesi
che erano a bordo
sono stati colpiti a morte,
mentre il terzo
è rimasto ferito.

Le condizioni di salute
di uno dei due militari feriti
sono ancora molto gravi.

Per ora la Palestina
non ha ancora dato
la sua versione dei fatti.

 TECNOLOGIA
 TECNOLOGIA
La Crew Dragon ha agganciato la stazione spaziale
La capsula Crew Dragon
ha agganciato con successo
la stazione spaziale internazionale (Iss).
La capsula era partita il 2 marzo
da Cape Canaveral.

Al suo interno non c’erano persone
ma un manichino
ribattezzato Ripley.
Il successo della missione
dovrebbe permettere alla Nasa
di poter far tornare
a volare astronauti.

Attualmente,
per raggiungere la stazione spaziale
bisogna usare
le navette Soyuz russe.
Venerdì la capsula
si staccherà dalla stazione
per tornare sulla terra.
Il ritorno servirà a verificarne
la sicurezza.

 SPORT
 SPORT
Mondiali di ciclismo su pista: oro all’Italia
Nella gara di inseguimento
ai mondiali di ciclismo su pista,
Filippo Ganna, 22 anni,
ha vinto per la terza volta
nella sua carriera,
la medaglia d’oro.

L’azzurro ha sfiorato
il record del mondo,
battendo il tedesco Weinstein
di circa 5 secondi.
Ha comunque realizzato
il nuovo record italiano,
superando quello precedente
di quasi 6 secondi.

Terzo classificato
un altro atleta azzurro:
Davide Plebani.
Nella gara omnium delle donne
è poi arrivata
la medaglia d’argento
per Letizia Paternoster.

 CULTURA & SOCIETA’
 CULTURA & SOCIETA’
U2: In arrivo il nuovo album dal vivo “Europa Ep”
Gli U2 stanno per pubblicare
un nuovo Ep,
dal titolo “Europa EP”,
che conterrà tre nuove tracce
e uscirà il 13 aprile,
in occasione del tradizionale
Record Store Day,
dedicato ai negozi di musica indipendenti.

“Europa Ep” sarà un 12 pollici
in vinile.

Il lato A conterrà un mix
di materiale inedito,
estratto dal recente
“Experience + Innocence Tour”:
versioni con nuovi arrangiamenti
di “Love Is All We Have Left”
dell’album “Songs Of Experience”
e di “Zooropa”,
con il discorso finale di Chaplin
da “Il Grande Dittatore”
(utilizzato dalla band
come introduzione ai concerti
tenuti in Europa nei mesi passati)
e una performance
di “New Year’s Day”,
registrata dal vivo a Dublino
il 5 novembre 2018.

Il lato B sarà composto
da due remix:
quello di St. Francis Hotel
di “New Year’s Day”
e quello di Jon Pleased Wimmin
di “Love Is All We Have Left”.

La copertina del vinile
sarà un omaggio della band irlandese
a Charlie Chaplin
(16 aprile cade infatti
il 130esimo anno dalla nascita
del famoso comico).

 SPORT
 SPORT
Federer vince il torneo numero 100
Roger Federer ha vinto
per 6-4 6-4
la finale del torneo di Dubai,
battendo il greco Tsitsipas,
che a sua volta
lo aveva battuto
lo scorso gennaio.

Con questa vittoria
Federer raggiunge
quota 100 tornei
vinti in carriera.
Meglio di lui nella storia
solo Jimmy Connors,
con 109 tornei vinti.

Federer ha dichiarato:
“Oggi sto vivendo
qualcosa di speciale,
e sono troppo felice.
È un sogno che si realizza,
qualcosa di indescrivibile
raggiungere questo obiettivo”.

 CULTURA & SOCIETA’
 CULTURA & SOCIETA’
Amanti del frappuccino vs puristi del caffè: ecco Starbucks in Italia
A settembre 2018
Starbucks è approdato
nella nostra penisola:
la famosa caffetteria internazionale
ha aperto tre punti vendita
a Milano,
uno in corso Garibaldi,
uno a San Babila
e uno all’aeroporto Malpensa.

E per gli amanti del frappuccino,
le buone notizie
non sono finite:
l’azienda ha programmato
di aprire 15 punti vendita all’anno
in diverse città italiane,
tra cui Roma, Venezia,
Firenze, Bologna,
Padova, Verona e Torino.
Novità anche dal fronte menù:
l’Italia infatti
avrà l’esclusiva del frappuccino
al gusto tiramisù.

Ma come avranno reagito
i “puristi” del caffè?

L’apertura di Starbucks in Italia
ha immancabilmente suscitato polemiche.
Post ironici sui social,
anche da parte di personalità note
della politica e dello spettacolo,
come Giorgia Meloni,
Matteo Salvini
e Selvaggia Lucarelli.

Lamentele arrivano
anche al Codacons,
l’associazione per i diritti dei consumatori:
“1,80 euro per un espresso,
4,50 per un cappuccino.
Sono prezzi da bar di lusso”
ha commentato il portavoce.

Il digital strategist Cosimo Zecchi,
invece, scaglia una lancia a favore
del colosso americano.
I puristi del caffè,
quelli del “baretto dietro l’angolo”,
come spiega lui,
non avrebbero infatti capito
che Starbucks non deve il suo successo
al caffè,
ma all’esperienza
e ai servizi che offre.
“Starbucks non è un locale
per un caffè in piedi e via,
ma un’area che mette a disposizione
tempo e wifi”.

In sostanza,
un luogo confortevole
per lavoratori e studenti
che hanno bisogno
di una zona tranquilla
dove lavorare al computer,
assieme a una tazza di caffè
da sorseggiare con calma.
“Quindi è inutile
provare a comparare
i bar tradizionali
con i locali come Starbucks”
spiega Zecchi,
“svolgono due funzioni
completamente diverse”.

Know others who’d enjoy EasyItalianNews.com? Forward this email!
EasyItalianNews.com
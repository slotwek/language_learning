ESTERI
ESTERI
Lapidazione per omosessualità e adulterio in Brunei
Secondo quanto riferito
dalla stampa internazionale,
dal 3 aprile di quest’anno
omosessuali e adulteri
nel piccolo paese islamico del Brunei
rischiano la pena di morte
per lapidazione.

Questo paese, infatti,
ha recentemente introdotto
la pena coranica
in seguito all’attuazione
di un nuovo codice penale
fondato sulla sharia,
inaugurato a sua volta
nel 2014.

Di fatto, in Brunei,
l’alcol è già vietato da anni
ed è possibile essere condannati
per l’assenza alla preghiera del venerdì.

L’introduzione di questo nuovo codice legale
include anche la tradizionale
pena draconiana
che punisce il furto
con l’amputazione di un arto.

Nonostante la legge
basata sulla sharia
sia applicabile solo
alla popolazione musulmana del paese,
rappresentante circa i due terzi del totale,
la notizia è stata accolta
con indignazione
da numerose associazioni
per la promozione dei diritti umani,
quali ad esempio Amnesty International.

ESTERI
ESTERI

 RaySawak

Austria: arrestato membro dell’Isis accusato di 2 attentati
Mercoledì 27 marzo
è stato arrestato a Vienna
un terrorista dell’Isis.

L’uomo, un iracheno
di 42 anni
residente in Austria,
è accusato di 2 attentati
avvenuti lungo le linee ferroviarie tedesche
alla fine del 2018.

Il terrorista avrebbe teso
un cavo d’acciaio
lungo i binari
per provocare un deragliamento.
Nella seconda occasione, invece,
avrebbe piazzato
dei blocchi di cemento
lungo le rotaie.

Entrambi gli attentati
si sono risolti
senza vittime
o danni alle persone.

Vicino ai luoghi degli attentati
sono stati ritrovati
biglietti in arabo
e una bandiera dello Stato Islamico.

L’uomo, nei giorni precedenti l’arresto
avrebbe commentato
sul suo profilo Facebook
la strage di Christchurch,
in Nuova Zelanda,
invitando tutti i musulmani
alla lotta armata.

 ITALIA
 ITALIA
Lampada della Pace ad Assisi
Il 29 marzo
ad Assisi
è avvenuta la consegna
della Lampada della pace
al re Abdullah II di Giordania.
Ad assistere
erano presenti
la cancelliera tedesca
Angela Merkel,
il presidente del Consiglio
Giuseppe Conte,
e Antonio Tajani,
presidente del Parlamento Europeo.

L’evento è stato seguito
da oltre duecento
giornalisti accreditati,
e da un numero simile
di giovani ragazzi
provenienti da 32 nazioni diverse.

La consegna della Lampada,
simbolo di pace e fratellanza,
è avvenuta nella Basilica superiore
attorno a mezzogiorno
e la cerimonia
è stata accompagnata
dall’esecuzione
di tre diversi brani musicali
da parte del coro
e dell’orchestra
della Cappella musicale
della Basilica di San Francesco.

ESTERI
ESTERI

,
Trump lancia la sua campagna per il 2020
Donald Trump
ha deciso di lanciare
la sua campagna elettorale
per la rielezione nel 2020.

Lo ha fatto
da Grand Rapids in Michigan,
un luogo simbolo
per il presidente americano.

Proprio lì
ci fu il suo ultimo comizio
prima della vittoria nel 2016.

L’annuncio arriva
subito dopo la fine
delle indagini sul Russiagate,
che lo hanno scagionato.

Durante il suo discorso,
Trump attacca duramente
i democratici
e molti agenti dell’Fbi:
li accusa di “aver alimentato
due anni di caccia alle streghe”.

Afferma inoltre
che “la grande bufala
della collusione è morta”
e “i democratici
dovrebbero chiedere scusa
al popolo americano”.

ESTERI
ESTERI
Morto d’infarto il giornalista sopravvissuto al disastro aereo
Rafael Henzel era uno dei sei passeggeri
sopravvissuti al disastro aereo
nel quale erano rimaste uccise
71 persone,
tra cui i giocatori
della squadra sudamericana
Chapecoense.

Lo stesso Henzel
è ora morto d’infarto
mentre giocava a calcetto
con degli amici.

Henzel aveva scritto un libro
su quanto accaduto
e aveva ricominciato
a fare da cronista alle partite
della Chapecoense.

La Chapecoense ha espresso
il proprio dolore
per la scomparsa del giornalista
con un messaggio
sul suo sito web.

ESTERI
ESTERI
Bayer pagherà 80 milioni di risarcimento
La Bayer-Monsanto
dovrà pagare
80 milioni di dollari
per la causa riguardante
il diserbante Roundup.

La giuria si è espressa
in favore di Edwin Haderman,
malato di cancro
a causa dell’esposizione prolungata
al diserbante.

Haderman ha fatto causa
alla Bayer-Monsanto,
sostenendo che il diserbante Roundup
fosse la causa
della sua malattia.

Secondo la giuria,
la Monsanto,
adesso controllata
dalla società tedesca Bayer,
non avrebbe avvisato i consumatori
dei potenziali rischi
legati all’utilizzo
dei suoi prodotti.

Quella di Haderman
non è la prima causa
contro la Bayer-Monsanto.
Lo scorso agosto
la società era stata condannata
a risarcire Dewayne Johson,
ex guardiano di un parco,
con 78,5 milioni.

ECONOMIA
ECONOMIA

Airbnb supera il mezzo miliardo di ospiti
Il 27 marzo il sito Airbnb,
portale online
che collega le persone
in cerca di alloggio a breve termine
a proprietari con spazi extra,
ha raggiunto i 500 milioni
di viaggiatori ospitati.

Per rendere l’idea,
quest’ultima cifra
paragona il numero di viaggiatori
all’intera popolazione
dell’Unione Europea.

Dal 2008,
anno che segna
la fondazione del sito,
le abitudini di milioni di visitatori
sono state rivoluzionate.

In Italia,
dal 2016 al 2018,
ben 23 milioni di turisti
hanno approfittato
dei servizi offerti
da questa comunità.

Infatti, si stima che oggi
circa sei viaggiatori al secondo
effettuino un check-in su Airbnb,
grazie anche ai sei milioni di annunci
presenti in 81.000 città,
sparse in 191 paesi diversi.

 TECNOLOGIA
 TECNOLOGIA

 Joseph Birr-Pixton

Premio Turing agli ideatori dell’intelligenza artificiale
Yann LeCun, Geoffrey Hinton
e Yoshua Bengio
hanno vinto il premio Turing,
una sorta di Nobel
per l’informatica.

Il premio è conferito
dall’Associazione per l’Informatica,
vale circa un milione di dollari
ed è sponsorizzato da Google.

I tre informatici
sono stati premiati
per il loro lavoro
sull’intelligenza artificiale
e sulla sua applicazione pratica
in campi come la medicina
e la robotica.

Il presidente dell’Associazione ha dichiarato:
“L’Intelligenza Artificiale è oggi
uno degli ambiti scientifici
in più rapida crescita
e uno degli argomenti più discussi
nella società”.

 CULTURA & SOCIETA’
 CULTURA & SOCIETA’

 Mr. Buby

David di Donatello: tutti i migliori film
Il 27 Marzo sono stati assegnati
i David di Donatello,
che premiano varie categorie
del cinema italiano.

“Dogman”, il film di Matteo Garrone
è sicuramente il migliore.
Vince 9 David
su 15 candidature.
Il film si ispira
a uno dei casi di cronaca
più violenti del nostro paese:
l’omicidio del pugile criminale
Giancarlo Ricci.

Migliore attore è Alessandro Borghi,
nel film “Sulla mia pelle”,
ispirato a un’altra recente vicenda
della cronaca italiana:
la misteriosa morte di Stefano Cucchi,
avvenuta mentre era sottoposto
a custodia cautelare.
L’attore dedica la vittoria
proprio a Stefano Cucchi.

Il premio alla carriera
va a Tim Burton,
assegnato da Roberto Benigni.
Burton afferma:
“Io non so l’italiano
ma parlo con le mani,
per me è un onore essere qui.
Vorrei che la gente
fosse così carina con me
anche nel mio Paese.
Scusate, sono rimasto senza parole.
Non sono italiano
ma è come se avessi
una famiglia italiana”.

Ospite del programma,
Andrea Bocelli,
che incanta tutti
con la sua voce.

Know others who’d enjoy EasyItalianNews.com? Forward this email!
EasyItalianNews.com
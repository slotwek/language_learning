ESTERI
ESTERI
Paesi Bassi: 7 arresti evitano un attentato terroristico
Sette uomini
tra i 21 e i 34 anni,
originari di Arnhem,
Rotterdam,
sono stati arrestati
dalle forze
antiterroristiche olandesi.

Lo ha reso noto
la Procura dell’Aja.

Erano in possesso
di un gran numero
di armi:
fucili d’assalto Kalashnikov,
cinture esplosive,
detonatore per un’autobomba.

Il gruppo
stava progettando
con molta probabilità
un attacco suicida
durante un evento
di grande visibilità.

A capo del gruppo
c’è l’unico straniero:
un iracheno
condannato di recente
per essere entrato nelle file
dello Stato Islamico.

 ITALIA
 ITALIA

Malore a Venezia per la regina Paola del Belgio
La regina Paola
del Belgio
era in visita
a Venezia mercoledì
quando è stata colpita
da un malore.

La regina è stata
immediatamente ricoverata
all’ospedale di
San Giovanni e Paolo di Venezia.

Secondo i medici
avrebbe avuto un’ischemia,
ma non sarebbe
in pericolo di vita.

Il re Alberto
l’ha raggiunta
in ospedale
nella notte.

Negli ultimi anni,
la regina
aveva già avuto
numerosi problemi
di salute.

ESTERI
ESTERI

 Greg Hume
Balena beluga avvistata nel Tamigi
Avvistato nel Tamigi
un esemplare
di balena beluga.

Un gruppo di specialisti
riferisce che ora
la balena si trova
presso Gravesend,
nella contea del Kent.

Alcuni soccorritori subacquei
sono stati inviati
nella zona.

Il loro scopo è
cercare di avvicinare
l’animale
e verificarne
le condizioni.

Secondo Julia Cable,
coordinatrice del
British Divers Marine Life Rescue,
il beluga
si è perso.

Lucy Babey,
responsabile dell’associazione
Orca,
riferisce che questo
è l’avvistamento
più meridionale
di un beluga
nel Regno Unito.

Questo cetaceo
solitamente vive
tra la Groenlandia,
l’arcipelago norvegese
delle Svalbard
e il mare di Barents.

 ITALIA
 ITALIA

 My 420 Tours
Olio a base di cannabis per curare gli animali
La start up italiana
Weedentity
ha lanciato dei prodotti
a base di
olio di cannabis,
per la cura
degli animali domestici
che soffrono
di depressione.

La notizia arriva
da Napoli,
dove 4 giovani imprenditori
hanno pensato
all’uso aromaterapico
del cannabinolo,
per amici
a quattro zampe
con comportamenti aggressivi.

Gli oli,
prodotti in Svizzera,
biologici e di origine vegetale,
non creano dipendenza,
non hanno effetti psicoattivi,
ma sono rilassanti
e danno sollievo
da dolori
di tipo cronico.

Questa produzione
è stata possibile grazie
a una legge del 2016
che permette la realizzazione
di prodotti contenenti
cannabis sativa
entro certi limiti di THC,
uno dei principi attivi
della cannabis.

ESTERI
ESTERI

 Mark Holloway
Il Pentagono rimuoverà 4 sistemi anti missile dal Medio Oriente
A ottobre il Medio Oriente
dovrà fare a meno
dei Patriot, sistemi anti missile
di proprietà degli Stati Uniti.

Per molti esperti
sembra una mossa azzardata
poiché i soldati
avranno meno sistemi
di difesa
a loro disposizione.

La decisione
è stata presa
per via delle nuove minacce
che arrivano
dalla Cina e dalla Russia,
e che
per il Pentagono
sembrano più pericolose
rispetto alla situazione
in Medio Oriente.

notizie.tiscali.it

notizie.tiscali.it

 ITALIA
 ITALIA
Sud Italia in allerta per l’uragano Medicane
Ore di paura per
il sud del Mediterraneo,
per l’arrivo
dell’uragano Medicane.
Il suo nome deriva
dalla fusione
delle parole
Mediterranean e Hurricane.

Sono previsti
venti e burrasca
in molte zone
del Sud Italia,
soprattutto in Calabria
e Sicilia.

Gli esperti parlano
di piogge molto forti,
possibilità di allagamenti,
mare con onde
di oltre 12 metri
e venti superiori
ai 160km/h.

Al momento l’uragano
si trova sul Mar libico
e successivamente
dovrebbe arrivare a toccare
le coste italiane.

Questo sembra essere
il primo vero uragano
del Mediterraneo
e quindi non è facile
definirne la traiettoria
e sapere quanto
potrà essere pericoloso.

ESTERI
ESTERI
Arabia: inaugurata linea ad alta velocità tra la Mecca e Medina
Si tratta del progetto
più importante
del Medio Oriente,
tanto che all’inaugurazione
ha preso parte anche
il re Salman d’Arabia.

E’ la nuova linea di treni
che collega le due città
più importanti
del mondo islamico:
La Mecca e Medina.

Il progetto è iniziato
nel 2011,
e ha coinvolto
14 grosse aziende,
soprattutto spagnole,
che hanno sconfitto
numerose aziende
europee e asiatiche
che si erano proposte
per costruire la linea.

La sfida maggiore
è stata
costruire i binari
in pieno deserto:
per questo
i costi
alla fine
hanno superato
i 7 miliardi di dollari.

Ora però
sarà possibile
coprire i 450 km
tra le due città sante
in poco meno
di 2 ore:
la velocità massima
del treno
è infatti
di 300 km/h.

 SPORT
 SPORT
L’Italvolley battuta dalla Serbia per 3-0
L’Italia
guidata dal C.T. Blengini
è stata sconfitta
mercoledì sera
dalla Serbia
per 3 set a 0.

L’Italia non è mai
entrata in partita
e ha subito
il gioco della Serbia
in tutti e tre i set.

Il centrale
Simone Anzani
ha dichiarato che
“adesso è davvero dura
perché abbiamo perso
e perso male”.

Venerdì sera
l’Italia deve battere
la Polonia
per sperare
di qualificarsi
per le semifinali.

 CULTURA
 CULTURA

Andy Warhol in mostra a Bologna
Il Palazzo Albergati
di Bologna
ospiterà
dal 29 settembre
al 24 febbraio,
una mostra dedicata
al re della Pop-Art,
Andy Warhol.

La mostra, intitolata
“Warhol & Friends. New York anni ’80”,
darà spazio
anche alle opere
di altri grandi protagonisti
di quel periodo artistico,
tra cui
Keith Haring
e Jean Michel Basquiat.

Con un numero di opere
che ammonta a circa 150,
l’esposizione racconta
un decennio che fu
per la città di New York,
ricchissimo di fermento
nel campo dell’arte,
del cinema, della musica
e della letteratura.

Diventato famoso
per la sua capacità
di unire l’arte alle immagini
del quotidiano,
Warhol viene ricordato
maggiormente
per le sue
celebri serigrafie.

Sarà possibile
visitare la mostra
tutti i giorni
dalle 10 alle 20,
al costo di 16,50€,
inclusa audioguida.

www.ilturista.info
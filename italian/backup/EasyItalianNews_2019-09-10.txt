ESTERI
ESTERI

Germania, auto sulla folla a Berlino
Attimi di paura a Berlino,
dove una porche nera
è arrivata ad alta velocità
sul marciapiede di una via
molto frequentata
quasi nel centro della città.

L’auto ha investito diversi passanti
e 4 di loro,
tra cui un neonato,
sono morti sul colpo.
Almeno altre 3 persone,
tra cui il conducente dell’auto,
sono rimaste gravemente ferite.

Dalle ricostruzioni,
sembra che la macchina
procedesse ad alta velocità
e il conducente abbia perso
il controllo del mezzo.
A bordo dell’auto
c’erano anche una donna
e un bambino di 6 anni.

Sul posto sono immediatamente intervenuti
i pompieri, la polizia,
il personale medico
e gli psicologi
per fornire assistenza
anche ai parenti delle vittime.

La polizia indaga per incidente stradale
ed esclude la pista del terrorismo.

 ITALIA
 ITALIA

 Leonhard Lenz

Ritrovata la donna scomparsa a Piacenza, arrestato il colpevole
È stato ritrovato il corpo
di Elisa Pomarelli,
la donna scomparsa a Piacenza
due settimane fa.

Il suo assassino
è un suo amico,
Massimo Sebastiani
che è stato arrestato
e ha confessato il delitto.

La polizia che indagava
sulla scomparsa di entrambi
era giunta alla conclusione
che lui l’avesse uccisa
e si stesse nascondendo.

È stato lui stesso
a condurre la polizia
nel luogo in cui aveva nascosto
il corpo della donna.

Per la polizia il delitto
non è stato premeditato.

ESTERI
ESTERI

 Israel Defense Forces

Raid di Israele su Gaza dopo attacco drone
Nuovo attacco di Hamas
nella Striscia di Gaza.

Un drone dei miliziani
ha sganciato una bomba
in territorio israeliano,
vicino al confine.

L’esercito israeliano
ha quindi inviato
i suoi jet
per colpire obiettivi di Hamas.

Non ci sarebbero state vittime
tra i civili.

Anche nella notte precedente
Israele aveva attaccato
le postazioni di Hamas
dopo il lancio
di 5 razzi
da parte di Gaza.

 ITALIA
 ITALIA

 Threecharlie

Prete in gita con ragazzi assume droga
Un prete di Alassio
è stato colto da un malore
per aver assunto
sostanze stupefacenti
durante una gita scolastica
con la scuola media statale
Ollandini di Alassio.

Il sacerdote,
che stava effettuando una supplenza
nella scuola,
è stato soccorso
proprio dagli studenti
e ricoverato in ospedale.

Il vescovo di Albenga-Imperia,
Giacomo Borghetti,
interrogato sull’accaduto
ha dichiarato:
“La vicenda
è stata affrontata con tempestività.
Non ci sono stati danni a terzi,
soprattutto ai minori.”

Il prete è stato quindi
sospeso temporaneamente
dagli impegni pastorali
e ha iniziato
un percorso riabilitativo.

 SALUTE
 SALUTE

Usa, altre vittime da sigaretta elettronica
Li chiamano “svapatori”
e sono gli utilizzatori
delle sigarette elettroniche,
dette appunto “svapo”.

Ann Thomas,
funzionario per la sanità dell’Oregon
e pediatra,
ha reso noto
solo in questi giorni
che a luglio
una persona è deceduta
a causa di una misteriosa patologia polmonare
legata allo “svapo”.

Si tratta del secondo decesso.
L’altro era avvenuto in Illinois
per lo stesso problema.

La persona si è presentata in ospedale
affetta da un’infezione polmonare irreversibile.
A detta di Thomas,
“da quest’estate
oltre 200 persone,
[…] sono finite in ospedale
in queste condizioni.
Tutti sono svapatori.”

Fiato corto,
crisi respiratoria,
diarrea,
vertigini e vomito
sono i sintomi
con cui si manifesta la patologia.

Infine, arriva dall’Indiana la notizia,
confermata il 5 settembre,
che una terza persona è morta
per lo stesso motivo.
“Solo in Indiana sono in esame
30 casi di gravi lesioni polmonari
legati allo svapo”.

 CULTURA & SOCIETA’
 CULTURA & SOCIETA’

 Siebbi

I vincitori della 76esima Mostra del cinema di Venezia
È “Joker”, del regista Todd Philips,
il film vincitore del Leone d’Oro
di questa 76esima edizione
della Mostra Cinematografica
di Venezia.

Il film ricostruisce le origini
del celebre “cattivo” dei fumetti
con umanità e drammaticità
anche grazie alla bravura
di Joaquin Phoenix.

La miglior regia è andata
ad “About Endlessness”,
dello svedese Roy Andersson,
“ode e lamento ironico sulla vita”.

L’Italia vince con Luca Marinelli,
a cui è andata la Coppa Volpi
per la migliore interpretazione maschile.
L’attore ha dedicato il premio
alle persone che salvano vite in mare,
ispirandosi a “Martin Eden”,
il marinaio di Jack London,
che lui stesso interpreta
nel film del regista Pietro Marcello.

Non è stato l’unico
a pronunciarsi sul tema
delle vittime del mare.
Anche Ariane Ascaride,
ringraziando pubblico e giuria
per il premio come miglior attrice,
ha ricordato “tutti coloro che dormono
sul fondo del Mediterraneo”
L’attrice si è distinta
per la sua interpretazione
in “Gloria Mundi” di Robert Guédiguian,
suo compagno nella vita,
“un film sulla sopravvivenza economica”
ambientato a Marsiglia.

Infine Roman Polanski
ha vinto il Gran Premio della giuria
per “J’accuse”,
sul caso Dreyfus.

 SPORT
 SPORT

 Tab59

Caster Semenya si dà al calcio
La campionessa olimpica
e mondiale
degli 800 metri
Caster Semenya
ha deciso di dedicarsi al calcio.

La campionessa sudafricana
secondo le regole
della IAAF sull’iperandrogenismo,
dovrebbe assumere dei farmaci
che limitino
il suo livello di testosterone
se vuole gareggiare ancora nell’atletica.

Dopo aver annunciato
di non avere intenzione
di assumere i farmaci richiesti,
è arrivata ora la notizia
che l’atleta ha firmato un contratto
con la JVW FC,
una squadra di calcio femminile
del Sudafrica.

Sembrerebbe quindi
che Semenya sia pronta a lasciare l’atletica
per dedicarsi a un altro sport:
il calcio.

sport.sky.it

sport.sky.it
 SPORT
 SPORT

 Racingperson

Charles Leclerc trionfa a Monza
E’ nata una stella:
Charles Lelerc,
che domina al gran premio di Monza.

Due vittorie consecutive
su 2 piste molto importanti:
il Belgio, pista più difficile del mondiale,
e a Monza, in cui la Ferrari
non festeggiava dal 2010 con Alonso.

Ha 21 anni Leclerc,
ed è nato nel Principato di Monaco.
Domenica ha difeso il suo posto,
e al traguardo ha esultato
con un urlo liberatorio.

Dopo i primi due successi
si parla già
di un aumento dell’ingaggio:
nel 2020 passerebbe
da 3 a 9 milioni più i premi.

In serata è arrivato il messaggio
del presidente John Elkann:
“Vincere a Monza,
a casa nostra
davanti ai nostri tifosi
è un’emozione straordinaria.
È il regalo più bello
con cui possiamo festeggiare
i nostri 90 anni”.

Donations help us pay our writers and editorial staff. Click here to show your support!
Donations
Click here
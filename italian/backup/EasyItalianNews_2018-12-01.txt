ITALIA
 ITALIA

 Maurizio Lupi
Ponte Morandi: Castellucci non risponde alle domande dei pm
Giovanni Castellucci,
amministratore delegato
di Autostrade per l’Italia,
indagato insieme ad altre 20 persone
per il crollo del viadotto Morandi a Genova,
viene interrogato mercoledì 28 novembre,
ma resta per un’ora
davanti ai pm
senza rispondere
alle loro domande.

Consegnata una memoria ricostruttiva.
All’uscita parla con i giornalisti
e conferma quanto anticipato
da Il Messaggero:
lascerà l’incarico
in Autostrade per l’Italia
per occuparsi della guida
della capogruppo Atlantia.

genova.repubblica.it

genova.repubblica.it
ESTERI
ESTERI

,
Trump cancella l’incontro con Putin al G20
Sabato 1 dicembre
Trump aveva in programma
un incontro con
il presidente russo Putin
durante il G20.

Giovedì
con un tweet a sorpresa
il presidente americano
ha cancellato
l’incontro previsto.

La motivazione ufficiale:
“visto che le navi
e i marinai
non sono stati restituiti
dalla Russia
all’Ucraina,
ho deciso che
sarebbe meglio per
tutte le parti coinvolte
cancellare il mio incontro”.

Mosca ha dichiarato
di aver appreso
della cancellazione
dal tweet.

 ITALIA
 ITALIA

Milano: un passante blocca pirata della strada in fuga
Dopo avere investito una ragazza
ed essere scappato,
un pirata della strada
è stato inseguito e bloccato
da un passante
che aveva assistito
alla scena.

E’ successo a Milano,
dove la giovane
è stata investita
poco dopo le dieci di sera,
riportando delle fratture
agli arti inferiori.

Un automobilista
che si trovava sul luogo
è saltato a bordo
del suo furgone
ed è corso dietro
alla Ford Fiesta
che si allontanava
in direzione periferia,
riuscendo a bloccarla
dopo circa 300 metri.

L’uomo ha anche
chiamato le forze dell’ordine,
che dopo essere intervenute
e hanno quindi identificato
il pirata della strada.

La ragazza investita
è stata trasportata
in ospedale
dove è stata ricoverata
con codice giallo.

ESTERI
ESTERI

Data in sposa a 6 anni, ottiene il divorzio a 18
È la fine di un incubo
per Pintudevi,
una ragazza indiana
di 18 anni
che finalmente
ha ottenuto il divorzio
dal marito,
dopo essere stata costretta
a sposarsi
a soli 6 anni.

È stata Krithi Barthi,
fondatrice della ONG
Saarthi Trust,
un’organizzazione che
si impegna contro
i matrimoni precoci,
a sostenere Pintudevi
e ad accompagnarla
al tribunale di Jodhpur,
che poi le ha concesso
di divorziare.

Per anni la ragazza
aveva provato a ottenere
il divorzio,
ma la famiglia
dell’uomo
si era fermamente opposta,
minacciandola diverse volte.

Ora può finalmente
realizzare il suo sogno,
ovvero iniziare a studiare.

Secondo un rapporto
dell’Unicef del 2018,
anche se
il numero delle minorenni
costrette a sposarsi
è in forte diminuzione,
le spose bambine
nel mondo
sono ancora 12 milioni
ogni anno.

 CULTURA
 CULTURA

Muretti a secco dichiarati patrimonio dell’umanità
“L’arte dei muretti a secco”
è stata inserita nella lista
degli elementi immateriali
dichiarati
Patrimonio dell’Umanità
dall’Unesco.

L’Italia
aveva presentato la candidatura
insieme ad altri 8 paesi europei:
Croazia, Cipro, Francia, Grecia,
Slovenia, Spagna e Svizzera.

L’arte di costruire strutture
ammassando le pietre
una sull’altra,
con la sola aggiunta,
a volte,
di terra secca,
è considerata
uno dei primi esempi
di manifattura umana.

I muretti a secco
sono presenti
in quasi tutte
le regioni italiane,
per motivi diversi,
che possono essere legati
sia alla costruzione di abitazioni
che all’agricoltura.

I muri a secco, inoltre,
svolgono una funzione importantissima
nella prevenzione delle slavine,
delle alluvioni
e delle valanghe,
sono capaci di
migliorare la biodiversità
e creare migliori condizioni microclimatiche
per l’agricoltura.

 SPORT
 SPORT
Champions League: Napoli ok, Inter ko
Vittoria del Napoli
al San Paolo
contro la Stella Rossa di Belgrado
nel penultimo turno
della fase a gironi
di Champions League.

Hamsik
in apertura,
una doppietta di
Mertens
e la rete per i serbi di
Ben
hanno fissato il risultato
sul 3-1 per i partenopei.

Il Napoli
si giocherà
la qualificazione
a Liverpool.

L’Inter
è uscita sconfitta
per 1-0
a Wembley
dal Tottenham.

Di Eriksen
la rete per gli inglesi
a dieci minuti dalla fine.

Per le due squadre
qualificazione ancora in bilico,
si deciderà tutto
nell’ultimo turno.

 CULTURA
 CULTURA

 Bin im Garten
Mondiale di scacchi, Carlsen resta campione
Si è tenuta
a Londra
la finale
dei mondiali di scacchi.

Lo scontro
è avvenuto
tra l’italo-americano
Fabiano Caruana
e il norvegese
Magnus Carlsen.

A portare a casa
il titolo
è stato,
per la quarta volta,
Carlsen.

Ha vinto
un montepremi
di 550 mila euro.

Grande battaglia
tra i due,
i primi 12 incontri
a tempo normale
sono tutti finiti
in pareggio.

È un esito
senza precedenti,
per una finale,
in 132 anni di storia.

Il norvegese
ha ottenuto il titolo
vincendo 3 volte di fila
nel tie-break
a tempo limitato.

 SPORT
 SPORT

Irlanda: club finge la morte di un giocatore
La squadra irlandese
Ballybrack
della terza divisione locale
ha chiesto e ottenuto
il rinvio di una partita
per la morte
di un suo ex giocatore,
Fernando La Fuente.

Qualche giorno dopo
però
si è scoperto che
il giocatore
era ancora vivo,
si era solo trasferito.

Immediate
le scuse del club
che ha incolpato
dell’accaduto
un suo dirigente,
prontamente licenziato.

La Fuente
ha appreso la notizia
della sua “morte”
da alcuni amici
che gli hanno scritto.

www.foxsports.it
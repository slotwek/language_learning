ESTERI
ESTERI

New York: un elicottero si schianta sul tetto di un grattacielo di Manhattan
Poco prima delle 14
(le 20 in Italia)
di lunedì 10 giugno,
sotto un forte temporale,
un elicottero si è schiantato
contro il tetto di un grattacielo
di 54 piani
nel centro di Manhattan,
a New York.

Il luogo dell’incidente
è vicino a Times Square,
all’altezza della Cinquantunesima Strada
e la Settima Avenue.

Il pilota è morto sul colpo.
Sembra avesse tentato
un atterraggio d’emergenza
non andato a buon fine.
Oltre a lui,
nessun altro passeggero
era a bordo.

Il governatore dello Stato di New York,
Andrew Cuomo,
ha prontamente dichiarato:
“Non è terrorismo.
L’elicottero si è schiantato
sul tetto del grattacielo.
Le persone all’interno del palazzo
si sono salvate.
L’incendio è sotto controllo”.

L’elicottero era decollato
intorno alle 13.35
dall’eliporto sulla Trentaquattresima Strada
e resta da chiarire
perché volasse in quell’area,
dove sono richiesti permessi speciali
dall’aeroporto di La Guardia,
data la vicinanza con la Trump Tower,
la casa del presidente.

 ITALIA
 ITALIA

Tra Di Maio e Salvini è tregua: il governo va avanti
I due vice premier
Di Maio e Salvini,
e il Presidente del Consiglio
Giuseppe Conte,
si sono riuniti a Palazzo Chigi,
sede del Governo,
per la prima volta
dopo le elezioni europee.

Tra le questioni urgenti da discutere
c’era l’accordo
tra i due leader
per la linea economica da seguire
dopo i richiami ricevuti
dall’Unione Europea,
che invitano l’Italia
ad attuare
“politiche di riduzione del debito
e di messa in sicurezza
dei conti pubblici”.

L’Italia infatti rischia l’infrazione,
un provvedimento disciplinare
che avrebbe spiacevoli conseguenze
per il paese.

Al termine dell’incontro,
Salvini e Di Maio
hanno confermato
di voler trovare una strategia comune
per realizzare una manovra economica
rispettosa dei bisogni dell’Italia,
più che delle imposizioni
volute dall’Europa.

I due vice premier, per ora,
si stringono la mano
e assicurano che il governo
andrà avanti.
La prossima sfida sarà
l’accordo sui rappresentanti
da mandare al Parlamento europeo.

ESTERI
ESTERI

 ROBIN COOPER

L’Alabama firma una legge sulla castrazione chimica
Kay Ivey, la governatrice
dello stato dell’Alabama,
ha firmato una legge
che prevede l’attuazione
della castrazione chimica
su chi commette reati sessuali
contro minori
di età inferiore ai 13 anni.

La castrazione chimica
blocca gli impulsi sessuali.

Secondo la legge dell’Alabama,
i detenuti dovranno iniziare il trattamento
un mese prima del loro rilascio,
e continueranno
finché non sarà la corte
a valutare che non è più necessario.

Saranno i condannati stessi
a pagare per la procedura.
“Questa legge
sarà un passo avanti
nella protezione
dei bambini dell’Alabama”,
ha commentato Ivey.

 ITALIA
 ITALIA

Esplosione nel palazzo comunale di Rocca di Papa
Nel palazzo comunale
di Rocca di Papa,
in provincia di Roma,
si è verificata un’esplosione
causata da una fuga di gas.

La fuoriuscita di gas
è stata provocata per errore
da alcuni operai
che lavoravano in strada.

I tre operai
sono poi fuggiti in macchina
ma i carabinieri
li hanno rintracciati.

Sedici le persone rimaste ferite
tra cui il sindaco della cittadina
e tre bambini dell’asilo nido
situato accanto al municipio.

Nessuno di loro
è in pericolo di vita.
La procura indaga
per disastro colposo
e lesioni gravi.

roma.corriere.it

roma.corriere.it
ESTERI
ESTERI

 Laure Petrucci

Notre-Dame, la prima messa dopo l’incendio
Nei giorni di sabato 15
e domenica 16 giugno
verrà celebrata
la prima messa
nella cattedrale di Notre-Dame
dopo l’incendio
del 15 aprile.

Lo ha annunciato
il rettore della cattedrale,
monsignor Patrick Chauvet.

La messa verrà celebrata
nella Sainte Chapelle,
la piccola cappella
che ospitava la reliquia
considerata dai fedeli
la corona di Gesù,
che si è salvata
dalle fiamme.

Tutti i partecipanti alla funzione
dovranno indossare
un casco protettivo
per ragioni di sicurezza.

La data scelta
per celebrare la messa
è quella della consacrazione dell’altare
perché, secondo monsignor Chauvet,
“È molto importante
poter far vedere al mondo
che il ruolo della cattedrale
è quello di mostrare
la gloria di Dio.”

RELIGIONE
RELIGIONE

 Diliff

Vaticano: no al pensiero unico sull’educazione sessuale nelle scuole
In un documento
appena pubblicato
il Vaticano sottolinea che:
“l’educazione all’affettività
ha bisogno di un linguaggio
adeguato e misurato”.

L’emergenza educativa
sulla sessualità,
e sul gender in particolare,
va affrontata dando voce
a tutte le sensibilità,
secondo l’organo ufficiale
della Chiesa cattolica.

Per il Vaticano
la diversità biologica
maschio / femmina
va rispettata,
e le scuole religiose
hanno diritto a portare avanti
un’educazione coerente
con la fede cattolica.

Però è altrettanto importante
creare un dialogo rispettoso
delle diverse posizioni.
L’obiettivo comune
è combattere le discriminazioni
nei confronti delle donne
e il fenomeno del bullismo.

 CULTURA & SOCIETA’
 CULTURA & SOCIETA’
Esame di maturità 2019: tutte le novità di quest’anno
In questi giorni in Italia
400mila studenti e studentesse
si preparano all’esame di maturità
del 19-20 giugno,
la prova finale
che segna la fine
delle scuole superiori
e la consegna del diploma.

Rispetto agli altri anni,
le prove scritte saranno due,
e non tre.
Infatti, la proposta
del ministro dell’istruzione Bussetti
ha eliminato il tanto contestato “quizzone”,
una serie di domande
a scelta multipla
relative a quanto studiato
durante l’anno.
In compenso, le prove scritte
sono state integrate
con più materie:
la prima di italiano
e la seconda multidisciplinare
e relativa all’indirizzo scelto.

Nello specifico,
ci saranno prove
di latino e greco nei licei classici,
matematica e fisica nei licei scientifici,
diritto ed economia politica nei licei delle scienze umane
e informatica, sistemi e reti negli istituti tecnici.

Ma quest’anno,
la vera novità
è relativa alla prova orale:
scompare infatti la classica “tesina”,
che per anni gli studenti
hanno preparato
portando un argomento a scelta
trasversale a tutte le materie
studiate durante l’anno.

Al suo posto
gli studenti troveranno una busta,
pescata casualmente
dalla commissione d’esame.
La busta potrà contenere
qualsiasi tipo di argomento
connesso con il programma scolastico,
e gli studenti dovranno argomentare in modo critico
e facendo collegamenti
con tutte le altre materie,
in modo da testare
il reale apprendimento
dei contenuti delle singole discipline.

Inoltre, ci saranno alcune domande
sul tema “Cittadinanza e Costituzione”.

 SPORT
 SPORT

 Вячеслав Евдокимов

Qualificazioni europei 2020: Italia-Bosnia 2-1
L’Italia guidata da Roberto Mancini
ha vinto anche la quarta partita
del girone di qualificazione
agli Europei 2020.

La Bosnia era passata in vantaggio
nel primo tempo
grazie a un gol di Dzeko.

L’Italia è riuscita però
a ribaltare la partita
trovando prima il pareggio
con un gran gol di Insigne,
e poi il vantaggio
con Verratti.

Gli azzurri sono a punteggio pieno
nel girone
davanti a Finlandia e Armenia.

Know others who’d enjoy EasyItalianNews.com? Forward this email!
EasyItalianNews.com
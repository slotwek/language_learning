ESTERI
ESTERI

Gli USA preparano il ritiro di migliaia di truppe dall’Afghanistan
Secondo il Washington Post
gli USA si preparano
a ritirare migliaia di soldati
dall’Afghanistan.

Il piano di parziale ritiro
rientrerebbe nell’ambito
di un accordo con i talebani
che imporrebbe loro
di trattare un più ampio accordo di pace
con il governo afgano.
Secondo quanto riporta il Post
gli USA ridurrebbero le loro truppe
dalle attuali 14.000 unità
a 8000.

Le trattative sono in corso da tempo
guidate dal diplomatico americano
Zalmay Khalilzad,
nominato dal presidente Trump.

L’idea è di raggiungere un accordo
entro settembre
quando avranno luogo
le elezioni presidenziali afgane.

 ITALIA
 ITALIA

Nave Gregoretti: sbarcano finalmente i migranti
Dopo giorni di stallo,
la nave di pattuglia Gregoretti
della Guardia Costiera italiana,
ha ricevuto l’autorizzazione
dal Ministero dell’Interno di Salvini
per sbarcare i 116 migranti a bordo.

La nave stazionava ormai da giorni
al porto di Augusta (Siracusa),
dopo aver atteso inutilmente
nei giorni precedenti
al largo di Catania.

La situazione si è sbloccata
dopo che l’Europa si è impegnata
a ripartire tra i vari paesi membri
la collocazione dei migranti:
Germania, Portogallo,
Francia, Lussemburgo
e Irlanda.
Dal canto suo, l’Italia
non avrebbe accolto nessuno,
se alcune strutture religiose
non si fossero rese disponibili.

Le condizioni igieniche
e sanitarie a bordo
si erano fatte molto gravi
con “un caso di tubercolosi […]
e un altro di cellulite infettiva;
20 di scabbia e qualche altro caso
con diverse patologie”,
come dichiarato dalla Procura.

Poche ore prima Salvini
aveva detto alla stampa:
“Non siamo il campo profughi d’Europa.
Non so se mi causerà
un altro tentato processo,
ma ho le spalle grosse”.

ESTERI
ESTERI
Morto Hamza bin Laden, figlio e potenziale erede di Bin Laden
Hamza bin Laden,
figlio di Osama bin Laden,
fondatore di al-Qaeda,
è morto.

E’ quanto riferiscono
la Nbc e il New York Times.

Figlio dello “sceicco del terrore”,
Hamza bin Laden era considerato
il possibile successore militare
e spirituale
di Osama,
nonché futura guida
del gruppo terroristico.

Nato nel 1989,
il giovane ha sempre seguito il padre
durante tutte le tappe
della sua guerra santa.

E’ apparso per la prima volta
accanto al padre,
nel video di rivendicazione
dell’attentato alle torri gemelle
e al Pentagono
dell’11 settembre.

Secondo i media americani,
gli Stati Uniti avrebbero
un ruolo non precisato
nell’uccisione di Hamza.

Interrogato sull’argomento dai giornalisti,
Donald Trump ha risposto semplicemente:
“Non voglio fare commenti su questo”.

 ITALIA
 ITALIA
Campoli, virali le nonne e i bimbi migranti
La foto ha fatto il giro del web
in poche ore,
diventando presto virale
e regalando un sorriso
a molti italiani.
Essa cattura l’immagine
di tre donne di età avanzata,
sedute all’aperto
in tipico stile italiano,
con in braccio
un bambino di colore ciascuna.

Grazie alla descrizione,
pubblicata assieme alla foto
su un gruppo Facebook,
i tre bimbi vengono identificati
come ospiti del centro accoglienza
dell’area circostante
a Campoli del Taburno.

“Un pomeriggio qualunque
abbascio a chiazzólla”.
Legge la didascalia,
che continua identificando le donne.
“Da sinistra:
Zì Nicolina, Zì Vicenza
e Zì Maria
fanno da nonne ai piccoli
che vivono nel centro accoglienza
situato vicino alle loro abitazioni”.

“Integrazione, accoglienza, bellezza”,
la fotografia è stata accolta
con gioia e tenerezza
dalla maggior parte degli utenti
del sito social,
portando alcuni
a dichiarare le nonne
“patrimonio dell’umanità”,
simbolo di un’Italia
che non ha completamente dimenticato
i suoi valori.

napoli.repubblica.it

napoli.repubblica.it

ESTERI
ESTERI
Arabia Saudita abolisce restrizioni sul passaporto per le donne
L’Arabia Saudita
dice finalmente addio
alle numerose restrizioni
che impedivano
alle donne del paese
di viaggiare liberamente.

Dal 2 agosto, infatti,
la popolazione femminile del paese
ha la possibilità
di fare richiesta
per ottenere un passaporto
e viaggiare all’estero
senza il consenso di un uomo,
precedentemente essenziale.

La nuova legge,
accolta con esultanza dai social,
si estende a tutti i cittadini
senza alcuna distinzione.
Essa concede
a figlie e madri
la possibilità di sottrarsi
alla volontà di padri,
mariti,
e persino di figli di sesso maschile,
i quali detenevano in precedenza
il potere di ridurre considerevolmente
la loro libertà di movimento,
secondo un atto giuridico
volto alla sistematica
sottomissione femminile.

ECONOMIA
ECONOMIA
Disoccupazione scende, occupazione al 59,2%
Buone notizie
dopo l’ultima rilevazione dell’Istat,
l’lstituto Nazionale di Statistica,
che ha dichiarato
una decisiva decrescita
del tasso di disoccupazione
in Italia.

Infatti,
giugno 2019
si è distinto
grazie alla percentuale di disoccupati
più bassa dal 2011.

Essa, infatti,
scende al 9,7%
e, nonostante la disoccupazione giovanile
si aggiri ancora
intorno al 28%,
anche questa
è diminuta del 1,5%.

Il paese non vede
un tasso percentuale di disoccupazione
così basso
da aprile 2011,
e lascia spazio
a un timido senso di ottimismo,
che viene confermato
anche da un aumento generale
dell’occupazione
nella fascia d’età
tra i 15 e I 64 anni,
che raggiunge il 59,2%,
il risultato più alto mai ottenuto,
dalle prime rilevazioni statistiche
a oggi.

 CULTURA & SOCIETA’
 CULTURA & SOCIETA’
Il nuovo film di Woody Allen, bandito negli USA, uscirà nelle sale italiane questo autunno
“Un giorno di pioggia a New York”
è il nuovo film di Woody Allen.
Negli Usa è stato bandito
ed Allen è in causa con Amazon,
che ha annullato
il contratto di distribuzione di questo
e di altri quattro suoi film.

La censura giunge
all’indomani degli scandali
portati alla luce
dal movimento femminista #MeToo.

Il regista ultraottantenne
è di nuovo “nell’occhio del ciclone”
per le accuse di molestia sessuale
ai danni della figlia adottiva Dylan,
quando aveva 7 anni.
Nel primo processo
che riguardò queste accuse,
Allen risultò innocente.
Ma adesso l’America lo ripudia,
complice il clima
da “caccia alle streghe”
creato da #MeToo.

La casa cinematografica italiana Lucky Red
ha invece deciso
di distribuire la pellicola,
che uscirà nelle sale
il prossimo ottobre.

Con questo film,
Allen torna a parlare di amore
e del delicato equilibrio
che sta alla base della relazione
di una giovane coppia,
sedotta dalle mille tentazioni
in visita nella Grande Mela.

Nel cast Timothée Chalamet,
Elle Fanning,
Selena Gomez,
Jude Law, Liev Schreiber
e Diego Luna.

 CULTURA & SOCIETA’
 CULTURA & SOCIETA’
Cancellato il Victoria’s Secret Show
Per la prima volta in 23 anni
non ci sarà lo show
di Victoria’s Secret,
dove le modelle sfilavano
in biancheria intima.

A dare la notizia
è uno degli “angeli”,
la modella Shanina Shaik:
“Sono un po’ delusa
perché non è qualcosa
a cui sono abituata,”
queste le parole della Shaik.

Sui motivi della cancellazione
la modella non si è espressa
ma ha ipotizzato
un possibile desiderio dell’azienda
di ridefinirsi.

L’azienda non ha però ancora rilasciato
un comunicato ufficiale.
Negli ultimi anni
erano stati al centro
di diverse polemiche
per via dell’uso del corpo femminile
e per l’uso di modelle
magre e perfette.

Know others who’d enjoy EasyItalianNews.com? Forward this email!
EasyItalianNews.com
ITALIA
 ITALIA

 Xadhoomx

Conte si dimette, iniziano le consultazioni al Quirinale
“Alla fine di questo dibattito
mi recherò dal presidente della Repubblica
per dimettermi”.
Con queste parole
in Aula di Senato
Giuseppe Conte,
Primo Ministro italiano,
mette chiarezza
sulla direzione che prende
la crisi di governo.

Il pomeriggio del 20 agosto
il governo,
che prima vedeva coalizzati
i partiti Lega
e Movimento Cinque Stelle,
si arresta,
secondo le parole del premier,
a causa di una crisi
voluta da Matteo Salvini
Ministro degli Interni leghista.

Il commento in Aula di Salvini,
non si è fatto aspettare.
“Grazie e finalmente:
rifarei tutto quello che ho fatto”.

I capigruppo del M5S
della Camera e del Senato
confermano il sostegno
a Luigi Di Maio,
il capo politico del partito.

“Il Movimento 5 Stelle
si affiderà alla volontà
del presidente Sergio Mattarella
che segnerà
la strada da seguire
dopo che Matteo Salvini
ha aperto un’assurda crisi di governo
in pieno agosto.”

Le consultazioni di Mattarella
al Quirinale
hanno avuto inizio il 21 agosto:
in caso non sia possibile
costituire una nuova legislatura,
vi sarà potenzialmente
il ricorso alle elezioni,
come desiderato
dai capigruppo della Lega.

ESTERI
ESTERI

Brexit, telefonata tra Trump e Johnson
Boris Johnson,
primo ministro britannico,
e Donald Trump,
presidente degli Stati Uniti,
hanno discusso telefonicamente
della Brexit
e dell’accordo di libero scambio
Usa-Regno Unito.

La telefonata
precede un vertice
che si terrà al G7,
in Francia,
nei prossimi giorni.

Secondo un portavoce
dell’ufficio di Johnson,
i 2 leader hanno discusso
di questioni economiche
e relazioni commerciali.

Donald Trump, invece,
attraverso il suo account Twitter
ha definito
“una grande discussione”
la conversazione
con il primo ministro britannico
e ha aggiunto:
“Non vedo l’ora
di incontrare Boris”.

 ITALIA
 ITALIA

Sardegna, prime multe in spiaggia per chi fuma
In alcune spiagge della Sardegna
ormai da mesi
è stato istituito
il divieto di fumo sulle spiagge
per evitare roghi
e mantenere il litorale pulito.

Il divieto è stato scarsamente rispettato
perciò la seconda settimana di agosto,
sono iniziati i controlli
da parte dei vigili
che hanno multato per €50
locali e turisti
sorpresi a fumare.

Il sindaco racconta
che l’ordinanza è in vigore
già da aprile,
ma in pochi l’hanno rispettata,
e a seguito delle lamentele
di chi aveva scelto quelle spiagge
proprio per l’ordinanza,
sono scattati i controlli.

Multe anche per chi getta
il mozzicone per terra
o in mare.
Le sigarette infatti,
costituiscono materiale
non facilmente biodegradabile
e con le loro sostanze tossiche
causano danni gravissimi.

I vigili questa volta
hanno agito in divisa,
ma i prossimi controlli
saranno in borghese.
Il divieto vale in tutta la spiaggia
tranne nei chioschi
o per chi usa la sigaretta elettronica.

 ITALIA
 ITALIA

  Raph_PH
Sting nominato cittadino onorario di un paese toscano
Il paese toscano Figline e Incisa Valdarno
ha comunicato che Sting
e la moglie Trudie
verranno nominati cittadini onorari.

La decisione era stata presa
dal consiglio comunale
lo scorso ottobre
e ora è stata ufficializzata.

Il riconoscimento è dovuto
alla solidarietà mostrata da Sting
verso gli operai
della fabbrica Bekaert
che è stata delocalizzata in Romania.
L’estate scorsa infatti
il cantante si è unito
alle proteste degli operai.

È la prima volta che il paese
dà un tale riconoscimento
a qualcuno che non risiede
nel territorio.

Sting e la moglie
hanno accettato il riconoscimento.

valdarnopost.it

valdarnopost.it

AMBIENTE
AMBIENTE

 Beata May

Islanda: una targa commemora il ghiacciaio “OK” scomparso
“Ok” è il soprannome
di “Okjökull”,
nome islandese per “ghiacciaio”,
ora scomparso
dopo circa 700 anni di vita.

Una cerimonia celebrata
a 1400 metri d’altitudine,
ha voluto commemorarlo.
Erano presenti il primo ministro islandese
Katrin Jakobsdottir
e il ministro dell’Ambiente
Gudmundur Gudbrandsson.

Per l’occasione
è stata apposta una targa
con la “Lettera al futuro”
dello scrittore Andri Snaer Magnason:
“OK è il primo ghiacciaio islandese
a perdere il suo status di ghiacciaio.
Nei prossimi 200 anni è previsto
che tutti i nostri principali ghiacciai
faranno la stessa fine.
Questa targa testimonia
che noi siamo coscienti
di quello che sta accadendo
e di cosa è necessario fare.
Solo tu sai se lo abbiamo fatto”.

Sulla targa si legge anche
la cifra “415 ppm CO2“,
ovvero “il livello record
di concentrazione di anidride carbonica
registrato nell’atmosfera”
nel maggio 2019.

L’iniziativa è stata progettata
cinque anni fa
dal geologo Oddur Sigurosson,
che già allora decretava
la morte del ghiacciaio
e quella imminente di altre centinaia
attualmente “in fin di vita”.

 CULTURA & SOCIETA’
 CULTURA & SOCIETA’

 Angelo T. La Spina

La Nasa premia la foto dell’Etna scattata da un astrofotografo siciliano
È di Dario Giannobile,
astrofotografo di Siracusa,
la “Foto astronomica del giorno”.

La Nasa ha assegnato il premio
per la quarta volta in cinque mesi
a uno scatto italiano
(tre dei quali
provenienti dalla Sicilia).

Il soggetto, in questo caso,
è l’affascinante
e inquieto vulcano Etna.

L’immagine lo ritrae di sera,
sormontato da nuvole bianche,
di forma ovale e allungata,
colorate dal basso
dalla lingua ardente di lava
che cola dal cratere
lungo il fianco del monte.
Sullo sfondo la luna
incontra la stella Aldebaran.

In un’intervista,
Giannobile racconta
di aver programmato lo scatto per tempo,
per immortalare la congiunzione
della luna con la stella
sopra l’eruzione vulcanica.
Il caso ha voluto
che si formassero anche delle nubi
che per il vento
hanno assunto una forma particolare.

Altri scatti dell’Etna
si sono aggiudicati in passato
il premio fotografico della Nasa,
come nel 2018,
quando Marcella Giulia Pace
riprese una Luna diventata gigantesca
per l’illusione ottica
creata dalla luce
della lava del vulcano.

 CULTURA & SOCIETA’
 CULTURA & SOCIETA’

 Jollyroger

Paolo Pellegrin firma il calendario 2020 della Polizia
Quest’anno il calendario
della Polizia di Stato
è stato realizzato
dal fotografo pluripremiato
Paolo Pellegrin.

Come ogni anno
il ricavato verrà devoluto
a Unicef Italia,
a sostegno del progetto
per la celebrazione
del “Trentesimo anniversario
della Convenzione ONU
dei diritti dell’infanzia
e dell’adolescenza”.

Pellegrin, per realizzare le sue fotografie,
si è concentrato sulle attività
che mostrano maggiormente
il lato umano dei poliziotti.

Il calendario,
disponibile da parete
o da tavolo,
è già prenotabile.

 SPORT
 SPORT

 Bert Kaufmann

Euro 2020: il concerto di inaugurazione si farà al Colosseo
Gli europei di calcio 2020
si svolgeranno il prossimo giugno
e coinvolgeranno
molte città europee
tra cui Roma.

Sono stati resi noti
alcuni dettagli:
a Roma si svolgerà
la partita inaugurale.
Per l’occasione
ci sarà una cerimonia d’apertura
ai Fori Imperiali.

È stato inoltre comunicato
che verrà fatto un concerto inaugurale
nella suggestiva location
del Colosseo.

Inoltre in Piazza del Popolo
verrà allestita una ‘fan zone’
con maxischermi
e campi da futsal (calcio a 5).

Donations help us pay our writers and editorial staff. Click here to show your support!
Donations
Click here
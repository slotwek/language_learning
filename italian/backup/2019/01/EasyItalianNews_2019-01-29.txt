ESTERI
ESTERI

 Rogério Alves/TV Senado
Brasile: crolla una diga, più di 400 dispersi
Un mare di fango e detriti
che ha travolto tutto:
questo è ciò che si è presentato
agli occhi dei soccorritori
accorsi dopo il disastro.

A Brumadinho
(area metropolitana
di Belo Horizonte,
nello Stato del Minas Gerais)
in Brasile,
una diga di scarti minerari
della compagnia brasiliana Vale
ha subito un cedimento.

La società mineraria Vale,
proprietaria dell’impianto,
ha pubblicato l’elenco
di 413 dipendenti
di cui non si hanno notizie
da quando la diga
ha ceduto.

Pochissime le speranze
di trovare sopravvissuti:
“È difficile trovarsi davanti
a questo scenario
e non essere commossi”
ha commentato
il presidente brasiliano
Jair Bolsonaro.

 ITALIA
 ITALIA

 Comune di Milano
Giulio Regeni: centinaia in fiaccolata a Padova
Manifestazioni in tutta la penisola:
da Fiumicello,
dove Giulio era nato,
alla Sicilia.
Anche Padova
ha voluto ricordare
Giulio Regeni.

A tre anni
dal suo barbaro assassinio
avvenuto in Egitto,
circa 300 persone
sono accorse nella sera del 25 gennaio
in Piazza delle Erbe,
a Padova,
per la commemorazione.

Queste le parole
del vicesindaco Arturo Lorenzoni:
“E’ un fatto
che ha violato tutti noi
e non si può stare in silenzio.
Alla famiglia
va tutta la vicinanza
della nostra amministrazione”.

Erano presenti
anche gli esponenti
delle associazioni
e degli studenti.

Alle 19.41,
orario dell’ultimo contatto registrato
con il ricercatore italiano
trovato morto al Cairo
il 3 febbraio 2016,
il via alla fiaccolata
organizzata da Amnesty International
e al minuto di silenzio.

E’ stata poi letta la lettera
che i genitori di Giulio
hanno inviato
alle 100 piazze italiane
dove si è svolta
in contemporanea
la stessa commemorazione.

ESTERI
ESTERI

Filippine, Isis rivendica attentato
Domenica mattina
intorno alle 8:45,
2 ordigni artigianali
sono esplosi
durante la messa domenicale
nella cattedrale
di Nostra Signora del Monte Carmelo,
nelle Filippine.

La cattedrale
si trova sull’isola di Jolo,
a sud di Mindanao.

I 2 ordigni
sono esplosi,
rispettivamente,
davanti all’ingresso della chiesa
e nel parcheggio di questa.

Il primo è esploso
durante la celebrazione della messa,
il secondo, invece,
all’arrivo dei soccorsi
e delle forze di polizia.

Le vittime sarebbero 20,
15 fedeli e 5 soldati.
Più di 110, invece,
i feriti.

L’attentato
è stato rivendicato
dal Daesh,
la principale agenzia di stampa
dello stato islamico.

Tuttavia, secondo gli investigatori,
gli attentatori
potrebbero appartenere
al gruppo “Ajang-Ajang”,
simpatizzante dell’Isis.

Il portavoce
del presidente Duterte
ha condannato l’attentato
e assicurato che i responsabili
saranno trovati
e puniti.

 ITALIA
 ITALIA

 Vittodav
Stefano Cucchi: ancora depistaggi, secondo i familiari
“Stanno emergendo
fatti inquietanti e gravi
che si stanno verificando
al di fuori di questo processo.
Possiamo anche voltarci
dall’altra parte,
ma è inaccettabile
in uno Stato di diritto”.

Questo l’atto d’accusa
ribadito dal legale
della famiglia Cucchi,
Fabio Anselmo,
in apertura dell’udienza
del processo bis
sulla morte di Stefano Cucchi,
giovane geometra romano,
avvenuta nel 2009.

L’avvocato si riferisce,
in particolare,
al filone dell’indagine sui falsi
e sulle presunte pressioni
dei vertici dei Carabinieri
seguite al pestaggio
e alla morte
di Stefano Cucchi.

Ricordiamo che il processo bis
vede imputati
quattro rappresentanti
dell’Arma.

Nelle nuove carte
depositate in settimana
dalla Procura,
emergerebbero pressioni
nei confronti di testimoni
chiamati dal pm
a raccontare
cosa avvenne nell’ottobre del 2009.

Un carabiniere
in aula dichiara:
“L’imputato mi disse
‘ci vogliono tirare dentro'”.

ESTERI
ESTERI

 José Reynaldo da Fonseca
Strage in Louisiana
La polizia ha arrestato
in Louisiana
un giovane di 21 anni,
accusato di aver ucciso
5 persone.

Secondo le ricerche
degli investigatori
il giovane aveva avuto
una relazione
con una delle vittime.

Theriot, l’assassino,
aveva infatti vissuto
in casa della fidanzata
per alcune settimane
ma in seguito a contrasti,
ne era stato allontanato.
Sembrerebbe essere questo
il motivo scatenante
della violenza.

Il giovane,
dopo aver ucciso i suoi genitori,
si è spostato
nella contea vicina
e ha ucciso la fidanzata,
insieme alla sorella
e al padre.

Sono sopravvissuti
due bambini di 7 anni
e la madre della ragazza uccisa,
grazie alla protezione offerta
dai vicini di casa.

 SPORT
 SPORT

Europei di pattinaggio: 2 medaglie di bronzo per l’Italia
Si sono conclusi sabato,
a Minsk,
gli europei di pattinaggio.
L’Italia ha conquistato
due medaglie di bronzo.

Matteo Rizzo ha conquistato
la sua prima medaglia europea
compiendo un’autentica rimonta:
era infatti decimo
dopo il programma corto.

Ma nel programma libero,
grazie a una prova convincente
e agli errori degli avversari,
è riuscito a risalire
fino al terzo gradino del podio.
Oro per la settima volta
allo spagnolo Fernandez.

Nella danza poi
Charlene Guignard e Marco Fabbri
hanno conquistato
la seconda medaglia di bronzo
per l’Italia.
Anche per loro si tratta
della prima medaglia
conquistata a un europeo.

 SALUTE
 SALUTE

Da Coldiretti il Vitamina day contro l’influenza
La Coldiretti,
la principale associazione italiana
degli imprenditori agricoli,
ha lanciato il primo
Vitamina Day,
contro l’arrivo
dell’influenza.

Si tratta di un’iniziativa
con una serie di appuntamenti speciali
nei mercati degli agricoltori
di Campagna Amica
in tutta Italia.

Lo scopo dell’evento
è quello di fare scoprire
rimedi naturali e contadini
per combattere a tavola
il maltempo e i suoi effetti.

Tra gli eventi principali,
quello nella Villa Comunale
di Napoli,
dedicato all’importanza
della vitamina C,
molto presente nei kiwi.

Oltre a degustazioni,
spremute per i bambini
e consigli su salute e bellezza,
presente all’evento
anche un nutrizionista.

Coldiretti ha ricordato
l’importanza di una dieta
a base di vitamina C
e sali minerali
contro le malattie
da raffreddamento,
come mal di gola e tosse.

 SPORT
 SPORT

Calcio: la Juventus batte la Lazio in rimonta nel posticipo
Nel posticipo
della ventunesima giornata
del campionato di calcio
di serie A,
la Juventus ha battuto
all’Olimpico
la Lazio per 2-1.

La vittoria è stata ottenuta
grazie alle reti
segnate entrambe
nel secondo tempo
dopo che,
sempre nella ripresa,
la Lazio era passata in vantaggio
su un autogol
di Emre Can al 14′.

La squadra di casa
ha dominato la partita
per lunghi tratti
e ha avuto con Immobile
l’occasione di raddoppiare,
ma l’ha sprecata.
A quel punto è venuta fuori
la forza della Juve
che, prima con Cancelo al 29′
e poi con Ronaldo al 43′ su rigore,
ha ribaltato il risultato
aggiudicandosi il match.

Dopo il pareggio
nell’anticipo di sabato
fra Napoli e Milan,
la Juve consolida sempre di più
il proprio primato
portandosi a +11
sui partenopei.

Abissali gli altri distacchi
delle “inseguitrici”:
Inter a -19,
Milan a -24,
Roma a -25.

Know others who’d enjoy EasyItalianNews.com? Forward this email!
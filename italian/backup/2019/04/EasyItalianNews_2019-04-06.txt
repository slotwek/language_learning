ITALIA
 ITALIA

 Davide_Oliva

Genova, neonato muore per circoncisione fatta in casa
Un bambino di appena
tre mesi e mezzo di vita
è morto mercoledì 3 aprile
in seguito alle complicazioni
di una circoncisione
fatta in casa.

Secondo quanto ricostruito
dagli investigatori,
la madre e la nonna
del bambino,
entrambe nigeriane,
si sarebbero rivolte
a un connazionale
per eseguire l’intervento.

Durante la circoncisione
il neonato avrebbe iniziato
a perdere sangue
in grandi quantità.
A quel punto
le donne avrebbero chiamato
il pronto intervento.

Purtroppo però
le condizioni del bambino
risultavano già critiche
e il personale medico
non ha potuto
salvare il neonato.

L’uomo che ha aiutato
le due donne
è stato poi rintracciato nella notte
alla frontiera di Ventimiglia,
dove presumibilmente
cercava di oltrepassare
il confine.

Non è il primo caso
di decessi
o gravi mutilazioni
legate alla pratica
della circoncisione,
che spesso viene eseguita in casa
da persone non qualificate.

Per questo,
l’ordine dei medici
ha chiesto che la circoncisione rituale
sia inserita all’interno
dei Lea (livelli essenziali di assistenza),
così da poter essere eseguita
da personale medico
e in strutture sicure.

genova.repubblica.it

genova.repubblica.it

ESTERI
ESTERI
Julian Assange sarà cacciato dall’ambasciata dell’Ecuador e arrestato
WikiLeaks ha annunciato
via Twitter
che Julian Assange
sarà espulso a breve
dall’ambasciata dell’Ecuador
a Londra,
dove vive dal 2012.

Assange è indagato
per aver pubblicato
delle e-mail hackerate
del partito democratico
durante le elezioni presidenziali
del 2016.

Secondo WikiLeaks,
Assange sarebbe stato “venduto”
dal presidente dell’Ecuador,
Lenin Moreno,
che otterrà così uno sconto
sul debito con gli Usa.

Moreno avrebbe accusato Assange
di aver violato ripetutamente
i termini dell’asilo
nell’ambasciata.

Assange sarà espulso
nel giro di ore o giorni,
scrive WikiLeaks,
e verrà arrestato
dalle autorità britanniche.

Il presidente americano Donald Trump
ha chiesto l’estradizione di Assange
negli Stati Uniti.

 ITALIA
 ITALIA

 Manfred Heyde

Castrazione chimica: si vota in Italia
Il 3 Aprile in Italia
si è discussa la legge
chiamata “Codice rosso”.
La legge prevede
un aumento delle tutele
per le vittime di reati violenti,
soprattutto maltrattamenti
e violenza sessuale.

La camera approva il testo
che contiene anche
le norme sul “revenge porn”.

Sulla castrazione chimica però
non c’è accordo.
La lega vota a favore,
i grillini contro,
insieme ad altri partiti.

La proposta non prevedrebbe
la somministrazione obbligatoria,
ma grazie alla castrazione
si otterrebbe una sospensione della pena.

La castrazione chimica
è una terapia farmacologica
che riduce gli ormoni sessuali,
inibendo in tal modo
gli istinti sessuali.
Non è un trattamento definitivo,
ma reversibile,
infatti l’effetto termina
alla fine della somministrazione
dei farmaci.

ESTERI
ESTERI
Brexit, votata legge che impedisce il “no deal”
Pare che la Gran Bretagna
abbia scampato il “no deal”
per un solo voto.

Infatti, il provvedimento promosso
dalla laburista Yvette Cooper
ha ottenuto 313 voti a favore
contro 312 contrari,
ed è stato votato
con una procedura lampo
di sole 6 ore.

La Camera dei Comuni,
con questa legge,
avrebbe approvato
il rinvio della Brexit
oltre la data di scadenza
precedentemente prefissata,
del 12 aprile.

Inoltre, questa legge escluderebbe
il tanto temuto “no deal”,
ovvero l’uscita della Gran Bretagna
dall’Unione Europea
senza alcun accordo con essa.

La premier conservatrice Theresa May
avrebbe dichiarato
di impiegare
questo periodo di proroga
negoziando un compromesso
con il leader laburista Jeremy Corbyn,
per trovare il consenso del parlamento
al piano sulla Brexit
che è già stato bocciato
tre volte.

 ITALIA
 ITALIA

Torna la dicitura padre e madre sulla carta d’identità
È stato pubblicato
sulla Gazzetta Ufficiale
il decreto che sancisce il ritorno
sulla carta d’identità dei minori
della dicitura “madre” e “padre”
al posto di “genitore”.

Questo provvedimento
modifica quindi
quello del 2015
che aveva introdotto
il termine “genitori”.

Il decreto è stato approvato
nonostante il Garante della Privacy
avesse espresso parere negativo
perché discriminatorio
nei confronti, ad esempio,
di bambini con genitori
dello stesso sesso.

ESTERI
ESTERI
L’isola artificiale più grande del mondo
Hong Kong è una delle città
più densamente popolate del mondo,
infatti circa 7 milioni di persone
vivono su una superficie
di 1000 chilometri quadrati.

Se si considera anche
che il 40% di questo territorio
non è edificabile,
si capisce come mai
gli appartamenti siano molto piccoli.
E anche perché costino in media
sui 13mila euro
al metro quadrato.

Il governo di Hong Kong
ha quindi presentato
un nuovo progetto,
in cui sono stati investiti
624 miliardi di dollari.

Il progetto consiste nel bonificare
1000 ettari di terreno
attorno all’isola di Lantau,
in modo da creare l’isola artificiale
più grande del mondo.

Secondo le autorità si inizierà
a lavorare sul territorio
intorno al 2025.
La zona fornirà 260.000 appartamenti,
che saranno abitabili
già a partire dal 2032.

Molti però pensano
che il progetto sia troppo costoso
e che comporti troppi rischi
per l’ambiente
e per la vita marina
attorno all’isola.

AMBIENTE
AMBIENTE
Indonesia: chiusa l’isola di Komodo per salvare i suoi ‘draghi’
Il governo indonesiano
ha deciso di proporre
un piano di chiusura ai turisti
dell’isola di Komodo.

Le altre isole dell’arcipelago
rimarranno aperte.

Il piano di chiusura
dovrebbe partire dal 2020
e durerà per circa un anno.

La decisione è stata presa
per proteggere
i draghi di Komodo
dall’invasione di turisti
che ne danneggiano
l’habitat naturale.

Durante la chiusura
si lavorerà per piantare nuove piante
e aumentare il numero
di prede naturali
del drago di Komodo.

Solo la scorsa settimana
la polizia ha sventato
il tentativo di contrabbando
di 5 draghi di Komodo,
e quindi arrestato
un gruppo di trafficanti.

 SPORT
 SPORT
Federica Pellegrini conquista il pass per il suo nono mondiale
Agli Assoluti di Riccione
Federica Pellegrini
ha vinto il titolo italiano
nei 200 stile libero
vincendo la gara in
1’56’’60.

Con questo riscontro cronometrico
la nuotatrice si aggiudica
il pass per partecipare
ai mondiali di Corea,
il nono mondiale
della sua lunga carriera.

È la seconda prestazione mondiale
dell’anno 2019
dopo la statunitense Ledecky.

La Pellegrini ha dichiarato:
“Sono contenta
e tutto sommato soddisfatta.”

sport.sky.it

sport.sky.it

Know others who’d enjoy EasyItalianNews.com? Forward this email!
EasyItalianNews.com
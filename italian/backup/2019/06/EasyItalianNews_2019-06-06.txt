ESTERI
ESTERI
Ucciso Luebcke, il politico chi aiutava i migranti
Walter Luebcke
uomo politico della Cdu,
l’unione democratica-cristiana tedesca,
è stato ucciso
nella notte tra lunedì 3
e martedì 4 giugno.

Il corpo della vittima
è stato trovato
sul suo terrazzo dalla famiglia.
La procura esclude il suicidio,
e ha iniziato le indagini
per omicidio.

Pare sia stato ucciso
a distanza ravvicinata
da un’arma di piccolo calibro,
che ancora non è stata ritrovata.

Luebcke era noto per il suo impegno
nello schierarsi
a favore degli immigrati
nella crisi del 2015.
Questo lo aveva portato
ad avere molto nemici
nei partiti di destra,
soprattutto nel partito di ultra-destra Pegida.

Luebcke aveva 65 anni
ed era stato presidente
del distretto di Kassel
per oltre dieci anni.

ESTERI
ESTERI

Olanda: a 17 anni ottiene l’eutanasia
Noa Pothoven,
una ragazza di 17 anni,
ha ottenuto l’eutanasia
in Olanda,
dove è legale.

La ragazza l’ha richiesta
in seguito alle sofferenze provocate
da diverse violenze sessuali
subite da bambina.

È stata la stessa ragazza
ad annunciare la sua morte
con un post su Instagram:
“Ancora respiro
ma non mi sento più viva.”

Noa negli anni
ha provato diverse cure,
terapie, psicanalisi,
ma non sono bastate
a sconfiggere la sua sofferenza.
Da qui la concessione
dell’eutanasia.

 ITALIA
 ITALIA
Rifiuti nucleari smaltiti illegalmente in Piemonte
La Procura della Repubblica di Vercelli,
in Piemonte,
indaga sul ritrovamento
di cinque fusti
di sostanze radioattive.

I rifiuti giacevano a pochi metri
sotto lo stabilimento della LivaNova,
una multinazionale americana
del settore biomedico.

L’occultamento risalirebbe
alla fine degli anni ‘70.
In questa stessa area,
infatti, a quell’epoca,
venne smaltito
il reattore nucleare Avogadro.

La società americana
per ora collabora
con la magistratura,
dopo che un esposto
dell’associazione ambientalista
Legambiente
ha fatto scattare le indagini.

Gli ambientalisti temono la presenza
di ulteriori scarti nucleari abusivi,
stando alla testimonianza
di un ex dipendente
della multinazionale.

La provincia piemontese di Vercelli
è tristemente nota
per essere tra le zone denuclearizzate
con la più alta concentrazione
di discariche di rifiuti radioattivi.

ESTERI
ESTERI

Trump in visita in Gran Bretagna
Il presidente americano Donald Trump
ha visitato la Gran Bretagna.
Arrivato nella giornata di lunedì,
è stato ricevuto dalla regina
a Buckingham Palace.

Nella serata
la cena di stato con
170 invitati.

Nella giornata di martedì
ha incontrato il premier uscente
Theresa May
per discutere di futuri
accordi commerciali,
clima e Iran.

Il sindaco di Londra,
che Trump in un tweet di lunedì
ha definito “un perdente”,
ha dichiarato che il presidente
è il volto dell’estrema destra.

La visita si è conclusa mercoledì
dopo le celebrazioni a Portsmouth
per l’anniversario del D-Day.

ESTERI
ESTERI

 OSeveno

Migranti: Ue denunciata a corte dell’Aja per le morti in mare
Juan Branco,
che in passato ha lavorato
per il ministro degli esteri francese,
e Omer Shatz,
un avvocato israeliano
che insegna all’università Sciences Po
di Parigi,
hanno denunciato l’Ue
per crimini contro l’umanità.

Con un documento di 245 pagine
presentato alla Corte penale internazionale
dell’Aia,
accusano l’Unione Europea
e gli stati membri
per il ruolo avuto
nella gestione dei migranti.

Secondo quanto riportato nel documento,
L’Europa avrebbe negato i soccorsi
alle imbarcazioni dei migranti
per dissuadere altri
dal tentare l’impresa.

Inoltre, con la politica
del rimpatrio forzato,
l’Ue si renderebbe complice
dei crimini commessi
all’interno dei centri di detenzione
in cui vengono rinchiusi
i migranti.

A questi elementi si aggiunge
la testimonianza di un migrante
che accusa la guardia costiera libica
di collaborare con i trafficanti.

L’ufficio della procura dell’Aja
dovrà decidere
se acquisire la denuncia.
Se lo facesse,
si potrebbe aprire un’inchiesta.

ESTERI
ESTERI

 Nonoxb
Usa, i giudici sbloccano la costruzione del muro di Trump
Il tribunale americano
ha deciso in favore
di Donald Trump.

Il giudice, Trevor McFadden,
nominato dallo stesso Trump,
ha respinto la richiesta
dei democratici
di bloccare i fondi
provenienti dalla difesa,
che verranno impiegati
per la costruzione del muro
al confine con il Messico.

Secondo il giudice,
gli intenti del presidente
non violerebbero la Costituzione.

Secondo i democratici alla Camera
questo costituisce la prova
di quanto sia difficile
fermare Trump.

Per il presidente americano, invece,
rappresenta una vittoria
di notevole importanza.

Il muro al confine con il Messico
rappresenta infatti
uno dei temi cardine
della sua campagna elettorale.

ESTERI
ESTERI
Cina: 30 anni fa il massacro di Piazza Tienanmen
Nella notte tra il 3 e il 4 giugno 1989
in Piazza Tiennanmen,
a Pechino,
veniva repressa nel sangue
la protesta degli studenti.
Chiedevano partecipazione,
diritti e minore corruzione.

Studenti di più di 40 università
marciarono su piazza Tienanmen,
dove furono raggiunti
da operai, intellettuali
e funzionari pubblici.
Più di un milione di persone
riempì la piazza,
luogo in cui nel 1949
Mao Zedong aveva proclamato
la nascita della Repubblica Popolare Cinese.

Dal 20 Maggio
il governo impose nella capitale
la legge marziale.

Poi si arrivò alla tragica nottata:
truppe corazzate furono inviate
per disperdere l’immensa folla presente
e Deng Xiaoping,
diede ordine di fare fuoco.
I carri armati iniziarono
a sparare sui civili.

L’esito fu un massacro,
il cui “bilancio ufficiale”
dichiara 319 vittime,
ma che,
secondo le organizzazioni internazionali,
raggiunse le migliaia.

Oggi tutto sembra ancora ricoperto
da un velo di silenzio:
da Pechino trapelano solo voci
che ancora rivendicano l’utilità,
anche se non la giustizia,
della repressione.

Il monito degli Usa:
«Rendete conto
delle persone uccise o scomparse».

 CULTURA & SOCIETA’
 CULTURA & SOCIETA’
The Voice of Italy: vince Carmen Pierri
Carmen Pierri è “The Voice”.
La cantante,
del team di Gigi D’Alessio,
è uscita vincitrice
dalla finale a 4.

Gli altri finalisti
a concorrere per il titolo
erano Diablo,
Miriam Ayaba
e Brenda Carolina Lawrence,
rispettivamente per i team di Morgan,
Elettra Lamborghini
e Gué Pequeno.

La Pierri,
dopo aver superato
le 3 fasi della gara,
una per i duetti,
una per le cover
e una dedicata ai brani inediti
dei concorrenti,
ha trionfato nella finalissima.

Si è aggiudicata così
il titolo di “The Voice of Italy”
e un contratto discografico
con la Universal Music Italia.

Know others who’d enjoy EasyItalianNews.com? Forward this email!
EasyItalianNews.com
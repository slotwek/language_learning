ESTERI
ESTERI

 OPCW
Boris Johnson ha perso la maggioranza in Parlamento
Boris Johnson ha perso
la maggioranza assoluta in parlamento
a causa di 21 tories
che hanno votato contro
la Brexit senza un accordo.

È stato Philip Hammond,
l’ex cancelliere di Theresa May,
a farsi portavoce
del gruppo di dissidenti
che hanno voltato le spalle
al loro leader.

A nulla sono valse
le minacce di Johnson
di impedire le loro candidature
alle prossime elezioni.

Di fatto, il loro voto contrario
ha stabilito la sconfitta del premier,
per cui si andrà
alle elezioni anticipate.

La mozione anti “No Deal”
è stata presentata dai laburisti
che vogliono posticipare la Brexit al 2020,
in attesa di definire con l’UE
condizioni di maggior tutela
per l’economia inglese.

Johnson, infatti, non ha mai avanzato
una proposta alternativa
ai vincoli imposti dall’Europa
per uscire dall’Unione,
nonostante lo avesse dichiarato al G7,
ed è determinato
a proseguire sulla strada
di una Brexit senza accordo
entro il 31 ottobre.

 ITALIA
 ITALIA
Migranti, nave a Pozzallo sequestrata
Dopo aver dichiarato
lo stato d’emergenza,
la nave Eleonore,
della Ong Mission Lifeline,
è entrata nel porto
di Pozzallo.

Il capitano Claus Peter Reisch
ha forzato il divieto
imposto dalle autorità italiane
dopo aver comunicato:
“La situazione pericolosa
per la vita delle persone a bordo
mi costringe a dirigerci
verso il porto più vicino”.

La guardia di finanza
ha quindi disposto
il sequestro della nave.

La procura di Ragusa, invece,
ha aperto un’inchiesta
in merito.

I 104 migranti
che si trovavano a bordo
verranno ricollocati
tra Germania,
Lussemburgo,
Irlanda,
Portogallo e Francia.

ESTERI
ESTERI
Esplosione in zona internazionale a Kabul
Nella zona del Green Village,
a Kabul,
un attentato
è costato la vita
ad almeno 16 persone.
Altre 120
sono rimaste ferite.

L’esplosione,
generata da un trattore
carico di esplosivi,
ha devastato il complesso
che ospita agenzie di aiuto
e organizzazioni internazionali.

L’attacco è stato rivendicato
dai talebani.

Il motivo dell’attentato
sembra essere il progetto
per l’accordo di pace
tra americani
e talebani.

In queste ore, infatti,
l’inviato americano Zalmay Khalilzad
si trova a Kabul
per discutere dell’accordo
con i funzionari afgani.

 ITALIA
 ITALIA
Annullato l’ok alla canna fumaria di fronte al Pantheon
Daniela Porro, sovrintendente ad interim
di Roma Archeologia
Belle Arti e paesaggio,
ha revocato la decisione
del suo predecessore
che autorizzava la sostituzione
da parte di McDonald’s
di una canna fumaria
con una nuova d’acciaio
di fronte al Pantheon.

La multinazionale ha infatti in programma
di aprire un punto vendita
nell’area vicina al Pantheon,
ma senza questa nuova canna fumaria
non può più farlo.

La canna fumaria in acciaio
è stata così smontata:
l’autorizzazione precedente
aveva come vincolo
che venisse trattata
con un ossidante
per renderla color ruggine,
ma questo non è stato fatto.

roma.repubblica.it

roma.repubblica.it

ESTERI
ESTERI
Sudafrica, ondata di fiamme e saccheggi
Fiamme e violenza
sulle strade sudafricane:
martedì 3 settembre,
le periferie di Malvern
e Jeppestown
sono state colpite
da una serie di saccheggi
che hanno portato
all’intervento
delle forze dell’ordine.

Tutto questo
è avvenuto a sud di Johannesburg,
dove sono almeno 50
i negozi bruciati
e depredati
dall’inizio delle violenze,
e 5 le vittime
che hanno perso la vita.

La polizia sudafricana
ha reagito
facendo uso di proiettili di gomma,
e arrestando
fino a 90 persone.

Mentre alcune fonti
definiscono gli attacchi
di natura xenofoba,
le autorità negano
e parlano semplicemente
di atti criminali,
nonostante i saccheggi
abbiano colpito prevalentemente
persone di origine straniera.

 CULTURA & SOCIETA’
 CULTURA & SOCIETA’
Vasco Rossi ai politici: «Giù le mani dalle mie canzoni»
Da decenni, Vasco Rossi
è il cantautore rock
più amato e seguito dagli italiani.

Di recente,
il senatore del Movimento Cinque Stelle
Gianluigi Paragone,
ha utilizzato la celebre canzone
“C’è chi dice no”
come colonna sonora
per un video politico.

In questo video
Paragone dichiara la sua intenzione
di voto contrario
all’alleanza tra 5 stelle
e Partito Democratico
per un nuovo governo,
che superi l’attuale crisi.

Vasco Rossi gli ha risposto
postando su Instagram
il suo totale disappunto:
“C’è chi dice no lo dico io:
i politici devono
mettere giù le mani dalle mie canzoni! […]
Voglio sia chiaro
che io non autorizzo nessuno a farlo,
e tanto meno […] sono d’accordo
con le opinioni
di chi usa le mia musica
per chiarire le sue idee confuse!!”

AMBIENTE
AMBIENTE
Mamma panda partorisce a Berlino
Lieto evento
allo zoo di Berlino.
Il direttore ha informato
che Meng Meng,
una femmina di panda
di 6 anni,
ha messo al mondo due cuccioli.

Il parto, avvenuto in modo naturale,
è stato sabato scorso.
Il secondo cucciolo
è nato a distanza
di un’ora dal primo.
La femmina di panda
era rimasta incinta
in aprile.

A causa della difficoltà
di riproduzione dei panda
e del rischio di estinzione,
Meng Meng era stata sottoposta
a inseminazione artificiale
e la sua gravidanza,
che ha dato alla luce due cuccioli,
è stata molto festeggiata.

I cuccioli sono grossi
come il palmo di una mano
e pesano circa 150 grammi.
Sono stati subito visitati
e appaiono in piena salute.

 SPORT
 SPORT
Us Open: Berrettini ai quarti
Quarantadue anni dopo Barazzutti
un italiano torna ai quarti
degli Us Open.

Matteo Berrettini
ha infatti battuto agli ottavi
il russo Rublev
per 3 set a 0
con il punteggio
di 6-1, 6-4, 7-6.

Per la carriera dell’azzurro
si tratta del primo quarto di finale
in un torneo dello Slam.

È il primo italiano
ad andare così avanti nel torneo
da quando si gioca sul cemento,
all’epoca di Barazzutti
si giocava sull’erba.

L’unico momento di difficoltà
Berrettini lo ha avuto
verso la fine del terzo set
quando Rublev è riuscito
a strappargli il servizio.
Il romano si è comunque
ripreso subito.

Ora lo attende il quarto di finale
contro Gael Monfils.

Donations help us pay our writers and editorial staff. Click here to show your support!
Donations
Click here
ESTERI
ESTERI
Sudan: nasce il primo governo post Bashir

Il premier sudanese
Abdalla Hamdok
ha presentato a Khartoum
i ministri del primo governo
nato dopo la caduta del dittatore
Omar Hasan Ahmad al-Bashīr,
a quasi cinque mesi
dalla sua deposizione.

Bashīr era salito al potere nel 1989,
con un colpo di stato militare.

Durante il suo trentennale
“regno” autoritario
sono stati centinaia di migliaia
i morti e i profughi
causati dalla guerra civile del Darfur.

Ora ha inizio
la transizione democratica
e il nuovo governo
condurrà il Sudan
verso le elezioni nel 2022.

In base all’accordo
di condivisione del potere,
firmato tra le forze militari e civili
che hanno portato
alla destituzione di Bashīr,
il governo di Hamdok
si compone di 18 ministri,
di cui 4 donne.

Una di loro detiene
l’importante carica
del ministro degli Esteri.

I militari hanno invece nominato
i responsabili della Difesa
e degli Interni.

Per il nuovo esecutivo
una delle sfide più impegnative
sarà quella di risollevare l’economia,
messa a dura prova
da due decenni
di sanzioni economiche statunitensi.

 ITALIA
 ITALIA

 Presidenza del Consiglio dei Ministri

Il governo “Conte bis” è pronto per la fiducia in Parlamento

Il nuovo governo italiano
è pronto per ottenere
la fiducia parlamentare.

È stato formato
dall’ex premier Giuseppe Conte.
Il Presidente della Repubblica
Sergio Mattarella
lo ha approvato.

Le lunghe trattative
tra il Movimento 5 Stelle
e il Partito Democratico,
si sono infine concluse con successo.

L’obiettivo di non ricorrere
alle elezioni anticipate
è stato raggiunto,
con buona pace di Matteo Salvini,
l’ex alleato di governo del M5S,
che invece aveva fatto esplodere la crisi
sperando proprio
di andare alle urne.

Nella nuova squadra di governo
sono 9 i ministri democratici,
10 i cinquestelle
e uno dalle fila di Liberi e Uguali.

La media d’età è la più bassa
della storia dei governi italiani.
Sono molte le donne,
una delle quali sarà a capo
del nuovo ministero
dell’Innovazione tecnologica.

Luigi Di Maio cambia ruolo:
da vicepremier e ministro del Lavoro
a ministro degli Esteri.

Dopo il giuramento al Quirinale,
nei prossimi giorni il “Conte bis”
si sottoporrà al giudizio
della Camera dei Deputati e del Senato
per l’approvazione definitiva.

ESTERI
ESTERI

Dazi, a ottobre colloqui Cina-Usa

Il ministero del Commercio cinese
ha dato notizia
di nuovi colloqui
tra i negoziatori cinesi
e quelli americani,
previsti per l’inizio di ottobre.

Il vice premier Liu He
ha preso contatto
con il rappresentante commerciale statunitense,
Robert Lighthizer,
e il segretario al Tesoro,
Steven Mnuchin.

Cina e Usa
hanno comunicato
di voler creare
“un contesto favorevole
per le consultazioni bilaterali”.

I colloqui mirano a sbloccare
lo stallo commerciale
venutosi a creare
tra i 2 paesi
dopo l’imposizione
dei reciproci dazi doganali.

RELIGIONE
RELIGIONE

 Korea.net / Korean Culture and Information Service (Park Jun-soo)
Il Papa visita l’Africa

Il viaggio in Africa di Papa Francesco
inizia a Maputo,
la capitale del Mozambico.

Nel suo discorso alle autorità,
il Papa ha sottolineato
l’importanza della pace.
Lo fa in un paese
che ha attraversato
lunghi periodi di guerra
e che ha registrato
più di un milione di morti
e 3-4 milioni di sfollati
nei paesi confinanti.

“Speranza, pace e riconciliazione”
sono le parole scelte
per la visita in Mozambico.
Il Papa si riferisce
alla tragica devastazione
dei cicloni tropicali ADL e Kenneth
e alla difficile situazione
nella quale vive la popolazione
della Provincia di Cabo Delgado,
per i ripetuti attacchi
perpetrati da gruppi
non ancora ufficialmente identificati.

Papa Francesco tra il 4 e il 10 Settembre
visiterà Mozambico,
Madagascar e Mauritius.
Sarà il quarto pontefice
a raggiungere l’Africa.

 CULTURA & SOCIETA’
 CULTURA & SOCIETA’

Superflop per il film di John Travolta

Record di incassi negativi
per l’ultimo film
di John Travolta,
“The Fanatic”.

Nella giornata del debutto
il film ha incassato
soltanto 3.100 dollari,
con una media
di 60 dollari per cinema.

Persino durante il weekend
del Labor Day,
secondo l’Hollywood Reporter,
il film non avrebbe superato
i 15 mila dollari di incassi.

“The Fanatic”
rappresenta l’ennesimo
risultato negativo
per l’attore.

 CULTURA & SOCIETA’
 CULTURA & SOCIETA’

 Fanzineredwiki

Morto il fotografo Peter Lindbergh

Si è spento
all’età di 74 anni
il celebre fotografo di moda
Peter Lindbergh.

La sua carriera
comincia nel 1988
con delle foto scattate per Vogue
che ribaltano i canoni
in voga all’epoca:
lui opta per il bianco e nero
e per un gruppo di modelle
a quei tempi sconosciute.

È stato l’unico fotografo
a firmare per tre volte
il calendario Pirelli.

Tra le sue caratteristiche,
oltre al bianco e nero,
anche il voler immortalare la naturalezza
rifuggendo dal fotoritocco.

Ha lavorato con moltissime
modelle e attrici.

d.repubblica.it

d.repubblica.it
 SPORT
 SPORT

Federer fuori dagli open US

Il super campione Roger Federer
è stato battuto
dal bulgaro Dimitrov.
Sembra che il campione
avesse problemi alla schiena
che lo hanno limitato
nel servizio e nel rovescio.

Il bulgaro non ha comunque sbagliato
nei momenti importanti.
Per Dimitrov,
che non aveva i suoi tecnici
Agassi e Stepanek nel box,
è la terza semifinale Slam in carriera.

Federer è il secondo campione
a essere sconfitto,
dopo l’abbandono di Novak Djokovic
a causa di un infortunio alla spalla.
Il tennista si è presentato
molto abbattuto
in conferenza stampa
anche perché senza Djokovic
era un’ottima occasione
di puntare al 21° Slam.

Così i primi due semifinalisti
dell’US Open
sono Medvedev, 23 anni,
e Grigor Dimitrov, 28.
Entrambi giocheranno
per la prima volta
una semifinale all’US Open.

Dopo tutte le previsioni dei giorni scorsi
la grande sfida Federer-Nadal,
che non c’è mai stata nell’US,
è saltata anche quest’anno.

quotidiano.net

quotidiano.net
 SPORT
 SPORT

 Nazionale Calcio

Qualificazioni europee: Armenia-Italia 1-3

Quinto successo
in altrettante partite
per la nazionale di calcio
guidata da Roberto Mancini.

Gli azzurri hanno infatti
battuto l’Armenia in trasferta
per 3-1.

La partita era iniziata
in salita per l’Italia
con l’Armenia passata in vantaggio
dopo 10’.

Un gol di Belotti
ha riportato in parità gli azzurri
e sul finire del primo tempo
l’Armenia si è ritrovata in dieci
per un’espulsione.

Nella ripresa gli azzurri
hanno faticato a creare occasioni
nonostante la superiorità numerica.

A dieci minuti dalla fine
prima Pellegrini
e poi Belotti
hanno trovato il doppio vantaggio.

L’Italia è ora vicina
alla qualificazione matematica
agli europei.

Donations help us pay our writers and editorial staff. Click here to show your support!
Donations
Click here
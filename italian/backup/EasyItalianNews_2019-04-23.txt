ESTERI
ESTERI

Sri Lanka: esplosioni in chiese e hotel
Domenica 21 aprile,
la domenica di Pasqua,
una serie di esplosioni,
almeno 8,
ha colpito chiese e alberghi
nello Sri Lanka,
provocando più di duecento morti
e cinquecento feriti.

Tra i morti
almeno 35 sono stranieri,
la Farnesina lavora
per accertare la presenza
di eventuali vittime
o feriti italiani.

Sei degli otto attacchi
sono stati simultanei
e almeno due
ad opera di attentatori kamikaze.

Le autorità del paese
hanno dichiarato
di aver individuato i responsabili
e sette persone
sono state arrestate.

 ITALIA
 ITALIA

 Tiia Monto

Genova, uccide il padre e tenta il suicidio
A Genova, nel quartiere di Molassana,
un uomo ha ucciso il padre
con un martello
e subito dopo
ha tentato il suicidio
lanciandosi dal balcone.

L’assassino è un uomo
di 56 anni,
impiegato come magazziniere
in una ditta di vernici.

Stando al racconto
dei vicini della vittima,
il rapporto tra padre e figlio
era teso
e sfociava in continui litigi
a causa delle condizioni di salute
dell’anziano,
che necessitava di continua assistenza
perché non più autosufficiente.

Secondo le prime ricostruzioni
della polizia,
durante la notte
il figlio avrebbe colpito ripetutamente
il padre con un martello
per poi lanciarsi dal balcone,
al terzo piano del palazzo.

L’uomo è però sopravvissuto alla caduta
ed è stato soccorso
e portato in ospedale
per la frattura delle gambe.

Al momento è piantonato
in ospedale
con l’accusa di omicidio.

genova.repubblica.it

genova.repubblica.it

ESTERI
ESTERI

 Casimiri

Kabul, attacco a Ministero dell’informazione
A Kabul, in Afghanistan,
sabato 20 aprile
è stato attaccato
il Ministero dell’informazione.

L’attacco è durato
diverse ore,
costringendo circa 2000 persone
all’interno dell’edificio.

Il capo della polizia
ha riferito che prima
un attentatore kamikaze
si è fatto esplodere
davanti al Ministero,
aprendo così la strada
a quattro uomini armati
che sono penetrati nell’edificio
nonostante l’imponente sorveglianza.

I 3 attentatori kamikaze
sono stati uccisi
e tutte le persone
rimaste nell’edificio
messe in salvo.
Il bilancio è di almeno
7 morti (4 civili e 3 soldati)
e 8 feriti.

I talebani hanno fatto sapere
di non aver alcuna responsabilità
nell’accaduto.
L’ipotesi più credibile
è che si sia trattato
di terroristi dell’Isis.

 ITALIA
 ITALIA

 Yorick39

Milano, ferisce la vicina con lʼacido perché infastidito dai cani
A Buccinasco, Milano,
un uomo è stato arrestato
per aver gettato dell’acido
contro la sua vicina
e i due cani di questa.

La causa sembra essere
una violenta lite
tra l’aggressore,
un pensionato di 65 anni,
e la sua vicina,
una donna di 79 anni,
e i suoi due cani.

L’aggressore ha dichiarato
di aver agito in questo modo
perché esasperato
dall’abbaiare dei cani
della vicina.

L’uomo ha suonato
alla porta della donna
e le ha gettato in faccia dell’acido,
ferendola a un occhio.

Avrebbe tentato di ferire
anche i cani,
che però si sono salvati.

La donna è stata ricoverata
in ospedale,
mentre l’aggressore
è stato arrestato
con l’accusa di lesioni gravi
e maltrattamenti
verso gli animali.

ESTERI
ESTERI

 Denis Grishkin / Mayor and Moscow Government Press Service

Elezioni Ucraina: vince il comico Zelensky
Alle elezioni presidenziali in Ucraina
ha vinto il comico
Volodimir Zelensky
con il 73% dei voti
a favore.

Il candidato avversario,
il presidente in carica Poroshenko,
ha ammesso la sconfitta.

Zelensky ha promesso
ai cittadini ucraini:
“Non vi deluderò”.

Ha inoltre dichiarato
che intende riaprire
i colloqui di pace
con i separatisti filorussi
del Donbass.

Sia Macron che Trump
hanno chiamato il neopresidente
per congratularsi.

 ITALIA
 ITALIA

 Susanne Nilsson
Gratta e vinci buttato vince 100mila euro
A Mola di Bari,
un ex-pescatore di 50 anni,
disoccupato,
ha da tempo l’abitudine
di controllare i gratta e vinci
già usati
e lasciati sui tavoli dei bar
o buttati nella spazzatura.

Questo vizio
solitamente gli frutta
anche fino a 20 euro,
ma in questa occasione
il gratta e vinci trovato
nel cestino di un bar
di una stazione di servizio
valeva 100mila euro.

Il biglietto era stato grattato,
ma solo parzialmente
e quindi il proprietario
non si era accorto
della fortuna avuta.

A volte infatti,
la foga di grattare
supera la curiosità
di controllare se si è vincitori
o meno.

ESTERI
ESTERI

 Ardfern

Arrestati due ragazzi per l’omicidio della giornalista in Irlanda del Nord
Sabato 20 aprile
sono stati arrestati due giovani,
di 18 e 19 anni,
per l’omicidio della giornalista
Lyra McKee,
avvenuto giovedì 18
a Londonderry
in Irlanda del Nord,
durante degli scontri
con la polizia.

I due arrestati
sono stati portati a Belfast
per essere interrogati
in base alle leggi
anti-terrorismo.

La polizia ha rilasciato
delle immagini prese
da un video di sorveglianza
dove si vede una persona
aprire il fuoco.

SCIENZA
SCIENZA

 Whitney

Per il dolce c’è sempre posto
Succede a tutti
di sentirsi completamente sazi
dopo un pasto abbondante,
ma di non riuscire comunque
a rinunciare al dolce.

Per il dolce
c’è davvero sempre posto
o è soltanto golosità?

Solitamente si pensa
che la sensazione di sazietà
sia generica,
ma in realtà vari esperimenti
hanno confermato
che la sazietà è specifica
rispetto ai cibi
che si sono consumati.

Il “processo di sazietà sensoriale specifica”
fa diminuire,
mentre lo consumiamo,
il desiderio del cibo in questione.

Secondo il British Journal of Nutrition,
essere sazi
significa semplicemente
che il nostro cervello
si è stancato
di ciò che stiamo mangiando.
Per questo,
non appena compare l’opportunità
di un piatto più appetitoso,
come ad esempio il dessert,
la percezione di sazietà
sembra diminuire.

Da un punto di vista evolutivo,
questo meccanismo
deriva dall’istinto di sopravvivenza.
E’ infatti utile
per il nostro organismo
perché promuove
una dieta più varia.

thebigfood.wordpress.com
loves.cucchiaio.it
thebigfood.wordpress.com

loves.cucchiaio.it
 SPORT
 SPORT

 	Carine06

Fognini batte Nadal e vola in finale a Montecarlo
Fabio Fognini ha battuto Rafa Nadal
nella semifinale del torneo
Master 1000 di Montecarlo,
con il punteggio di 6-4, 6-2.

Nel primo set
ha recuperato uno svantaggio
di 3 game a 1
e nel secondo set
è stato in vantaggio di 5-0
con tre match point
annullati da Nadal.

Nella finale del torneo
giocatasi domenica 21 aprile,
il tennista ligure
ha battuto il serbo Lajovic
per 6-3, 6-4,
e ha conquistato così
il primo master 1000
della sua carriera.

sport.sky.it

sport.sky.it
Know others who’d enjoy EasyItalianNews.com? Forward this email!
EasyItalianNews.com
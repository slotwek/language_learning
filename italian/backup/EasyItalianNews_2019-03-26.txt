ESTERI
ESTERI

Norvegia: nave da crociera in avaria
Terribile avventura
per i 1373 passeggeri
a bordo della nave da crociera “Viking Sky”,
rimasta ferma per un’avaria
a largo delle coste norvegesi.

Sabato 23 marzo
la nave ha iniziato ad avere problemi
e ha lanciato un SOS.

Le operazioni di soccorso
ed evacuazione dei passeggeri,
sono stare rese molti difficili
dalle avverse condizioni meteo
con venti gelidi
e onde alte 9 metri.

Sono intervenuti gli elicotteri,
che potevano però sollevare
una persona alla volta
e soccorrere dalle 15 alle 16 persone
per volo.

Circa 500 persone
sono state portate a terra,
mentre le altre
sono state lasciate a bordo,
dopo che l’equipaggio
è riuscito a rimettere in moto
i motori della nave.

Le persone ferite sono circa 25,
ma per tutti è stata
un’esperienza terribile.

ESTERI
ESTERI

 CT Snow

Autobomba in Somalia
Un’autobomba è esplosa
di fronte a uno degli edifici governativi
a Mogadiscio,
la capitale della Somalia,
sabato 23 marzo.

L’attentato è stato rivendicato
dal gruppo islamista Al Shabaad.
Si tratta di un gruppo jihadista
fondato nel 2006
e affiliato ad al-Qaeda,
che mira a rovesciare
il governo di Mogadiscio.

L’esplosione è avvenuta
vicino al Ministero del lavoro.
Ad essa è seguita un’irruzione
negli edifici e un’intensa sparatoria.

Il viceministro somalo
è stato ucciso
nel suo ufficio al pian terreno
poco dopo l’irruzione dei terroristi
nell’edificio.
Nell’attentato hanno perso la vita
15 persone.

sicurezzainternazionale.luiss.it

sicurezzainternazionale.luiss.it
ESTERI
ESTERI

 Matty

Cina, autobus in fiamme: 26 morti
Venerdì 22 marzo a Changde,
nella provincia di Hunan,
un autobus turistico
si è incendiato
per cause ancora da chiarire.

Il mezzo stava percorrendo l’autostrada
quando all’improvviso
le fiamme si sono propagate
al suo interno.

A bordo dell’autobus
viaggiavano 56 persone
tra passeggeri,
autisti
e guide turistiche.

26 persone
hanno perso la vita
e altre 30
sono rimaste ferite.

Sembra che l’incendio
abbia avuto origine
da materiale trasportato
all’interno del mezzo.

I 2 autisti
sono stati arrestati
in attesa di nuovi sviluppi
sulla vicenda.

 ITALIA
 ITALIA

 TUBS

Elezioni Basilicata: la regione torna al centrodestra dopo 24 anni
Nuovo successo
per il centrodestra di stampo leghista
alle elezioni regionali
in Basilicata.
I dati parlano chiaro:
con il 42,3% dei voti
sarà Vito Bardi
il nuovo governatore della regione,
ex Guardia di finanza,
fortemente voluto
da Forza Italia
e sostenuto da cinque liste.

Con questo risultato
il centrosinistra perde
la guida della Basilicata,
dove governava dal 1995.

“Al primo posto ci sarà il lavoro”
afferma il nuovo governatore,
“i giovani devono restare
e avere le loro opportunità”.

L’affluenza alle urne
è stata del 53,6%,
decisamente più alta
rispetto alle ultime regionali
del 2013.

Questo è il sesto successo consecutivo
per il centrodestra
dal 4 marzo 2018,
dopo Trentino,
Friuli Venezia Giulia,
Molise, Abruzzo
e Sardegna.

ESTERI
ESTERI
Assolto agente che sparò ad afroamericano disarmato: proteste a Pittsburgh
Centinaia di persone
sono scese in piazza,
a Pittsburgh,
per protestare
contro la decisione della giuria
di assolvere Michael Rosfeld,
l’agente di polizia
che lo scorso giugno
uccise un teenager
afroamericano disarmato.

Rosfeld ha raccontato alla giuria
di aver aperto il fuoco
perché credeva
che il ragazzo fosse armato.
Avrebbe quindi sparato
per legittima difesa.

Antwon Rose II,
il ragazzo ucciso,
era stato inseguito dagli agenti
dopo essere scappato
da un controllo di routine.

Tuttavia, come dimostrato in seguito,
era disarmato.

La decisione di assolvere Rosfeld
ha scatenato la rabbia
di coloro che chiedevano giustizia
per il ragazzo ucciso.

Colpi di arma da fuoco
sono stati sparati
contro le finestre
del procuratore Patrick Thomassey,
che ha curato la difesa
dell’agente Rosfeld.

ESTERI
ESTERI
Siria: conquistato l’ultimo bastione dell’Isis, fine del Califfato
La battaglia di Baghuz,
l’ultimo villaggio
ancora controllato dall’Isis in Siria,
è finita:
lo ha annunciato il 23 marzo
Mustafa Bali,
portavoce delle Forze Democratiche siriane.

L’ultima battaglia,
lungo la sponda orientale dell’Eufrate
al confine con l’Iraq,
era in corso dall’inizio di dicembre scorso.
I jihadisti avevano radunato lì
migliaia di combattenti
e decine di migliaia di civili.

Durante i combattimenti
i curdi hanno tentato di evacuare
il maggior numero di civili,
in totale 46 mila.
Migliaia di combattenti
si sono arresi
e sono prigionieri nei campi,
compresi centinaia di stranieri.

Le tende in realtà nascondevano
gli ingressi di una rete di tunnel e cunicoli
che hanno permesso ai jihadisti
di tendere agguati
e respingere gli assalti dei curdi
per settimane.
Ma alla fine
i raid della coalizione internazionale
li hanno costretti
a ritirarsi sulla collina
dove sono stati annientati.

 SPORT
 SPORT

 Christian Bier

Dorothea Wierer prima italiana a vincere la Coppa del Mondo di Biathlon
Dorothea Wierer entra nella storia:
l’azzurra è infatti
la prima atleta italiana
ad aggiudicarsi la coppa del mondo generale
di biathlon.

Un’annata di grandi successi
per la Wierer
che poche settimane fa
si era aggiudicata la medaglia d’oro
nella mass start
ai mondiali di biathlon.

La Wierer ha dichiarato:
“Sono molto orgogliosa
di quello che ho fatto
e anche di far parte
di una nazionale così forte.”

È di un’atleta italiana,
Lisa Vittozzi,
anche il secondo posto
della classifica generale.

 SPORT
 SPORT
L’Italia vince la prima partita di qualificazione agli europei
Buona la prima
per la nazionale di Mancini.
L’Italia ha infatti battuto
la Finlandia per 2-0
nel primo incontro valido
per le qualificazioni
agli europei 2020.

Gli azzurri sono passati in vantaggio
dopo sette minuti
con un gol di Barella.
Hanno poi trovato il raddoppio
al 74’
grazie a un gol di Kean.

Kean, classe 2000,
è così diventato
il secondo marcatore
più giovane di sempre
nella storia della nazionale.

Martedì la seconda partita
contro il Liechtenstein.

 CULTURA & SOCIETA’
 CULTURA & SOCIETA’
Venezia e i suoi bàcari
Tra le tante attrazioni
della città lagunare,
ce n’è una
che si può “gustare”.

I bàcari hanno
da tempi antichi
una forte connessione con il vino,
e il termine deriva
dall’espressione veneziana
far bàcara,
cioè festeggiare
in nome del dio Bacco.

In passato erano luoghi d’incontro
per nobili e gondolieri,
e oggi rappresentano
l’anima della città.
Infatti uno dei modi più divertenti
per visitare Venezia
è andar per bàcari
e fare il famoso “Bàcaro Tour”.

I bàcari ricordano
dei piccolissimi bar o pub,
dove si possono gustare
sfiziosi cicheti,
parola che deriva
dal latino ciccus,
ovvero “piccola quantità”.

Le porzioni contenute
sono una caratteristica fondamentale
dei cicheti:
non sono infatti pensati
per saziare,
quanto piuttosto per accompagnare
quattro chiacchiere con gli amici
o i colleghi dopo il lavoro,
sempre con una buona
ombra de vin.

Quest’ultimo termine
deriva dall’usanza veneziana
di chiamare il bicchiere di vino “ombra”,
proprio perché anticamente
i venditori veneziani
posizionavano i banchi di vino
all’ombra del Campanile di San Marco
per tenerlo fresco.

Altre prelibatezze
che offrono i bàcari
sono: fritti di pesce,
crostini di polenta con baccalà mantecato,
polpette
e taglieri di salumi e formaggi.

evenice.it

evenice.it

Know others who’d enjoy EasyItalianNews.com? Forward this email!
EasyItalianNews.com
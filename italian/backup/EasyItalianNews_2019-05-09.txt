ESTERI
ESTERI
Turchia: accolto il ricorso, elezioni da ripetere
La Commissione elettorale suprema
della Turchia
ha accolto il ricorso
presentato dal presidente Erdogan
contro i risultati
delle elezioni amministrative
dello scorso 31 marzo.

In quella occasione
a Istanbul aveva vinto
il candidato dell’opposizione
Imamoglu.

Erdogan aveva già richiesto
un riconteggio dei voti,
che aveva confermato
la vittoria dell’opposizione.

Poi ha presentato
un secondo ricorso
per presunti brogli
e questa volta la commissione
ha accolto il ricorso
con sentenza inappellabile.

Il 23 giugno
sarà la probabile nuova data
delle elezioni.

 ITALIA
 ITALIA

Corteo di braccianti a Foggia contro lo sfruttamento
Un centinaio di braccianti agricoli stranieri,
in gran parte africani,
ha sfilato in corteo
a Foggia.

“Siamo stanchi
di essere pagati
tre euro all’ora”
e “Basta al razzismo”
sono alcuni degli slogan
presenti al corteo.

Con questo corteo
i migranti chiedono
di avere i documenti,
un lavoro
e una vita normale.

La manifestazione
è stata organizzata
dal collettivo “Campagne in lotta”
e vi partecipano
i braccianti che vivono
nella baraccopoli abusiva
di Borgo Mezzanone,
a pochi chilometri da Foggia.

ESTERI
ESTERI
Sparatoria in una scuola del Colorado
Ancora una sparatoria
in un liceo americano.

E’ accaduto
alla Stem School Highlands Ranch,
una scuola pubblica
con oltre 1.850 studenti.

Due studenti armati
hanno aperto il fuoco
all’interno del liceo.

8 studenti
sono stati feriti.
Uno di questi
non ce l’ha fatta.

Gli autori dell’attacco
sarebbero un 18enne
e un minorenne.

E’ quanto riferito
dall’ufficio dello sceriffo
della contea di Douglas.

Il liceo si trova
a soli otto chilometri
dalla Columbine High School,
che nel 1999
fu teatro della sanguinosa sparatoria
in cui 12 studenti
persero la vita.

 ITALIA
 ITALIA
Processo Stato-Mafia: chiesti 9 anni di carcere per l’ex-ministro Mannino
La procura generale di Palermo
ha chiesto la condanna
a 9 anni di carcere
per l’ex-ministro democristiano
Calogero Mannino,
imputato di “minaccia
a Corpo politico dello Stato”
nel processo d’appello
sulla trattativa Stato-Mafia.

Mannino, che era stato assolto
in primo grado,
ora ha scelto il rito abbreviato
e viene giudicato separatamente
rispetto agli altri imputati,
per i quali è in corso
il processo d’appello.

La tesi della Procura generale,
è che Mannino,
incluso nella lista dei nemici
che Cosa Nostra
aveva deciso di eliminare
per “saldare i conti”,
iniziò una sorta di trattativa
con le cosche
per salvarsi la vita.

Una ricostruzione
non condivisa però dal gup,
che identifica invece l’ex-ministro
come l’artefice
del dialogo con i boss
per fare cessare
la stagione delle stragi.

Il prezzo di tale patto
sarebbe stata l’impunità
per il boss Bernardo Provenzano,
una linea meno rigorosa
nel contrasto ai clan
e un alleggerimento del carcere duro
per i mafiosi.

ESTERI
ESTERI
Arrestato il sequestratore di Tolosa
Martedì 7 maggio,
Yanis, un ragazzo 17enne
ha sequestrato 4 donne
in un bar a Tolosa.

Il ragazzo ha affermato
di far parte della milizia armata
dei gilet gialli e,
con casco in testa e pistola,
è entrato in un bar
e ha preso in ostaggio
le 4 donne.

L’attacco di Yanis
è iniziato nel pomeriggio
dopo che era uscito da casa,
dove aveva lasciato
un bigliettino in cui
si definiva “dispiaciuto”
per il gesto che avrebbe compiuto.

In poco tempo la cittadina
è stata blindata dalla polizia.

Al tentativo di avvicinamento degli agenti
il giovane ha sparato
2 colpi in aria.

Poco prima delle 20
Yanis ha chiesto di parlare
con un negoziatore
e ha liberato
3 delle 4 donne.
Poi, nella notte
ha liberato la quarta donna
ed è stato arrestato.

 ITALIA
 ITALIA
Cigno ucciso a bastonate, la compagna si lascia morire
A Recoaro Terme,
in provincia di Vicenza,
un cigno è stato trovato morto
nel laghetto della cittadina.

Il cigno aveva il collo spezzato
e con ogni probabilità
è stato ucciso a bastonate.

La sua compagna
si è lasciata morire:
“Si vedeva che stava male,
non mangiava più
e temevamo che finisse così”
ha dichiarato il sindaco,
che ha annunciato
l’installazione di telecamere
di sicurezza.

Non è un fenomeno raro
per i cigni
non vivere a lungo
dopo la perdita del compagno.

AMBIENTE
AMBIENTE
Dossier Onu: una specie su 8 rischia l’estinzione
Dati allarmanti
provengono dal rapporto dell’Onu
sulla biodiversità.

Un testo di 1800 pagine,
frutto di tre anni
di censimenti
e analisi dei dati.

Secondo l’Onu,
nei prossimi decenni
scompariranno oltre un milione
di specie animali
e vegetali.

Questo, a causa dello sfruttamento
degli ecosistemi
e delle aree naturali
da parte dell’uomo.

Inquinamento,
deforestazione,
agricoltura intensiva
e, non ultimo,
il riscaldamento globale,
stanno portando
a una vera e propria
estinzione di massa.

Tuttavia, secondo gli esperti,
non sarebbe ancora
troppo tardi.

Per questo,
invitano i governi
e i rappresentanti in carica
a prendere contromisure immediate
al fine di limitare i danni.

Altrimenti, avverte l’Onu,
le conseguenze
sarebbero devastanti.

 CULTURA & SOCIETA’
 CULTURA & SOCIETA’

 Mark Jones

E’ nato il figlio di Harry
E’ nato il primo figlio
del principe Harry
e Megan Markle.

A dare l’annuncio
lo stesso principe
che assicura che sia la mamma
che il piccolo stanno bene.

Il neonato diventa settimo
nella successione al trono,
dopo Carlo, William
e i suoi 3 figli,
e lo stesso Harry.

Il piccolo pesa 3 kg e 200 grammi
ed è nato la mattina di lunedì 6,
ma i duchi,
hanno preferito
trascorrere le prime ore in privato
e dare l’annuncio
in leggero ritardo.

Con la coppia c’è anche
la mamma di Megan
e secondo i tabloid,
ciò farebbe pensare
che il parto sia avvenuto in casa,
come desiderava Megan stessa.

Know others who’d enjoy EasyItalianNews.com? Forward this email!
EasyItalianNews.com
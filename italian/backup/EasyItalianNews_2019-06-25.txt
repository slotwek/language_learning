ESTERI
ESTERI

Elezioni a Istanbul: vince Imamoglu
Ekrem Imamoglu,
il candidato dell’opposizione,
ha vinto le elezioni
per il sindaco di Istanbul
per la seconda volta.

Le precedenti elezioni
del 31 marzo
erano state annullate
per irregolarità
su richiesta del presidente Erdogan.

Tuttavia anche questa volta
Binali Yildirim,
ex premier legato a Erdogan,
è stato battuto da Imamoglu.

Il 31 marzo
Imamoglu aveva vinto
per soli 13.000 voti,
questa volta, invece,
ha dato all’avversario
un distacco
di 10 punti percentuali.

Imamoglu è stato votato
dal 54% dei cittadini.

Yildirim non ha potuto fare altro
che prendere atto
della sconfitta.

Si è infatti congratulato
con il suo avversario.

Imamoglu ha commentato la sua vittoria
con la frase
che è diventata
il suo slogan:
“Andrà tutto bene”.

ESTERI
ESTERI

Cyber attacchi USA contro Teheran
Gli Stati Uniti hanno lanciato
una serie di cyber attacchi
contro l’Iran.
Lo ha riferito
il New York Times.

Ad essere stato colpito
è un gruppo di intelligence iraniano
ritenuto responsabile
dell’attacco alla petroliera
in Oman.

I cyber attacchi
sono avvenuti nel giorno in cui
Trump ha sospeso
i raid aerei
contro obiettivi militari iraniani.

Lunedì, inoltre,
sono entrate in vigore
nuove sanzioni
contro l’Iran.

ESTERI
ESTERI

 Steven Lek

Nomine ai vertici UE: ancora nulla di fatto. L’Italia lotta contro l’infrazione
La trattativa
per le nomine ai vertici
delle maggiori istituzioni UE
(Commissione, Consiglio
e Banca Centrale)
è ancora in alto mare.

Tramontata l’ipotesi
del cosiddetto Spitzenkandidat
(scelto, cioè,
tra le file del Ppe,
primo partito alle ultime elezioni),
i giochi si riaprono.

In parallelo, il premier italiano,
Giuseppe Conte,
sta contrattando con l’Europa
le condizioni
per evitare la procedura di infrazione
per l’eccessivo deficit
dei conti pubblici nazionali.

Ma non ha convinto Bruxelles,
che ritiene ancora insufficienti
le garanzie italiane
per contenere il debito
attraverso un “tesoretto”
di 5-6 miliardi di euro.

Intanto, il vicepremier Salvini
comunica ai giornali
che la priorità
è fare la riforma
della “flat tax”,
minacciando la crisi di governo.

Conte non apprezza
le dichiarazioni del suo vice,
che sembra lavorare
per togliere credibilità all’Italia
in questo delicato momento
di contrattazione.

 ITALIA
 ITALIA

Obama in visita a Clooney sul lago di Como
Il lago di Como,
detto anche Lario,
è ormai una vera e propria
“Lariowood” (Lario+Hollywood),
come, scherzosamente,
la definiscono i giornali.

George Clooney l’ha scelto
come residenza:
villa Oleandra è infatti
meta di VIP
tutto l’anno.

Questo fine settimana,
i comaschi erano in fibrillazione
per l’annuncio della visita
di Barack Obama.
L’ex Presidente degli USA
e l’amato attore
non hanno deluso
le aspettative dei loro fans.

I paparazzi hanno scattato
foto dei due amici
durante un giro del lago in motoscafo
lungo le coste di Laglio,
una delle località più esclusive.

Clooney e consorte,
insieme con gli Obama,
hanno poi cenato a Villa d’Este.
Anche Jennifer Aniston
e Adam Sandler,
sono stati assidui
negli ultimi mesi,
per le riprese del film
Murder Mystery
(disponibile su Netflix).

La residenza di Clooney
e la suggestiva bellezza dei luoghi
hanno reso infatti il Lario
una meta turistica esclusiva
e una location perfetta
per cinema e fiction.

ESTERI
ESTERI

Giornalista accusa Trump di stupro dopo 23 anni
Una nota giornalista americana,
Jean Carroll,
ha accusato Trump
di averla violentata
23 anni fa. 

Il racconto della donna,
molto dettagliato,
è comparso
sulle pagine del New York Times.

L’episodio viene raccontato
nel libro della Carroll
di prossima pubblicazione.

Trump ha negato l’accusa
dichiarando che si tratta
solo di un tentativo
di vendere più copie
del libro.

ESTERI
ESTERI

Trump scrive a Kim Jong-un
Kim Jong-un ha ricevuto una lettera
da parte del presidente americano
Donald Trump.

Lo ha riferito
l’agenzia di stampa nordcoreana
Kcna.

Secondo il leader nordcoreano
la lettera avrebbe
“un contenuto eccellente”,
tanto da far pubblicare
sul giornale ufficiale del regime
una fotografia
che lo vede impegnato
nella lettura
della missiva americana.

Kim Jong-un ha inoltre riferito
che valuterà
quanto contenuto nella lettera,
elogiando la capacità
di giudizio politico
e il coraggio di Trump.

Il dialogo tra Usa
e Corea del Nord
per la denuclearizzazione di questa,
era fermo
dall’ultimo incontro
tra i due leader
tenutosi lo scorso febbraio.

AMBIENTE
AMBIENTE

 DAVID HOLT

Clima: protesta davanti alla sede del New York Times, 70 arresti
Settanta manifestanti
sono stati arrestati
il 22 giugno
di fronte alla redazione del New York Times,
a New York.

“Il New York Times
può prendere la leadership
nel denunciare l’emergenza climatica,
ma non fa abbastanza”.

Questo l’appello
dei membri di Extinction Rebellion
che si sono riuniti
per chiedere che i media
si riferiscano al cambiamento climatico
con il termine “emergenza climatica”.

Alcuni hanno bloccato
l’ottava strada di Manhattan
formando una catena umana,
altri vi si sono distesi sopra,
altri ancora
si sono arrampicati sull’edificio
per appendere un cartellone
con su scritto:
“cambiamento climatico = uccisione di massa”.

La parola “cambiamento” era barrata
e sostituita con “emergenza”,
come mostrano le immagini
postate sul sito
“1010 Wins radio”.

“La mancanza di copertura
della crisi climatica
è completamente inaccettabile”,
ha dichiarato Becca Trabin,
addetta stampa
e alla raccolta fondi
per Extinction Rebellion.

 CULTURA & SOCIETA’
 CULTURA & SOCIETA’

 Bert Verhoeff (ANEFO)

Mick Jagger in tournée dopo l’operazione al cuore
Due mesi fa
l’operazione al cuore
per la sostituzione di una valvola cardiaca.
Ora Mick Jagger
è tornato sul palco in gran forma
insieme alla sua storica band.

I Rolling Stones si sono esibiti
il 21 giugno a Chicago
per il “No Filter Tour”,
dopo che le date della tournée
erano state sospese
dallo scorso aprile
per i problemi di salute del cantante.

Jagger, 75 anni
vissuti pericolosamente,
è apparso fin da subito scatenato sul palco
e ha invitato tutti i presenti
a unirsi a lui e al gruppo
per ballare e cantare
le canzoni più celebri
delle “Pietre Rotolanti”.

Dopo il primo concerto a Chicago,
un paio di giorni di pausa
per recuperare le forze
e poi il bis del 25 giugno
sempre al Soldier Field di Chicago.

Ai tempi dell’annullamento
delle date già in programma,
Jagger si era detto estremamente dispiaciuto
e aveva promesso
di tornare al più presto.

“Mi dispiace deludervi così
e sono devastato
nel comunicarvi il posticipo
di alcuni live del tour,
ma lavorerò intensamente
per tornare al più presto”,
aveva promesso.

Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

 Paulrudd
India: treno sulla folla, oltre 60 i morti
Nella notte tra
venerdì e sabato
due treni sono arrivati
da direzioni opposte,
investendo un gruppo di persone.

È avvenuto ad Amritsar,
nello stato del Punjab,
in India.

Lo scontro
ha causato almeno
60 morti e 50 feriti.

La folla
si trovava sui binari
per assistere
ai fuochi d’artificio
durante un festival religioso.

I superstiti raccontano
che nell’area
non c’erano barriere di sicurezza.
Pensavano che i binari
non fossero in uso.

Le ferrovie indiane
dichiarano che
si tratta di
un “chiaro caso di
sconfinamento sui binari”.

 ITALIA
 ITALIA

 Richard Wheeler (Zephyris)
Allarme maltempo in Italia: grandine a Roma e nubifragi da nord a sud
Una forte ondata
di maltempo
si è abbattuta
su tutta l’Italia,
con un calo drastico
delle temperature.

La città di Roma
è stata colpita
da una violenta
grandinata a
effetto neve,
che ha provocato
grandi disagi
e allagamenti.

Numerose automobili
sono rimaste bloccate
dal ghiaccio
e molte strade, sottopassi,
negozi e scantinati
si sono allagati.
Perfino la basilica
storica di San Sebastiano
è stata invasa
dalle acque.

Oltre alla capitale,
i nubifragi hanno
colpito tutto il
resto d’Italia,
da nord a sud:

una tromba d’aria
ha toccato Milano,
abbattendo numerosi alberi;

allagamenti e danni
anche a Palermo e in Sicilia,
mentre rimane
lo stato d’allerta
per Campania, Basilicata,
Molise e Puglia.

ESTERI
ESTERI

Londra: 700mila in marcia per un secondo referendum sulla Brexit
Nella giornata di sabato,
Londra ha visto
più di 700mila manifestanti
che chiedevano
un secondo referendum
sulla Brexit.

Il corteo è arrivato
fino a Parliament Square,
di fronte al palazzo di Westminster.

Presenti all’evento
numerose figure importanti
del mondo inglese,
tra cui lo scrittore
Ian McEwan,
la star della musica
Jarvis Cocker
e il sindaco della capitale,
Sadiq Khan.

“Siamo qui perché
le promesse fatte
due anni fa
non si sono concretizzate”,
ha affermato
lo stesso Khan.

Il messaggio era
soprattutto indirizzato
alla premier
Theresa May,
categoricamente contraria
all’idea di
un secondo referendum.

SCIENZA
SCIENZA

BepiColombo vola verso Mercurio
Dalla Guyana francese
è partita la missione
“BepiColombo”,
diretta verso Mercurio,
dove dovrebbe arrivare
nel 2025.

Il nome è un tributo
al matematico, fisico,
astronomo e ingegnere padovano
Giuseppe Colombo
ed è frutto
della collaborazione tra
l’Agenzia spaziale europea (Esa) e
l’Agenzia spaziale giapponese (Jaxa).

Mercurio è un pianeta
ancora poco conosciuto:
è molto difficile
da raggiungere
e ha condizioni ambientali
estreme,
con sbalzi di temperatura
incredibili.

Le sonde della missione,
MPO (europea)
e MMO (giapponese)
impiegheranno 7 anni
a raggiungere il pianeta.

E’ una delle missioni
di esplorazione interplanetaria
più ambiziose
mai programmate
oltre che una delle
più complesse.

Gli scienziati sperano
di avere informazioni
utili sul pianeta rosso.

 TECNOLOGIA
 TECNOLOGIA

 Clément Bucco-Lechat
In Italia il primo trasporto al mondo di sangue con un drone
Un esperimento italiano
condotto da una spin-off
della Scuola Superiore
Sant’Anna di Pisa
ha reso possibile,
per la prima volta
al mondo,
la consegna di una
sacca di sangue
con un drone.

La prima simulazione
è avvenuta a Pontedera,
in provincia di Pisa,
da dove il congegno
è decollato
volando per circa
un’ora e mezza.

Il sangue è stato
trasportato in una
capsula intelligente
che potrà consegnare
in situazioni di emergenza
anche emoderivati,
organi, medicinali
e attrezzature,
controllando temperatura
e umidità.

Il drone
potrà essere attivo
24 ore su 24,
7 giorni su 7,
e permetterà di
ridurre notevolmente
i tempi di trasporto
sia su brevi
che su medie distanze,
e sarà anche dotato
di un paracadute
utilizzabile in caso di avaria.

 SPORT
 SPORT
Calcio: L’Inter vince il derby all’ultimo minuto
L’Inter colpisce ancora
nel recupero
e si aggiudica il derby
all’ultima azione offensiva,
quando ormai tutti credevano
che la partita sarebbe finita 0-0.

Decide Mauro Icardi,
il capitano, che fino ad allora
aveva combinato poco:
il centravanti argentino
sfrutta al meglio
un cross di Vecino dalla destra
anticipando di testa
i distratti difensori centrali milanisti
e il portiere Donnarumma
in uscita incerta.

L’Inter vince meritatamente
una partita in cui
ha quasi sempre comandato
il gioco.

Il Milan,
dopo un discreto inizio,
ha badato più che altro
a difendersi da un avversario
che lo ha sovrastato
sul piano fisico.

Ora l’Inter è a sei punti
dalla capolista Juventus.

La classifica dopo
la nona giornata recita:
Juventus 25, Napoli 21, Inter 19, Lazio 18.
Campionato riaperto?

sport.sky.it

sport.sky.it
 SPORT
 SPORT

 Smudge 9000
Marc Marquez vince il mondiale di Moto GP
Il pilota spagnolo
Marc Marquez
domenica 21 ottobre
ha vinto
il Gran premio del Giappone
conquistando così
il titolo di
campione del mondiale
Moto GP
con 3 gran premi
d’anticipo.

Andrea Dovizioso
ha lottato
fino alla fine
del gran premio
ma è caduto
quando mancava
un giro e mezzo.

Per Marquez
si tratta
del quinto titolo
in sei anni:

con questa vittoria
diventa il più giovane
ad aver mai vinto
5 titoli mondiali,
battendo il precedente record
di Valentino Rossi.

sport.sky.it

sport.sky.it

 CULTURA
 CULTURA

 Tiia Monto
In Italia si cucina sempre meno
La cucina è da sempre
una passione degli italiani.
Ma oggi più che mai
si preferisce
quella dei ristoranti
o dei programmi tv
a quella di casa.

“L’addio alla cucina
è un trend iniziato
da qualche anno,
ma che sta accelerando”,
conferma Nicola De Carne,
partner della Nielsen.
Il 50% degli italiani
(e l’87% degli uomini)
passa oggi
meno di mezz’ora al giorno
a cucinare.

Inoltre ormai il food delivery
accontenta tutti,
è infatti possibile ordinare
cibo orientale,
piatti sofisticati,
dolci, gelati…
Il tutto via telefono
o tramite app.

Tra queste Foodora,
azienda in continua crescita:
in Italia è presente
in 4 città
e cresce del 25-30% al mese.
I clienti non sono solo giovani,
ma anche mamme lavoratrici
che ordinano il pranzo
per i figli.

Anche al supermercato
si nota
il cambiamento:
i “pronti da cuocere”
sono vari e molteplici.
Nell’ultimo anno
le vendite delle zuppe pronte
sono cresciute del 45,2%,
i tramezzini quasi del 30%
e le insalate del 25%.

A questo trend
si affianca quello
del mangiare fuori:
al ristorante
non si va più
solo nel week end
ma per oltre il 60%
degli italiani
anche durante la settimana.

 SPORT
 SPORT
L’Italvolley perde la finale mondiale 3-2
La nazionale
di pallavolo femminile
sabato 20 ottobre
ha perso la
finale mondiale
contro la Serbia
per 3-2
giocando comunque
una bella partita.

Le azzurre erano avanti
per 2-1
ma si sono fatte raggiungere
nel quarto set
e hanno poi
perso 15-12
nel tie-break.

È la seconda volta
nella storia
che l’Italia sale
sul podio dopo l’oro
di 16 anni fa.

Paola Egonu,
miglior realizzatrice
del mondiale,
anche stavolta
ha totalizzato
più di 30 punti.

sport.sky.it

sport.sky.it

www.gazzetta.it
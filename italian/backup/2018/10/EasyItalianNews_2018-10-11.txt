ESTERI
ESTERI
Venezuela: suicida oppositore di governo
Il procuratore generale
della repubblica del Venezuela
ha fatto sapere che
Fernando Alberto Albàn
si è suicidato.

Albàn era il dirigente
del partito di opposizione
a Maduro,
Primero Justicia (Pj).

Il suicidio è avvenuto
mentre Albàn era detenuto
nella sede dei servizi
di intelligence venezuelani.

Era indagato per
il tentativo di attentato
al presidente Maduro
avvenuto in agosto.

Il Pj aveva denunciato
il suo arresto
perché privo
di un mandato ufficiale.

Albàn ha chiesto
di andare al bagno
e una volta all’interno,
ha aperto la finestra
e si è gettato
dal decimo piano.

 ITALIA
 ITALIA

 Bbruno
Genova: sfollati in marcia
“Liberate la Valpolcevera”
è lo slogan scritto
sui cartelli
degli abitanti
della valle
che da Agosto,
cioè dal crollo del ponte,
sono rimasti
quasi isolati.

Si tratta di operai,
commercianti,
associazioni sportive
e chiedono:
lavoro, strade e sanità.

Il ministro Toninelli
ha detto che
l’unione europea
aiuterà Genova.

I manifestanti
vogliono risposte
entro un mese
altrimenti
torneranno in piazza.

Non vogliono bugie,
ma impegni seri
e verità,
e che il quartiere
torni a vivere.

genova.repubblica.it

video.repubblica.it
genova.repubblica.it

video.repubblica.it
ESTERI
ESTERI
Kenya: autobus in un fosso, almeno 51 morti
Almeno 51 persone
sono morte
in un incidente stradale
in Kenya.

Alcune delle vittime
sarebbero bambini.

Il pullman
in cui
i 52 passeggeri viaggiavano
era partito da Nairobi
ed era diretto
a Kisumu.

L’incidente è avvenuto
nei pressi di Fort Tenan,
nell’ovest del Paese.

L’autobus
avrebbe perso il controllo
su un ripido pendio,
precipitando in un burrone.

Le autorità
stanno ancora accertando
la dinamica
dell’incidente.

Secondo statistiche ufficiali
ogni anno in Kenya
muoiono circa tremila persone
a causa di
incidenti stradali.

 ITALIA
 ITALIA
Allarme dal Fondo Monetario Internazionale: crescita PIL italiana la più bassa in Europa
Dopo l’inchiesta del
World Economic Outlook,
brutte notizie per l’Italia.

Secondo le previsioni del
Fondo Monetario Internazionale,
la crescita del PIL italiano,
ovvero il reddito prodotto
ogni anno in Italia,
è la più bassa in Europa:

1,2% per il 2018 e
1,0% per il 2019.
Nel 2017 la crescita
era stata dell’1,7%.

Un altro aspetto negativo
è il tasso
di disoccupazione:

l’Italia è terza
in Europa,
dopo Grecia e Spagna.

ESTERI
ESTERI

 Casa Rosada (Argentina Presidency of the Nation)
Kim Jong-Un invita Papa Francesco in Corea
Martedì 9 ottobre
la presidenza sud coreana
ha annunciato
che Kim Jong-Un
ha intenzione
di invitare
Papa Francesco
a visitare
la Corea del Nord.

Il presidente sud coreano
Moon, invece,
incontrerà il pontefice
il 18 ottobre.

Durante questo incontro
gli consegnerà
il messaggio di
Kim Jong-Un
contenente l’invito.

Secondo fonti sud coreane
Kim Jong-Un
è pronto ad
“accogliere il papa
calorosamente.”

 ITALIA
 ITALIA

 Livioandronico2013
Taranto: è grave la bimba gettata dal balcone dal padre
La tragedia
è avvenuta
il 7 ottobre
nella città pugliese
di Taranto.

Un padre
ha accoltellato
il figlio
di quattordici anni,
e gettato dal balcone
la figlia di sei.

L’uomo
aveva perso
la patria potestà
perché colpevole di
ripetuti maltrattamenti
in famiglia.

Il 7 ottobre
l’uomo
si è presentato
a casa della
propria madre
che ospitava
i due nipotini.

Dopo aver litigato
al telefono
con l’ex moglie
ha sfogato
la sua rabbia
incontenibile
sui due figli.

Il più grande
è fuori pericolo
e guarirà dalla ferita
in poche settimane.

La bimba più piccola
è in condizioni gravi.

Ha infatti subìto lesioni
al cranio, al viso
e al torace.

È stata operata
ed è per ora
in coma profondo.

ESTERI
ESTERI

 Eric Gaba (Sting – fr:Sting)
L’uragano Michael si dirige verso la Florida
Il 10 Ottobre
arriverà in Florida
l’uragano Michael
con una forza
di grado 4.

Più di 370 mila persone
dovranno lasciare
le loro case,
e Georgia e Alabama
hanno dichiarato
lo stato di emergenza.

Il governatore
della Florida
ha definito l’uragano
“mortale e di dimensioni mostruose”,
e le onde
saranno alte
4 metri.

Il fine settimana
scorso
l’uragano
ha ucciso
13 persone.

Anche le piattaforme
petrolifere
nel Golfo del Messico
sono state abbandonate.

 SPORT
 SPORT

 Tonniedixon
La nazionale italiana basket sindrome di Down vince il mondiale
La nazionale italiana basket
con la sindrome di Down
ha vinto l’oro
ai mondiali,
battendo in finale
i padroni di casa
del Portogallo.

I nostri azzurri
hanno vinto 22-13
e hanno così
portato a casa
il titolo,
dopo aver vinto
anche gli europei
l’anno scorso.

È la prima volta
nella storia
che l’Italia vince
questo titolo
mondiale.

Sia il comitato
paralimpico italiano
che la Lega Serie A
di basket,
hanno fatto i complimenti
ai ragazzi
della squadra.

www.repubblica.it
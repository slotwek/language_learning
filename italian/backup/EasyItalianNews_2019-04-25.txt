ESTERI
ESTERI

 AusAID

Filippine, è di 16 morti il bilancio del terremoto
Due potenti scosse di terremoto
di magnitudo 6.1 e 6.3
hanno colpito le Filippine,
causando il crollo di due edifici
e la morte
di almeno 16 persone.
Il numero dei dispersi
è stimato a circa 24 persone.

I soccorritori
hanno estratto dalle macerie
vari corpi senza vita,
ma per fortuna anche dei feriti.
Sembra che ci siano ancora
persone vive
sotto le macerie
di un centro commerciale.

Durante la notte
i soccorsi sono diventati difficili
poiché manca la corrente elettrica
e viene utilizzato
un generatore.

L’aeroporto e le ferrovie
sono bloccati
a causa dei crolli.

In totale, lo sciame sismico
ha prodotto almeno 400 tremori
di varia intensità.

L’epicentro della scossa più forte
è stato a Castilleos,
a circa 100 km da Manila.
Qui si sono registrati
i danni maggiori
e si attende la visita
del presidente Rodrigo Duterte.

 ITALIA
 ITALIA

Maltempo, muore turista francese in Sardegna
Il maltempo che in questi giorni
ha colpito il sud e le isole
ha causato un morto
in Sardegna.

Un turista francese
ha infatti perso la vita
dopo che il forte vento
ha ribaltato la barca
su cui si trovava,
scaraventandolo in mare.

La barca si è rovesciata
mentre stava rientrando in porto.

I tempestivi soccorsi
hanno permesso
di salvare almeno
la donna e il cane
che si trovavano
in barca con l’uomo.

ESTERI
ESTERI

 Harvey Barrison

Canada, ritrovati i corpi degli alpinisti dispersi
Sono stati ritrovati morti
i 3 alpinisti
che erano stati travolti
da una valanga
sull’Howse Peak,
nelle montagne rocciose canadesi.

Gli austriaci David Lama
e Hansjorg Auer,
e l’americano Jess Roskelley,
alpinisti di fama mondiale,
erano stati dichiarati dispersi
dopo essere stati travolti
dalla valanga.

I corpi sono stati ritrovati
dopo 4 giorni passati
senza alcuna notizia
degli scalatori.

Le autorità
del Parco Nazionale Canadese
hanno diffuso la notizia
del ritrovamento.

 ITALIA
 ITALIA

 Smiley.toerist

Perugia, treno travolge auto
Nella zona di Montebello,
nel perugino,
un treno regionale
della linea Terontola-Foligno
ha travolto un’auto
sui binari di un passaggio a livello.

Secondo una prima ricostruzione,
il guidatore
avrebbe perso il controllo dell’auto
che si sarebbe quindi
fermata sui binari.

La persona a bordo dell’auto
è riuscita a scendere
prima dell’arrivo
del treno.

Non ci sono quindi feriti.
I vigili del fuoco
sono intervenuti
per rimuovere il mezzo
dai binari.

Nessun problema
per i passeggeri
che si trovavano
a bordo del treno
al momento dello schianto.

ESTERI
ESTERI

Onu approva la mozione contro lo stupro come arma di guerra
Il Consiglio di Sicurezza Onu
ha approvato
con tredici voti a favore
e due astenuti
(Russia e Cina)
una mozione contro lo stupro
come arma di guerra.

Il testo è stato
parzialmente modificato
dopo che gli USA
avevano minacciato
di porre il veto.
È stato quindi eliminato
il sostegno all’aborto
per le vittime.

Si è tenuta una riunione
al Consiglio di Sicurezza
in cui è intervenuta
anche Amal Clooney
che ha sottolineato
che se non si può prevenire
tale violenza,
bisogna almeno punirla.

 ITALIA
 ITALIA

Bruciata la statua della partigiana martire del fascismo
A Vighignolo,
nel milanese,
la statua dedicata
a una partigiana
uccisa dai fascisti,
è stata data alle fiamme.

La statua era dedicata
a Giulia Lombardi,
uccisa nel 1944,
a 22 anni,
in una rappresaglia fascista.

Il monumento,
costruito dall’associazione dei partigiani (Anpi),
era stato appena inaugurato
il 14 aprile.

Tutto questo è successo
alla vigilia del 25 aprile,
data della festa di liberazione
dalla dittatura nazifascista.

Roberto Cenati,
presidente dell’Anpi di Milano,
ha chiesto alle autorità
di individuare il colpevole
di “questo ennesimo
atto provocatorio”
che “offende la memoria
di chi ha sacrificato
la propria vita
per la libertà di tutti noi”.

milano.repubblica.it

milano.repubblica.it

 CULTURA & SOCIETA’
 CULTURA & SOCIETA’

La Francia celebra i 90 anni di Maigret
Tante novità
per gli amanti di Maigret,
il famoso commissario
nato dalla penna
dello scrittore belga
Georges Simenon,
scomparso quasi 30 anni fa.

A 90 anni
dalla sua prima apparizione,
la casa editrice francese Omnibus
ha deciso di pubblicare
Tout Maigret,
ovvero 103
tra romanzi e racconti,
illustrati dal vignettista Loustal.

Allo stesso tempo,
il regista Patrice Leconte
dirigerà questo autunno
l’attore Daniel Auteuil
nei panni del commissario
nel rifacimento cinematografico
del racconto
“Maigret e la giovane morta”.

Prevista anche l’uscita
di diversi audiolibri.
“Di Maigret non si butta niente”,
ha commentato ironicamente
lo scrittore Pierre Assouline.

 CULTURA & SOCIETA’
 CULTURA & SOCIETA’

 Ricardo André Frantz (User:Tetraktys)

Il 25 aprile a Venezia: San Marco, leoni alati e boccioli di rosa
Il 25 aprile
è un giorno di festa importantissimo
per tutti gli italiani,
che celebrano la resistenza partigiana
contro il regime fascista
e l’occupazione nazista in Italia.

Ma a Venezia,
nello stesso giorno,
si celebra una tradizione
ben più antica
dell’attuale festa nazionale:
è la festa di San Marco,
santo patrono della città
e della Repubblica Serenissima,
attorno alla quale
esistono numerose leggende.

Si narra infatti
che il 25 aprile
dell’anno 828
le reliquie di San Marco,
che all’epoca si trovavano
ad Alessandria d’Egitto,
furono trafugate
e trasportate a Venezia
da due leggendari mercanti veneziani:
Rustico da Torcello
e Buono da Malamocco.

Complice un sacerdote alessandrino,
i due sarebbero riusciti
a evitare le ispezioni doganali
nascondendo il corpo
sotto a un carico di carne di maiale,
considerata immonda
dai musulmani.

San Marco divenne così
il patrono ed emblema della città,
prendendo le sembianze
di un leone alato
che brandisce una spada
e tiene tra le zampe
un libro aperto,
su cui si legge in latino:
Pax Tibi Marce, Evangelista Meus
(“Pace a te o Marco, mio Evangelista”).

Un’altra leggenda,
ben più romantica,
parla di un amore contrastato
tra Maria,
figlia del Doge Orso Partecipazio,
bellissima, focosa
e per questo soprannominata “Vulcana”,
e Tancredi,
un umile cantastorie del popolo.

Considerato un miserabile dal Doge,
Tancredi decise
di dimostrargli il proprio valore
andando in battaglia come soldato
al seguito di Carlo Magno.

Tancredi divenne
un valoroso condottiero,
e il Doge dovette ricredersi.

Ma il lieto fine
non arrivò mai,
perché il ragazzo
morì in battaglia.
Al ritorno dalla guerra,
un compagno d’armi di Tancredi
portò a Vulcana
un bocciolo di rosa,
tinta di rosso
con il sangue del suo amato.

Da allora, il 25 aprile
tutti i veneziani
regalano un bocciolo di rosa
alla propria innamorata.

evenice.it

evenice.it
Know others who’d enjoy EasyItalianNews.com? Forward this email!
EasyItalianNews.com
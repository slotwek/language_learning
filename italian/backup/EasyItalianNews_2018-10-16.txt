ESTERI
ESTERI

 Mark Jones
Meghan e Harry aspettano un bambino
“Le Altezze Reali
il duca e la duchessa del Sussex
sono molto lieti
di annunciare che la duchessa
aspetta un bambino”.

Così Kensington Palace
annuncia su Twitter
la gravidanza.

La nascita
è prevista per
la primavera del 2019.

Già da qualche tempo
giravano voci
sulla presunta gravidanza.

Harry e Meghan
si trovano ora
in un tour ufficiale
in Australia.

Hanno riferito
di aver apprezzato
il sostegno ricevuto
da ogni parte del mondo.

Il primogenito dei Sussex
sarà settimo
nella linea di successione
al trono britannico.

 ITALIA
 ITALIA
Bomba carta contro la sede della Lega
Un forte rumore nella notte,
un’esplosione
e vetri in frantumi
nella sede della Lega
ad Ala, in Trentino.

Secondo le informazioni
sarebbe una
bomba carta artigianale
e la polizia
è già al lavoro
per identificare
gli esecutori.

L’esplosione ha svegliato
tutti i vicini,
ma per fortuna
non ci sono state vittime
dato che la sede
era chiusa e vuota.

Di fronte alla sede
è comparsa una scritta:
«Ancora fischia il vento»,
tipica della resistenza,
per questo Salvini,
che stasera arriverà ad Ala,
afferma che sono stati
gli anarchici.

Il responsabile
del partito democratico
condanna
l’accaduto
e dice che le idee politiche diverse
si devono contrastare,
ma mai con la violenza.

ESTERI
ESTERI

 Ignaz Wiradi
Germania: al voto la Baviera
9,5 milioni di persone
voteranno in Baviera,
una delle regioni
più ricche e popolose
della Germania,
per l’elezione
del parlamento locale.

Il CSU,
partito storico che
ha mantenuto
la maggioranza assoluta
nel paese per
gli ultimi 56 anni,
potrebbe perdere
tale posizione.

La Baviera affronta
un voto importantissimo
che potrebbe avere
effetto anche
sul governo
di Berlino.

Il clima politico
è molto acceso.
Il CSU avrà comunque
la maggioranza relativa,
ma dovrà governare
con un altro partito.

Il partito che continua
a guadagnare punti
è quello dei verdi
con una campagna elettorale
fortemente antifascista,
europeista e liberale.

La fazione
di estrema destra,
l’AfD,
è data al 10%.

 ITALIA
 ITALIA

 Marinaio56
Lampedusa: 70 migranti salvati dalla guardia costiera
Nella notte di venerdì,
70 migranti
sono arrivati
a cinque miglia dalle coste
di Lampedusa
su un gommone in avaria.

Sono stati tratti in salvo
dalla capitaneria di porto
dell’isola.

Tra i profughi
ci sarebbero
due bambini e
molte donne e minori.
I migranti
sono in buone
condizioni fisiche.

Il barcone
era stato segnalato
venerdì sera
a 26 miglia da Lampedusa
dalla nave Mare Jonio
del progetto Mediterranea.

La nave aveva chiesto
l’intervento di Malta
che ha rifiutato,
dicendo di non avere
imbarcazioni disponibili.

ESTERI
ESTERI
Inchiesta BBC: almeno 106 attacchi chimici in Siria dal 2014
La BBC ha pubblicato
un’inchiesta
sul suo sito web
sugli attacchi chimici
in Siria dal 2014.

Secondo i risultati,
gli attacchi
sarebbero stati
almeno 106.

La BBC ha analizzato
i dati disponibili
sulla rete,
tra cui fotografie, video
e testimonianze
delle vittime.

La provincia più colpita
sarebbe quella di Idlib,
ma ci sono stati
numerosi attacchi
anche a Hama,
Aleppo e Damasco.

Il peggiore è stato
quello del 4 aprile 2017
a Khan Sheikhoun,
dove hanno perso la vita
80 persone.

 SPORT
 SPORT
Bolt segna due gol nella prima partita
Usain Bolt
ha segnato una doppietta
nella sua prima partita
giocata da titolare.

La partita
è finita 4-0
per la squadra di Bolt.

Lui ha segnato
entrambe le reti
nella ripresa.

A fine partita
l’ex velocista
si è detto
soddisfatto:

“il mio debutto dall’inizio
segnando due gol,
è una bella sensazione.

Spero di poter essere
un ‘Mariner’: vorrei fare
del mio meglio
ed entrare in squadra”.

 SPORT
 SPORT
Euro Formula 3: Mick Schumacher campione
Mick Schumacher,
figlio 19enne di Michael,
sabato 13 ottobre
si è laureato
campione europeo
di Formula 3
grazie al secondo posto
ottenuto in gara 2
ad Hockenheim.

Questo risultato
gli garantisce
la licenza
per poter correre
in Formula 1
anche se
è probabile che
farà prima
almeno un anno
in Formula 2.

Mick ha ringraziato
il suo team, la Prema:

“Questo titolo
è arrivato
grazie a loro
ed è per loro.”

 SPORT
 SPORT
L’Italia batte la Polonia ed evita la retrocessione in Nations League
L’Italia,
guidata dal C.T. Mancini,
domenica 14 ottobre
ha battuto
la Polonia
per 1-0,
con un gol al 92’
di Biraghi,
evitando così
di retrocedere
in Lega B.

Sarà la Polonia
a retrocedere.

La nazionale azzurra
ha giocato
una buona partita
creando molte palle gol,
colpendo 2 traverse
con Insigne e Jorginho.

La prossima partita
sarà a Novembre
contro il Portogallo
per cercare
di vincere
il girone
e andare
alle Final Four.

www.lastampa.it
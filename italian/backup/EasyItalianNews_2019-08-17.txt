ESTERI
ESTERI

 Cimmerian praetor

Trump: stragi dovute a malattie mentali, non alle pistole
Dopo due settimane sanguinose
a causa di ben 19 sparatorie di massa
in questo agosto 2019,
il Presidente degli Stati Uniti
Donald Trump
risponde a una domanda
sulle recenti stragi
attribuendone la colpa
all’inadeguatezza del sistema
di salute mentale americano.

“Vorrei che la gente
ricordasse le parole ‘malato mentale’:
queste persone
sono malate di mente
e nessuno ne parla,
dovremmo ricominciare
a costruire istituti psichiatrici”.

L’ultima strage,
avvenuta mercoledi 14 agosto,
ha provocato la morte
di 6 agenti di polizia
a Philadelphia,
in Pennsylvania.

Il Presidente prosegue
affermando che
“negli anni ’60 e ’70
molti di questi istituti
sono stati chiusi
e a questa gente
è permesso di andare
in giro per strada,
ed è una cosa terribile
per il nostro Paese.”
Prosegue ribadendo
la necessità di riaprire
gli istituti di sanità mentale,
assolvendo così
da qualsiasi colpa
la legge che facilita l’acquisto
e il possedimento di armi da fuoco.

 ITALIA
 ITALIA

 kallerna

Muore per emissioni di gas in un caicco da 12.000 euro alla settimana
L’imprenditore siciliano
Eugenio Vinci
è morto sul caicco
affittato per una crociera
nei mari della Croazia.
La lussuosa imbarcazione
è costata 12.000 euro alla settimana
e la vita al manager di 57 anni.

Il decesso è stato causato, infatti,
da un’intossicazione
da monossido di carbonio,
fuoriuscito dall’impianto
di climatizzazione.

Insieme con lui
viaggiavano i 2 figli,
la moglie e l’amico Bruno Mancuso,
ex senatore e sindaco
del comune di Sant’Agata di Militello,
in provincia di Messina.

I due figli sono stati trasferiti
all’ospedale di Spalato
e le loro condizioni
sono ancora molto gravi.
Sono ossigenati
con ventilazione meccanica
e solo al loro risveglio
si saprà
se hanno riportato
danni irreparabili.

L’armatore e lo skipper del caicco
sono stati dapprima arrestati
“con l’accusa di non aver garantito
le condizioni di sicurezza”
per i turisti a bordo.
Ma poi sono stati rilasciati.

 ITALIA
 ITALIA

 Franco56

Sequestrata donna a Torino, salvata dalla polizia
Una donna è stata sequestrata
nel centro di Torino
mentre passeggiava
con un uomo.

Tre rapitori hanno cercato
di prendere la coppia
ma l’uomo è riuscito
a scappare.

I passanti che hanno assistito alla scena
hanno subito chiamato la polizia
che è riuscita a bloccare il furgone
su cui i rapitori viaggiavano
con la donna.

I responsabili sono stati così
prontamente arrestati.

Secondo una prima ricostruzione
il rapimento sarebbe stato attuato
come vendetta
per una truffa subita
da uno dei rapitori.

torino.repubblica.it

torino.repubblica.it
 TECNOLOGIA
 TECNOLOGIA

 Rawpixel Ltd

Facebook ascolta e trascrive le chat audio di Messenger
L’agenzia di stampa Bloomberg
ha reso noto che Facebook
ha commissionato
a collaboratori esterni
la trascrizione delle chat audio
tra gli utenti di Messenger.

Il social network di Zuckerberg
ha ammesso il fatto.
Tuttavia pare che
si sarebbe trattato di un test
per verificare l’efficacia dell’algoritmo
che trasforma i file audio
in file di testo intelligibili.

Il sospetto, invece,
è che la procedura
sia stata praticata
in violazione della legge sulla privacy.
Piuttosto che di un test
a scopi tecnici,
sembrerebbe trattarsi
dell’ennesimo stratagemma
per la profilazione degli utenti
ai fini commerciali.

Anche Apple, Google
e Amazon,
attraverso Alexa,
sembra siano stati coinvolti recentemente
da procedure simili
di ascolto e trascrizione
delle conversazioni audio
dei propri utenti.

Facebook ha comunque
sospeso la pratica
dopo una settimana.

 ITALIA
 ITALIA

 Alienautic

Messina, duplice omicidio per un parcheggio
Nella notte tra il 15 e il 16 agosto,
2 persone sono state uccise
a Ucria,
in provincia di Messina.

Il motivo dietro all’omicidio
sarebbe una banale lite
per un parcheggio.

Le vittime sono
Antonino e Fabrizio Contiguglia,
zio e nipote,
di 62 e 27 anni.

A sparare,
secondo gli ultimi sviluppi nelle indagini,
sarebbe stato un vicino di casa.

Il killer,
originario di Paternò,
avrebbe seguito i Contiguglia
nella loro abitazione
per poi aprire il fuoco
contro le 2 vittime
e un terzo parente di queste,
Salvatore Contiguglia,
di 43 anni.

Quest’ultimo è stato trasportato
all’ospedale di Messina
in gravi condizioni.

Per lo zio e il nipote, invece,
non c’è stato nulla da fare.

L’assassino è stato rintracciato
dai carabinieri
e condotto nel carcere di Messina Gazzi
dove verrà sottoposto
a interrogatorio.

messina.gazzettadelsud.it
messina.gazzettadelsud.it
messina.gazzettadelsud.it

messina.gazzettadelsud.it
AMBIENTE
AMBIENTE

Parte per New York la Malizia II di Greta
“Sono una
delle poche persone al mondo
che può farlo,
quindi ho dovuto
cogliere l’occasione”,
dichiara Greta Thunberg
prima di salpare
sulla barca a vela che,
tra due settimane,
le permetterà
di raggiungere New York.

La giovane paladina della lotta
contro il cambiamento climatico
ha pianificato di partecipare
al summit sul clima dell’Onu,
che si terrà il 23 settembre
nella Grande Mela,
e di recarvicisi
nel modo meno dannoso possibile
per il pianeta.

Infatti,
mercoledi 14 agosto,
il battello Malizia II
ha lasciato il porto di Plymouth
grazie all’esperta guida
di Boris Herrmann
e Pierre Casiraghi.
Con essi anche
la giovane attivista,
che si sottrae così all’ipocrisia
di discutere del riscaldamento globale
appena sbarcati da un aereo,
e che compie, dunque,
un viaggio a emissioni zero.

 CULTURA & SOCIETA’
 CULTURA & SOCIETA’

 Dirk Vorderstraße

Premio fedeltà ai cani del Ponte Morandi
A Camogli
in provincia di Genova,
è stato consegnato
il primo premio
‘Fedeltà del cane’
ai membri canini della squadra
Urban Search and Rescue
dei vigili del fuoco locali.

Zoe, Apple, Kaos,
e il loro compagni
erano i primi cani
presenti sul luogo
dopo la strage
del crollo del Ponte Morandi,
il 14 agosto dell’anno scorso.

Ad esempio Zoe,
un golden retriever
dell’età di due anni,
è stata tra i primi
a giungere sul luogo
dopo il disastro,
accompagnata da Rocco Tufarelli
del Nucleo Cinofilo Regionale Liguria.
Dopo aver cominciato
a scavare tra le macerie
alla ricerca di sopravvissuti,
Zoe si è ferita e,
solo in seguito all’intervento
del veterinario,
ha ripreso le ricerche
con estrema determinazione,
nonostante la pioggia costante
e l’instabilità della struttura restante,
che minacciava tutti i soccorritori,
cani compresi.

amicidicasa.it

amicidicasa.it
 SPORT
 SPORT

 Egghead06

Supercoppa europea: il Liverpool batte il Chelsea ai rigori
Si è svolta a Istanbul
la partita di Supercoppa europea
tra il Liverpool e il Chelsea.

A vincere è stato il Liverpool
che ha sconfitto il Chelsea
per 7-6
ai calci di rigore.

A sbloccare il risultato
è stato il gol di Giroud
che aveva momentaneamente
portato in vantaggio il Chelsea.

Il Liverpool ha poi trovato
il pareggio con Manè.
I 90’ regolamentari
si sono così conclusi sull’1-1.

Durante i supplementari
il Liverpool si era portato sul 2-1
grazie ancora a Manè,
ma il Chealsea ha pareggiato
con un rigore di Jorginho.

Si è andati così ai calci di rigore
dove il Chelsea ha sbagliato
il quinto rigore
consegnando la vittoria al Liverpool.

La partita è stata arbitrata
da Stephanie Frappart,
prima donna ad arbitrare
una partita importante
tra squadre maschili:
arbitraggio promosso.

Donations help us pay our writers and editorial staff. Click here to show your support!
Donations
Click here
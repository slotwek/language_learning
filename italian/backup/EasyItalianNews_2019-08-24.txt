ESTERI
ESTERI

 Cameron Strandberg

Incendi in Amazzonia
Una serie di devastanti incendi
sta bruciando da giorni
l’Amazzonia.
Il fumo degli incendi
ha oscurato il cielo di San Paolo.

Le immagini degli incendi
hanno provocato
intense reazioni sui social.

È polemica
tra il presidente francese Macron
e quello brasiliano Bolsonaro:
Macron ha invitato i leader politici
a parlare della crisi in Amazzonia
al prossimo G7,
e Bolsonaro accusa Macron
di strumentalizzazione.

Il segretario delle Nazioni unite
ha espresso preoccupazione
per la situazione in Amazzonia.
I dati scientifici mostrano
come gli incendi
siano aumentati dell’8 %
rispetto all’anno scorso.

ESTERI
ESTERI

Kashmir, 2300 arrestati e blackout comunicazioni
In seguito
alla controversa decisione
del governo indiano
di revocare lo statuto speciale
alla regione del Kashmir,
una serie di misure di sicurezza
sono state imposte
nella zona contesa
con il Pakistan,
per ridurre e contenere
le sommosse.

Si tratta di una zona
a intensa militarizzazione,
e gli ultimi giorni
hanno visto un’interruzione
delle comunicazioni telefoniche,
della rete internet,
e della tv via cavo.

Il blackout
dei mezzi di comunicazione,
e un ulteriore blocco di sicurezza,
hanno permesso alle autorità
di porre in stato di detenzione
circa 2.300 persone,
in carceri
o in altre località di carcerazione
della zona.

Essi,
prevalentemente ragazzi
di giovane età,
sono sia manifestanti anti-India
sia leader pro-India.

 ITALIA
 ITALIA

Funerale ultrà ucciso, schierati oltre 300 agenti
Per il funerale
di Fabrizio Piscitelli,
detto Diabolik,
ex capo ultrà
degli Irriducibili della Lazio,
ucciso con un colpo di pistola
a Roma alcuni giorni fa,
sono stati schierati
circa 300 agenti
delle forze dell’ordine.

Soltanto 100 persone
sono state autorizzate
dalla famiglia
a entrare in chiesa.

La bara di Piscitelli
era completamente nera,
recante la scritta “Irriducibili”
su un fianco
e gli occhi del personaggio Diabolik
sulla parte frontale.

Il passaggio del feretro
è stato accompagnato
da cori, striscioni
e qualche saluto romano.

Molti dei presenti
indossavano le sciarpe
o le magliette
degli “Irriducibili”,
la frangia di tifoseria
fondata proprio
da Piscitelli.

Al termine del funerale
la moglie del defunto
è stata colta
da un malore
e soccorsa da un’ambulanza.

ESTERI
ESTERI

 Dmitry Aleshkovskiy

Russia, oppositore scarcerato dopo 30 giorni
Dopo 30 giorni di reclusione
in carcere,
Alexiei Navalny,
uno tra i principali leader
dell’opposizione russa
al regime di Putin,
è stato rilasciato dalle autorità.

Venerdì 23 agosto,
il celebre politico quarantenne
lascia le mura
della struttura penitenziaria
con un sorriso sulle labbra.

L’arresto era direttamente collegato
alle sue numerose
esortazioni a protestare
contro l’esclusione
di numerosi rappresentanti
dell’opposizione
dalle prossime elezioni comunali di Mosca,
che si svolgeranno
l’8 settembre.

Nonostante i tentativi
di repressione del dissenso
da parte delle autorità,
negli ultimi mesi
sono migliaia i cittadini
che sono scesi in piazza
per protestare
contro la mancanza
di libertà elettorale.

E ad aggravare la situazione,
vi è la notizia
del soggiorno in ospedale
di Navalny
durante il mese di prigionia,
dovuto a “una grave
reazione allergica”
che però alcuni sospettano
mascheri un avvelenamento. 

ESTERI
ESTERI

 Michael Vadon

Salta la visita di Trump in Danimarca
Il presidente americano
Donald Trump
ha annullato la visita di stato
in Danimarca
prevista il 2-3 settembre.

Alla base della cancellazione dell’impegno
c’è il rifiuto
da parte dello stato danese
di vendergli la Groenlandia.

In un tweet
il presidente Trump
ha fatto sapere che,
dato che la Groenlandia
non è in vendita,
preferisce rimandare
l’incontro tra i due paesi.

Sia la casa reale,
da cui era partito l’invito a Trump,
sia il primo ministro danesi
hanno espresso sorpresa
per la sua decisione.

 ITALIA
 ITALIA

 MelaniaMannelli

Firenze: intervento chirurgico tecnologico salva bimbo da malformazione
L’ospedale pediatrico
Meyer di Firenze
ha concluso con successo
un’operazione di chirurgia
molto complessa,
durata 8 ore.

Il paziente è un bambino di 11 anni
con una malformazione al cervello,
che era causa
di frequenti crisi epilettiche,
non curabili con i farmaci.

Il neurochirurgo Flavio Giordano
ha condotto l’intervento
servendosi di un braccio robotizzato
che ha pilotato una sonda
con microtelecamera
e laser.
Con questa sonda
il chirurgo si è introdotto
nel cranio del paziente
attraverso un minuscolo foro
e ha “staccato” la malformazione
dal resto della materia cerebrale,
in parte distruggendola.

Così la causa principale
delle crisi epilettiche
è stata rimossa.

Il piccolo paziente
è stato dimesso
e le sue crisi
sono ora sotto controllo.

La tecnologia utilizzata al Meyer
può avere interessanti sviluppi
per la cura del tumore al cervello,
come ha dichiarato
lo stesso Giordano.

firenze.repubblica.it

firenze.repubblica.it

ESTERI
ESTERI

 Kerry Myers

Confermata condanna per pedofilia per il cardinale Pell
La Corte Suprema di Victoria,
in Australia,
ha confermato
la sentenza di primo grado
che aveva condannato
il cardinale George Pell
a sei anni di prigione,
di cui più della metà
da trascorrere in cella.

Il cardinale sta scontando la pena
in carcere già da marzo.
Il verdetto conferma infatti
l’accusa per abusi sessuali
ai danni di minori.

I fatti sono stati commessi nel 1996.
All’epoca, le due vittime
avevano 12 e 13 anni
e facevano parte
del coro della cattedrale
di Saint Patrick a Melbourne.

Il cardinale continua
a dichiararsi innocente
e intende fare ricorso
all’Alta Corte australiana.
Pell è l’uomo di Chiesa
di più alto grado
che abbia mai ricevuto
una condanna del genere.

Se l’Alta Corte confermasse
la colpevolezza di Pell,
il Vaticano dovrà
privarlo del suo status
e riportarlo
alla condizione di laico,
come accadde all’ex cardinale
Theodore Edgar McCarrick.

 CULTURA & SOCIETA’
 CULTURA & SOCIETA’

 Mongolo1984

L’Italia a piedi: itinerari da scoprire
Da alcuni anni ormai,
si è diffuso in Italia
e in Europa
un nuovo modo
di intendere il viaggio.
La nuova filosofia
vuole che il viaggio sia slow,
verde e sostenibile.
E cosa
meglio di un viaggio a piedi
risponde a queste esigenze?

I vantaggi sono numerosi:
è sano ed economico,
rispetta la natura
e permette di assaporare
anche quei più piccoli dettagli
che potrebbero passare inosservati
in macchina,
in treno o in aereo.

Secondo le statistiche,
sono stati 300mila
i pellegrini che nel 2017
si sono recati a piedi
a Santiago di Compostela,
30mila dei quali erano italiani.

In Italia ce n’è per tutti i gusti,
e tra vie dedicate ai santi,
vie secondarie,
borghi di mare e montagna
il viaggiatore
non ha che l’imbarazzo della scelta.

Una delle vie più famose
è sicuramente la Via degli Dei,
che percorre 130 km
da Bologna a Firenze
attraverso i boschi dell’Appennino.

Molto importante anche
il Cammino di San Benedetto,
che in 300 km
attraversa i Monti Sibillini
e la valle dell’Aniene,
dove ci sono
alcuni dei monasteri benedettini
più belli dell’Italia.

E come non menzionare
la famosissima via Francigena?
Probabilmente il cammino religioso
più famoso in Italia,
ha numerose varianti,
tutte che portano a San Pietro,
a Roma.

Per gli amanti del mare, invece,
non può mancare il Sentiero degli Dei,
un percorso breve di 8 km
che passa lungo la costiera amalfitana.
Secondo la leggenda,
è qui che passarono le divinità greche
per salvare Ulisse dalle sirene.

Immersa nel cuore del Mediterraneo,
troviamo infine
la bellissima Via della Costa Salentina,
che scende lungo tutta la costa pugliese
fino ad arrivare a Santa Maria di Leuca,
il punto più ad est d’Italia.
Qui è possibile camminare
per quasi 100 km tra uliveti,
antiche strade e scalinate,
senza perdere di vista il mare
nemmeno per un secondo.

Donations help us pay our writers and editorial staff. Click here to show your support!
Donations
Click here
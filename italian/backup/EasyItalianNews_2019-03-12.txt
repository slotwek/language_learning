ITALIA
 ITALIA

 Sebi1

Udine: esplosione in casa, ferite tre persone
Esplosione in una palazzina
in provincia di Udine.

Si è verificata
lunedì 11 marzo
intorno alle 7.20 di mattina.

L’esplosione ha coinvolto
due appartamenti,
ferendo tre persone.

I feriti sono mamma,
papà e figlio di sei anni.

Padre e figlio
sono stati trasferiti
all’ospedale di Cattinara.

La madre ha riportato
gravi ustioni
ed è stata trasferita
all’ospedale di Udine.

I vigili del fuoco
stanno ancora studiando
le cause dell’esplosione.

L’ipotesi è che l’esplosione
sia stata dovuta
alla presenza di gas
negli appartamenti.

Sono in corso verifiche
sulla stabilità del palazzo
e tutti gli abitanti
non potranno rientrare in casa
prima di quindici giorni.

ESTERI
ESTERI

 Fah112778
Gran Bretagna: Brexit a rischio se non passa l’accordo
L’uscita della Gran Bretagna
dall’Unione Europea
è sempre più incerta.
Martedì 12 marzo
il Parlamento britannico
voterà sulla Brexit.

La premier Theresa May
ha rivolto due appelli:
uno all’Unione Europea
e uno al Parlamento inglese.

Nel primo chiede
una maggiore flessibilità
da parte di Bruxelles
sul ‘backstop’,
la soluzione relativa
al confine tra Irlanda
e Irlanda del Nord.

Nel secondo,
rivolto a Westminster,
chiede il voto favorevole
alla ratifica dell’accordo
negoziato tra Gran Bretagna
e Unione Europea.

La May ha avvertito che,
qualora oggi 12 marzo
il Parlamento britannico
bocci la risoluzione,
“nessuno sa cosa potrà accadere”,
aggiungendo che
nel caso di un ‘no deal’
“potremmo non uscire dall’UE
per molti mesi,
potremmo uscire senza le protezioni
che il deal prevede
e potremmo non uscire del tutto”.

Ha poi terminato
con un richiamo all’unione
da parte di tutti:
“Andiamo oltre i litigi
e usciamo dalla UE
come un Paese unito,
pronto a fare del suo futuro
un successo”.

 ITALIA
 ITALIA

Proteste per il prezzo del latte, assaltata e bruciata autocisterna
Sabato 9 Marzo,
intorno alle 6:30,
nel territorio di Torralba, nel Sassarese,
2 uomini armati
e a volto coperto
hanno bloccato un autotrasportatore
alla guida di un’autocisterna
che trasportava latte.

Il mezzo stava compiendo
il giro di raccolta del latte,
prima di dirigersi
al caseificio “Fratelli Pinna” di Thiesi.

I 2 uomini
hanno costretto l’autista
a scendere dal mezzo
per poi dare il veicolo
alle fiamme.

Sul luogo dell’incendio
sono intervenuti i vigili del fuoco
e i carabinieri.

L’assalto arriva
dopo il raggiungimento dell’accordo
sul prezzo del latte,
fissato a 74 centesimi al litro,
ed è il quarto assalto
da febbraio.

Le autorità ipotizzano
che possa trattarsi
sempre della stessa banda.

ESTERI
ESTERI
Etiopia: si schianta un Boeing 737 dell’Ethiopian Airlines, nessun superstite
Sono tutte morte
le 157 persone
a bordo del Boeing 737
dell’Ethiopian Airlines
precipitato domenica 10 marzo
a circa 50 chilometri
da Addis Abeba,
in Etiopia.

L’aereo, partito da Addis Abeba
e diretto a Nairobi,
si è schiantato poco dopo il decollo.

La Ethiopian Airlines
ha diffuso un primo elenco
delle nazionalità dei passeggeri
a bordo del velivolo:
oltre agli 8 membri dell’equipaggio,
149 persone,
di 35 nazionalità diverse;
nella lista figurano
anche 8 italiani.

L’incidente è avvenuto
alle 8.44 ora locale.
Il velivolo è scomparso dai radar
sei minuti dopo la partenza,
in un’area che dista 48 chilometri
dalla capitale Addis Abeba.

Non sono ancora chiare
le cause del disastro:
il Boeing 737-8 MAX era un velivolo nuovo,
consegnato alla compagnia aerea
a metà novembre.

Il premier etiope, Abiy Ahmed,
ha inviato “le più profonde condoglianze
a quanti hanno perso i propri cari”.

 ITALIA
 ITALIA

 Presidenza del Consiglio dei Ministri
TAV: il governo italiano rinvia i bandi
Dopo una settimana di incertezza
e di disaccordo
nel governo italiano
riguardo alla Tav Torino-Lione,
sono stati rinviati di sei mesi
i bandi di gara
per l’inizio dei lavori,
inizialmente previsti
per lunedì 11 marzo 2019.

Lo ha annunciato domenica 10 marzo
il premier Giuseppe Conte, precisando:
“ho già scritto
al presidente francese Macron
e al presidente
della Commissione europea Juncker,
che presto incontrerò”.

Ma ammette anche:
“Ora viene il difficil:,
convincere Francia e Commissione Ue
delle nostre buone ragioni
illustrate dall’analisi costi-benefici,
che indica una perdita
di 7-8 miliardi per tutti e tre,
non solo per l’Italia”.

Poi, su come si sia arrivati
alla decisione del rinvio,
Conte dichiara:
“Abbiamo fatto una riunione tecnica
e la Lega e i suoi tecnici
non sono riusciti a smontare
lo studio su costi e benefici.
Far finta di nulla adesso
sarebbe una presa in giro
e io non sono un pagliaccio”.

ESTERI
ESTERI

 Moiz Ismaili

Morti gli alpinisti Ballard e Nardi sul Nanga Parbat
Daniele Nardi, italiano di Sezze,
e Tom Ballard, inglese
residente in Trentino,
sono morti sul Nanga Parbat,
montagna del Pakistan
tra le più alte al mondo.

Gli alpinisti
sono stati ritrovati
dalle squadre di soccorso,
che hanno individuato
le sagome dei due scalatori
con un telescopio.

A causa del maltempo, però,
è stato impossibile
recuperare i corpi
di Nardi e Ballard.

I 2 alpinisti
volevano essere i primi
a riuscire a scalare
il Nanga Parbat,
la nona montagna
più alta del mondo,
in inverno.

Fino ad oggi
l’impresa è stata tentata
soltanto dai fratelli Messner
e solo in discesa,
e in quell’occasione,
Guenther Messner,
fratello del famoso alpinista
Reinhold Messner,
perse la vita.

Reinhold Messner,
in merito all’accaduto,
ha dichiarato:
“Tre anni fa,
quando Nardi era venuto a trovarmi
gli avevo detto
di non andare.”

AMBIENTE
AMBIENTE

 Jan Ainali
Svezia, l’attivista Greta eletta donna dell’anno
La sedicenne Greta Thunberg,
attivista,
è stata eletta da due giornali svedesi
donna dell’anno.
In un caso è stata eletta
grazie a un sondaggio,
mentre nel secondo
è stata scelta da una giuria.

Greta è diventata famosa
grazie alle sue lotte
contro i cambiamenti climatici:
ogni venerdì salta scuola
e manifesta davanti al Parlamento svedese.

La sua lotta è diventata oramai
un movimento globale.
Greta ha dichiarato
che trova incredibile
questo riconoscimento
e crede che sia la dimostrazione
che quello che cerca di fare
in qualche modo
faccia la differenza.

 SPORT
 SPORT

 zoonabar / Chris Brown

Rugby sei nazioni: Italia ancora sconfitta
Nella quarta partita
del torneo Sei Nazioni
l’Italia è stata battuta
dall’Inghilterra per 57 a 14.
È la ventunesima sconfitta di fila
nel torneo.

L’Italia ha realizzato due mete
e ha avuto il maggior possesso palla,
ma gli inglesi erano troppo forti
e gli azzurri hanno avuto difficoltà
soprattutto in difesa.

È degli inglesi la prima meta
dopo 8 minuti.
Allan pareggia temporaneamente
ma poi l’Inghilterra prende il largo.
Il primo tempo si chiude 31 a 7.

Seconda meta italiana nella ripresa.
Otto le mete totali inglesi.
Sabato 16 con la Francia
l’ultima partita
per cercare di evitare
il “cucchiaio di legno”,
il simbolico trofeo
assegnato alla nazione peggiore
del torneo.

Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

Ultima evacuazione siriana dal campo jihadista
Giovedì 21 febbraio
forze curdo-siriane
hanno circondato
l’ultimo campo jihadista
rimasto in mano all’Isis
nella pianura di Baghuz,
nella Siria sudorientale.

Nel frattempo
le forze curdo-siriane
e americane
hanno consegnato
oltre 180 jihadisti
alle forze dell’ordine irachene,
su un totale di duemila persone
sfollate nelle ultime ore.

L’obiettivo è di far evacuare
il numero di civili
più alto possible dal campo,
in attesa del segnale
per entrate in azione
e dare inizio all’ultimo blitz,
che vedrà la resa
degli ultimi irriducibili
miliziani dell’Isis.

 ITALIA
 ITALIA

 Arbalete
Scritte razziste, mamma adottiva chiede condanna
Un nuovo attacco razzista
contro la famiglia di Melegnano,
nel milanese,
che ha adottato
un ragazzo senegalese di 21 anni,
Bakary Dandio.

Non è il primo attacco
contro Paolo Pozzi e Angela Bedoni,
i genitori adottivi
del ragazzo.

Frasi razziste,
accompagnate da una swastica,
sono state ritrovate
sul muro del palazzo
in cui abita la coppia.

La madre di Bakary
chiede che il gesto
venga condannato
dall’intero panorama politico italiano,
che secondo lei
alimenta il clima di razzismo
e di intolleranza.

Nel mirino delle accuse della donna
c’è soprattutto
il ministro Matteo Salvini,
il quale replica:
“Io rispetto
il dolore di una mamma,
abbraccio suo figlio
e condanno ogni episodio
di razzismo.
La signora rispetti
la richiesta di sicurezza e legalità
che arriva dagli italiani,
e che io concretizzo
da ministro.”

Il sindaco di Milano,
Giuseppe Sala, invece,
condanna apertamente il gesto,
e il sindaco di Melegnano
ha programmato
una manifestazione di solidarietà.

ESTERI
ESTERI

 Lukepryke
Usa: arrestato nazionalista, voleva colpire politici e giornalisti
In Maryland è stato arrestato
Christopher Paul Hasson,
un ufficiale della
Guardia Costiera americana.

L’uomo è stato arrestato
per terrorismo interno,
l’accusa è quella di preparare attacchi
contro politici e giornalisti.

Nella sua abitazione
Hasson aveva accumulato
una grande quantità
di armi e di munizioni.

Sono stati ritrovati
anche ormoni, steroidi
e piani per compiere
una strage di civili.

Tra i suoi obbiettivi
Nancy Pelosi,
Chuck Schumer,
Alexandria Ocasio-Cortez
e molti altri.

Hasson si sarebbe autodefinito
“bianco nazionalista
e filo-russo”,
in passato aveva studiato
il manifesto del terrorista norvegese
Andres Brievik,
a cui si sarebbe ispirato.

 ITALIA
 ITALIA

 Arbalete
Pavia: ragazza 16enne si suicida con una pistola
Tragedia a Tromello,
un comune in provincia di Pavia.

Una ragazza di sedici anni
si è suicidata
all’interno della sua abitazione.

La minorenne si è sparata
con una pistola
presente in casa:
l’arma era regolarmente detenuta.

Al momento del fatto
la giovane
era da sola in casa.

Quando i genitori
sono tornati a casa
hanno subito dato l’allarme,
ma i soccorsi sono stati inutili:
non c’era più nulla da fare.

Dopo i primi accertamenti
e ricostruzioni,
i carabinieri confermano
che la ragazza
non avrebbe lasciato
biglietti di addio.

ESTERI
ESTERI

Francia, crolla ponte ferroviario provocando una vittima
E’ successo
nella zona di Robines,
tra Saint-André-les-Alpes
e Moriez,
nel sud della Francia.
Il 20 febbraio scorso
un tunnel ferroviario,
chiuso da quattro mesi
per manutenzione,
è crollato su quattro operai
al lavoro sul luogo.

Le autorità riportano
con rammarico
che tre dei quattro operai
sono stati soccorsi in tempo,
mentre il quarto,
ritrovato dopo lunghe ricerche
da parte delle forze speciali
e delle unità cinofile,
era rimasto intrappolato
sotto alle macerie
ed è venuto a mancare.

La vittima è un uomo di 54 anni
di origine portoghese.
La procura
indaga sull’accaduto.

 ITALIA
 ITALIA

 Gianni o O
Rimpatriata a forza figlia di ex diplomatico nordcoreano a Roma
Secondo l’ex vice ambasciatore
nordcoreano a Londra
la figlia dell’ex ambasciatore a Roma
sarebbe stata fatta rimpatriare a forza
in Corea del Nord.

Sembra infatti
che agenti segreti nordcoreani
abbiano prelevato la ragazza
con un blitz a Roma
lo scorso novembre.

La ragazza sarebbe stata catturata
mentre tentava
di ricongiungersi al padre,
di cui si sono perse le tracce
da novembre 2018.

I cinque stelle
hanno chiesto a Salvini
di riferire in parlamento
sull’accaduto.
La Farnesina sta facendo
i dovuti accertamenti.

ESTERI
ESTERI

 Elisa.rolle
Vandalizzata la statua del bacio a Times Square
È stata vandalizzata
a Sarasota, Florida,
la statua che ritrae la foto
del celebre bacio di Times Square
tra un marinaio e un’infermiera,
a celebrazione della fine
della Seconda Guerra Mondiale.

Ignoti hanno imbrattato
una delle gambe dell’infermiera
con la scritta #metoo,
il motto delle proteste
contro le molestie sessuali.
Alcuni infatti affermano
che il marinaio baciò l’infermiera
senza avere il suo consenso,
e rappresenta quindi
un caso di molestia sessuale.

La statua è stata prontamente pulita
e i danni ammontano
a circa un migliaio di dollari.

Il danno è avvenuto
all’indomani della morte
del marinaio ritratto nella foto.

 CULTURA & SOCIETA’
 CULTURA & SOCIETA’

L’Infinito di Leopardi a Recanati
A Recanati,
in provincia di Macerata,
è stata inaugurata
giovedì 21 febbraio
un’esposizione intitolata
“Infinito Leopardi”,
allestita da Laura Melosi
e Lorenzo Abbate.

La mostra permette al pubblico
di ammirare il manoscritto
de “L’Infinito”,
tra le più celebri opere
del poeta marchigiano,
oltre a una collezione
di autografi leopardiani
precedentemente conservata
a Visso.

In aggiunta, una selezione
di ritratti di famiglia,
lettere, poesie,
e persino la maschera funebre
realizzata direttamente
sulla salma di Leopardi
nel 1847,
costituiscono l’esibizione permanente
a Villa Colloredo Mels
di Recanati.

Ottima occasione
per esplorare
sia la campagna marchigiana
che la grandezza
del passato culturale italiano,
la mostra permette
inoltre di osservare
due preziose miniature
raffiguranti il poeta,
una delle quali lo ritrae
sul letto di morte.

Know others who’d enjoy EasyItalianNews.com? Forward this email!
EasyItalianNews.com
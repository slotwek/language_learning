ESTERI
ESTERI

Uragano Dorian, dichiarata emergenza per Porto Rico e Florida

L’uragano Dorian
continua la sua corsa
verso la Florida.

Porto Rico,
inizialmente sulla traiettoria
dell’uragano,
sembra essere stato risparmiato,
almeno in parte,
dalla sua furia.

Dorian, uragano di categoria 2
su una scala da 1 a 5,
dovrebbe arrivare
sulle coste della Florida
come categoria 4.

Il presidente Donald Trump
ha annullato
il suo viaggio in Polonia
e ha invitato tutti gli abitanti
a cercare riparo
e a prepararsi al passaggio
dell’uragano.

E’ stato dichiarato
lo stato d’emergenza
in Georgia,
Porto Rico e Florida
in attesa del passaggio
dell’uragano
più forte della stagione.

 ITALIA
 ITALIA

 Ghost-in-the-Shell

A Stromboli si risveglia il vulcano con una violenta eruzione

Stromboli è l’isola vulcanica
più a nord
dell’arcipelago siciliano delle Eolie,
in provincia di Messina.

Il suo vulcano
si è di nuovo “svegliato”.
L’esplosione ha provocato
un forte boato
e la fuoriuscita
di un’enorme nuvola di fumo nero.

Una pioggia di cenere
è caduta sulle coste dell’isola
e in mare.
I lapilli hanno provocato
incendi sulle pendici.

Alcune imbarcazioni
navigavano nell’area
che era stata interdetta al transito
dopo l’eruzione di luglio,
e se ne sono allontanate
in tutta fretta.

Tale area è la Sciara del Fuoco,
il crepaccio che corre
sul fianco nord del vulcano.
La crepa si è creata migliaia di anni fa
dopo una forte eruzione.
Carlo Doglioni,
presidente dell’Istituto nazionale
di geofisica e vulcanologia,
avverte che una nuova eruzione
potrebbe far crollare la Sciara
e farla cadere in mare
provocando uno tsunami.

I turisti spaventati
sono corsi a radunarsi
nella piazza del paese,
ma per fortuna
non ci sono stati danni
né a cose né a persone.

ESTERI
ESTERI

 Michael Vadon

Donald Trump firma la creazione di un nuovo comando spaziale

Donald Trump ha presentato,
con una cerimonia
alla Casa Bianca,
il nuovo “Comando Spaziale”.

“Spacecom”, questo il nome,
oltre a guidare
le operazioni spaziali americane
si occuperà anche
dell’attività missilistica
e delle operazioni satellitari.

Trump ha commentato così
il nuovo comando
di combattimento:
“Spacecom si assicurerà
che la supremazia americana
nello spazio
non venga mai messa in discussione
o minacciata”.

Per il presidente americano,
questo rappresenta
“un giorno storico”
che riconosce lo spazio
al centro della difesa
e della sicurezza dell’America.

ESTERI
ESTERI

 Georges Biard

Brando, testimoniò contro M.Jackson

Il New York Times rivela
che nel 1994 Marlon Brando
fu convocato dalla procura
mentre Michael Jackson
era sotto indagine
per presunte molestie
a un ragazzino.

La procura lo convocò
poiché era grande amico del cantante:
il figlio di Brando
era l’autista di Jackson,
e sembra che l’attore
desse lezioni di recitazione
al cantante che,
a sua volta,
gli insegnava a danzare.

Brando, durante la testimonianza,
affermò che “era ragionevole concludere
che il cantante avesse avuto
qualcosa a che fare
con quei ragazzini”.

Michael Jackson è stato indagato
per due volte
per molestie contro i minori.
La prima volta
non è stato processato;
la seconda, nel 2005,
è stato processato
ma poi prosciolto
da tutte le accuse.

ESTERI
ESTERI

In Perù archeologi scoprono resti di centinaia di bambini sacrificati

A Pampa la Cruz,
città costiera peruviana
vicino a Trujillo,
una squadra di archeologi
ha rinvenuto una fossa comune.

I resti dei corpi
appartengono a 227 vittime
di età compresa
tra i 5 e i 14 anni.
Si tratta del più grande
sacrificio di bambini
della storia.

La datazione del massacro
risale a circa 500 anni fa.
Tra il 1200 e il 1400
la civiltà dei Chimú
dominava la regione,
prima di essere conquistata dagli Incas,
che a loro volta caddero
sotto i conquistadores spagnoli.

I Chimú erano devoti al dio lunare Shi,
a cui dedicavano sacrifici umani,
soprattutto durante i periodi
di piogge intense
e di burrasche oceaniche.
Tali sacrifici
sarebbero stati dei tentativi
di placare le divinità Chimú,
i bambini, infatti,
sono stati seppelliti
rivolti verso il mare.

Non si tratta, tuttavia,
di una novità per il Perù.
Infatti nell’aprile del 2018,
sempre vicino a Trujillo,
furono scoperti i corpi
di 140 bambini
e di circa 200 lama.
Due mesi dopo,
altri 56 corpi furono rinvenuti
proprio a Pampa la Cruz.

AMBIENTE
AMBIENTE

 Jan Ainali
Greta Thunberg è arrivata a New York

Greta Thunberg,
dopo una traversata
iniziata il 14 agosto
dalla Gran Bretagna
è arrivata a New York
mercoledì 28 agosto.

La giovane attivista svedese
parteciperà al summit dell’ONU
sul clima
in programma per il 23 settembre.

La giovane ha viaggiato
sulla barca a vela
(a zero emissioni)
di Pierre Casiraghi.

Le Nazioni Unite l’hanno accolta
con 17 barche a vela:
ognuna delle barche
simboleggia uno degli obiettivi
dello sviluppo sostenibile.

Appena sbarcata
Greta ha dichiarato
che il presidente Trump
non ascolta la scienza.

 CULTURA & SOCIETA’
 CULTURA & SOCIETA’

Gli italiani e la fiducia (o sfiducia) nella tecnologia

Negli ultimi anni gli italiani
hanno dimostrato un interesse crescente
verso la tecnologia,
tanto da essere
tra i maggiori consumatori
di prodotti tecnologici.
Tuttavia, permane una certa diffidenza
nell’applicazione di questi strumenti
nella vita di tutti i giorni.

YouGov ha condotto una ricerca
per VMware, azienda leader
nella produzione di software
per le aziende.
Dal sondaggio,
che ha coinvolto 1030 adulti,
è emerso che il 67% degli italiani
che usano le tecnologie
si sentono soddisfatti,
avendo migliorato
la loro customer experience
con aziende private,
banche e sistema sanitario.

Il 53% dice di sentirsi più produttivo
potendo lavorare
dal luogo desiderato,
e il 48% ritiene che la tecnologia
gli abbia permesso di guadagnare
più tempo libero.

Inoltre, l’83% ha fiducia
nelle tecnologie emergenti
per prendersi cura
dei genitori anziani,
e il 53% pensa che la tecnologia
possa avere un ruolo decisivo
sulle questioni ambientali.

Tuttavia, permane una certa diffidenza
riguardo alla protezione
dei dati personali:
il 62% dei partecipanti ha dichiarato
di non sapere effettivamente
chi ha accesso alle informazioni private.

Inoltre gli italiani
sono scettici quando si tratta
di affidare le proprie finanze
alla tecnologia,
anche se questo porterebbe
a un notevole risparmio,
e questo scetticismo rimane
anche quando si parla
della propria salute:
solo il 30% preferirebbe
che fosse un robot
a effettuare un intervento chirurgico,
anche se questo comporterebbe
tempi di recupero più brevi
rispetto a un medico reale.

Il 39% ammette di avere
una scarsa conoscenza
delle nuove tecnologie,
e per affrontare questa mancanza
i consumatori si rivolgono alle aziende
e al settore pubblico
perché assumano un ruolo guida
nell’educazione tecnologica.

blog.eset.it

blog.eset.it
 SPORT
 SPORT

Calcio: sorteggiati i gironi di Champions

Sono stati sorteggiati
i gironi di Champions League.
Quattro le squadre italiane.

La Juventus, testa di serie,
ha pescato l’Atletico Madrid,
già suo avversario
negli ottavi della scorsa edizione,
il Bayer Leverkusen
e il Lokomotiv Mosca.

È andata meglio al Napoli,
collocata in seconda fascia
che ha nel girone il Liverpool,
campione in carica,
ma anche Genk e Salisburgo.

Urna fortunata anche per l’Atalanta,
alla sua prima partecipazione alla coppa,
che si ritrova nel girone
del City di Guardiola
e anche due avversari abbordabili:
Shaktar Donetsk
e Dinamo Zagabria.

Girone di ferro invece
per l’Inter di Conte
che trova due avversari di spessore
come Barcellona
e Borussia Dortmund.
Lo Slavia Praga completa il girone.

Donations help us pay our writers and editorial staff. Click here to show your support!
Donations
Click here
ESTERI
ESTERI
Arrestati sei neonazisti tedeschi, pianificavano attentati
Sei neonazisti
sono stati arrestati
in Germania.

Si tratta di giovani
tra i venti e i trent’anni.

Gli arresti
sono avvenuti
in Sassonia e Baviera.

La polizia
sospetta che il gruppo
stesse organizzando
una serie di attentati
per il 3 di ottobre.

Avevano già provato
a procurarsi
armi semiautomatiche.

Fra gli obbiettivi
ci sarebbero stati
stranieri e politici
di orientamento
opposto al proprio.

I terroristi
si erano dati il nome
di “Rivoluzione Chemnitz”.

Cinque di loro
avevano già preso parte
alla “caccia allo straniero”
del 28 agosto a Chemnitz.

 ITALIA
 ITALIA

Calabria: arrestato sindaco di Riace, simbolo dell’accoglienza dei migranti
Domenico Lucano
sindaco di Riace,
la città calabrese
dei famosi bronzi,
è stato arrestato.

Il primo cittadino
è noto in Italia
per il suo incessante
impegno a favore
dell’accoglienza
dei migranti.

È accusato
di aver favorito
l’immigrazione clandestina
con matrimoni
tra italiani
e donne extracomunitarie.

Sembra inoltre
che Lucano
abbia privilegiato
le cooperative sociali
miste di migranti
e cittadini di Riace,
affidando loro
il servizio di raccolta dei rifiuti
in modo diretto,
senza indire gare d’appalto.

A difesa di Lucano
si sta mobilitando
il popolo di attivisti
per i diritti civili
e della lotta antimafia.

ESTERI
ESTERI

 Axmadyare
Somalia: autobomba contro convoglio italiano
Lunedì 1 ottobre
a Mogadiscio, in Somalia,
un’autobomba kamikaze
ha colpito un mezzo
blindato italiano.

I militari a bordo del mezzo
sono rimasti illesi,
ma si contano vittime
tra i civili: alcune
fonti locali parlano
di “quattro bambini”,
altre di “tre persone”.

Il convoglio italiano,
formato da
cinque mezzi blindati,
si trovava in Somalia
per una missione umanitaria
in aiuto delle
forze di sicurezza somale.

L’attentato
è stato rivendicato
dal gruppo terroristico jihadista
Al Shabaab.

 ITALIA
 ITALIA
Calo della disoccupazione in Italia, ma non per i giovani
Ad agosto 2018 in Italia
il tasso di disoccupazione
è sceso al 9,7%:
ai minimi dal 2012.

Lo rileva l’Istat,
che conferma anche
una ripresa dell’occupazione:
al 59%, record storico
dall’inizio delle serie
(1977).

L’occupazione
è cresciuta soprattutto
nel lavoro dipendente.

In contro tendenza
il tasso di disoccupazione
tra i giovani tra i 15 e i 24 anni:
sale al 31%.

Il vicepremier Di Maio
si dichiara soddisfatto
del quadro fornito dall’Istat,
ma “è un numero
che ha dentro
ancora troppo precariato
e sfruttamento,
con tanti contratti
di pochi giorni”.

Sua intenzione
è di incentivare
le assunzioni
a tempo indeterminato.

ESTERI
ESTERI

,
Busta con sostanza tossica spedita a Trump
Una busta
con una sostanza sospetta
è stata indirizzata
al presidente americano
Donald Trump.

La sostanza
potrebbe essere ricina,
letale per l’uomo.
Bastano 0,5 milligrammi
per poter uccidere
una persona.

Il Secret Service
conferma la notizia.
Afferma che la busta
non è mai entrata
alla Casa Bianca.

Ieri, due buste simili,
erano state scoperte
al Pentagono.
Erano indirizzate
al segretario alla Difesa e
al capo della US Navy.

Gli investigatori pensano
che i due episodi
siano collegati.

Sono in corso esami
per verificare
che la sostanza
sia veramente ricina.

SCIENZA
SCIENZA

Nobel per la medicina per la terapia anticancro
Il premio Nobel 2018
per la Medicina
è stato assegnato
all’americano James P. Allison
e al giapponese Tasuku Honjo,
entrambi scienziati
al lavoro negli Stati Uniti.

Il riconoscimento
ammonta a 9 milioni
di corone svedesi,
oltre 871 mila euro.

I due scienziati
hanno scoperto
una proteina presente
nelle cellule immunitarie
che ha la funzione
di freno del sistema
di difesa dell’organismo.

Da qui è nata l’idea
di stimolare
il sistema immunitario,
per fare in modo
di attaccare
le cellule tumorali.

Si tratta di una terapia
assolutamente nuova
nel campo
della lotta al cancro,
malattia che uccide
ogni anno
milioni di persone.

 CULTURA
 CULTURA

Morto Charles Aznavour
È morto lunedì
all’età di 94 anni
il celebre cantautore francese,
di origini armene,
Charles Aznavour.

Il successo è arrivato
negli anni’50
con il pezzo
Sur ma vie.
Edith Piaf contribuì
al suo successo.

Il fatto di poter cantare
in molte lingue
lo ha reso famoso
in tutto il mondo.
Ha sempre cantato
canzoni d’amore.

Lo ha ricordato
anche il presidente Macron
“Charles Aznavour
ha accompagnato
gioie e dolori
di 3 generazioni”.

 SPORT
 SPORT
L’Italia femminile di pallavolo batte la Turchia
La nazionale femminile
di pallavolo
ha vinto
la sua quarta partita
al mondiale.

Le azzurre
hanno battuto
la Turchia
con un netto 3-0.

Si sono qualificate
per la seconda fase
del torneo
che si svolgerà
a partire
da venerdì 5.

Giovedì
le nostre atlete.
affronteranno la Cina:
chi vincerà
sarà prima
del girone.

Il C.T Mazzanti
ha fatto i complimenti
alle giocatrici:
“brave, brave,
anche perché
siete state creative”.

gds.it

gds.it
 CULTURA
 CULTURA

 Stevage
Spettacoli di opera lirica: biglietti a 2€ per i giovani
Il ministro dei beni culturali,
Alberto Bonisoli,
ha lanciato
un’iniziativa per avvicinare
i giovani italiani
all’opera lirica.

A partire dal 2019
sarà infatti possibile
per i giovani
di età compresa
fra i 18 e i 25 anni,
acquistare biglietti
per gli spettacoli
di opera e balletto
a soli 2€.

Dopo le agevolazioni museali,
è la volta
delle fondazioni liriche
e sinfoniche d’Italia:
sono in tutto 14
quelle che aderiranno
all’iniziativa.

Il teatro “La Scala”
di Milano
offrirà in fase sperimentale
100 posti
a tariffa speciale
per ogni spettacolo
in programma.

www.askanews.it
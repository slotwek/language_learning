ESTERI
ESTERI

 Piotrus

Terremoto in Albania: crolli e feriti
Sabato pomeriggio
una scossa di magnitudo 5.8
ha colpito la costa dell’Albania
all’altezza di Durazzo.

Un’ulteriore forte scossa
si è poi verificata
nella notte
tra sabato e domenica.

Le scosse hanno provocato
oltre un centinaio di feriti,
secondo quanto riportato
dai media albanesi.

Si sono verificati
anche alcuni crolli.
È la scossa più forte
mai registrata
negli ultimi 30 anni.

Il premier albanese
ha dichiarato di aver ricevuto
telefonate di solidarietà
da molti leader europei
e che il premier italiano Conte
ha offerto aiuto.

ESTERI
ESTERI

 Essam Sharaf

Egitto: seconda notte di proteste anti-Sisi
Per la seconda notte consecutiva,
in Egitto,
i manifestanti si sono riuniti
per chiedere le dimissioni
del presidente Abdel Fattah al Sisi.

Oltre 200 persone
si sono radunate
nella storica piazza Tahrir,
dove nel 2011
milioni di persone si radunarono
per destituire
il presidente Hosni Mubarak.

Il presidente al Sisi
è stato accusato di corruzione
da Mohamed Ali,
un imprenditore egiziano
in esilio in Europa
che ha lavorato
a progetti per il governo.

Durante la protesta
i manifestanti si sono scontrati
con la polizia,
che ha fatto uso di lacrimogeni
e proiettili di gomma.

Secondo un testimone,
le forze dell’ordine
avrebbero sparato
anche con veri proiettili
sui manifestanti.

Human Rights Watch, infatti,
denuncia “un uso brutale
della forza”
da parte della polizia egiziana.

Le persone arrestate
fino a questo momento
sono circa 60.

ESTERI
ESTERI

 irumge

Francia, auto si schianta contro una moschea
Grande paura a Colmar,
nel sud della Francia.
Un uomo si è lanciato
con la sua auto
contro la Grande moschea.

Secondo le informazioni
non ci sarebbe alcun ferito,
tranne l’uomo alla guida dell’auto
che è stato medicato
e subito interrogato
dalla polizia.

L’uomo avrebbe riportato
una profonda ferita al collo
e, dopo essere stato soccorso
sul luogo dell’incidente,
è stato portato in ospedale
per ulteriori accertamenti.

Secondo la polizia,
l’uomo non avrebbe
precedenti penali
e si potrebbe trattare
di uno squilibrato.
Non sono ancora chiari, infatti,
i motivi del gesto.

nonelaradio.it

nonelaradio.it

AMBIENTE
AMBIENTE

 Intothewoods7

Sciopero per i cambiamenti climatici
Dopo il discorso di Greta Thunberg,
hanno preso il via
gli scioperi per il clima
previsti in vista del summit Onu
di New York.

Greta Thunberg,
la giovane attivista svedese
diventata leader naturale
di questo movimento globale,
ha annunciato 4.638 eventi
organizzati in 139 paesi
da Melbourne a Stoccolma,
da New York a Parigi.

Giovani manifestanti,
in gran parte studenti delle scuole superiori,
si sono ritrovati in piazza
nelle metropoli di tutto il mondo.

In Australia,
circa 300.000 persone
sono scese in piazza
per la più grande mobilitazione
che il paese abbia mai visto.
I dimostranti in particolare
chiedono al loro governo,
il più grande esportatore
di carbone e gas naturale liquido al mondo,
di intraprendere azioni più concrete
per ridurre le emissioni di gas serra.

In Italia lo sciopero è previsto
il 27 Settembre
e il clou delle manifestazioni
si terrà proprio a New York.

 CULTURA & SOCIETA’
 CULTURA & SOCIETA’

 Northern Ireland Office

Il principe Harry e Meghan a Roma per matrimonio di Nonoo
A Villa Aurelia,
sul colle Gianicolo a Roma,
si è celebrato il matrimonio
della stilista Misha Nonoo
con il multimilionario statunitense
Michael “Mikey” Hess.

Ospite d’onore è stata
la coppia reale,
il principe d’Inghilterra Harry
con la moglie Meghan Markle.

Per l’occasione la villa
è stata blindata
come una roccaforte
con un efficientissimo
sistema di sorveglianza.

Nel “cast” nuziale figuravano
altre coppie illustri,
come la “first daughter”
Ivanka Trump,
Jared Kushner,
Katy Perry e Orlando Bloom.

L’imponente festa è durata
tutto il fine settimana.

Harry e Meghan sono in Italia
per una “vacanza romana”,
di cui il matrimonio della stilista
è una delle tappe.

 CULTURA & SOCIETA’
 CULTURA & SOCIETA’

 br1dotcom

Settimana della moda a Milano, Moschino si ispira a Picasso
Il pubblico della Settimana della Moda
di Milano
aspettava la sfilata di Moschino
con grande curiosità.

E Jeremy Scott,
direttore creativo del marchio,
non ha deluso le aspettative.

Quest’anno infatti la collezione
è un omaggio al grande genio
di Pablo Picasso,
in arte e nella vita,
“con le donne che ha amato
(amanti e muse)”
incarnate in passerella
dalle super top model del momento.

Irina Shayk,
Gigi e Bella Hadid
e Kaia Gerber hanno sfilato
“indossando abiti scomposti
proprio come i capolavori cubisti”.

Tra il pubblico,
oltre all’immancabile Anna Wintour,
direttrice di “Vogue”,
c’erano Nicole Kidman,
la influencer Chiara Ferragni,
e una misteriosa donna
la cui identità è sconosciuta,
ma che da tempo
non si perde un solo evento mondano,
facendo parlare di sé.

 CULTURA & SOCIETA’
 CULTURA & SOCIETA’

 Siebbi

Emmy Awards 2019: i vincitori
Il trono di spade
(in originale “Game of Thrones”)
si è aggiudicato il premio
come migliore serie drammatica
per la quarta volta.

Ma a trionfare
alla serata degli Emmy
è stato lo show ‘Fleabag’,
che ha vinto il premio
come migliore commedia
e che ha visto la scrittrice
e creatrice della serie,
nonché protagonista,
aggiudicarsi il premio
di migliore attrice.

Tra gli altri vincitori
troviamo Bill Porter
di “Pose”,
primo attore afroamericano
e dichiaratamente gay
a vincere il premio di migliore attore
nella categoria drama.

Michelle Williams
ha vinto invece il premio
come migliore attrice
per la miniserie ‘Fosse/Verdon’.

Non sono mancati
durante la serata
siparietti e gag,
come l’annuncio di Homer Simpson
come presentatore della serata
finito poi
schiacciato da un pianoforte.

 SPORT
 SPORT

 Racingperson

Formula Uno: terza pole consecutiva per Charles Leclerc
Il ferrarista Charles Leclerc
ha ottenuto la sua terza
pole position consecutiva:
dopo quelle di Spa e Monza
ecco arrivare quella a Singapore.

Il monegasco è riuscito
a precedere Lewis Hamilton
e il compagno di squadra
Sebastian Vettel.

Un grande risultato
quello ottenuto dal ferrarista
su una pista considerata
più congeniale alle Mercedes.

In Q3 era stato Vettel
a far segnare un gran tempo
al primo tentativo,
ma è stato poi passato
da Leclerc e Hamilton.

In gara doppietta Ferrari:
ha vinto Vettel davanti a Leclerc.
Terzo posto per Max Verstappen.

Donations help us pay our writers and editorial staff. Click here to show your support!
Donations
Click here
ESTERI
ESTERI

 MichaSpa
Incidente di pullman in Svizzera: 1 morto e più di 40 feriti
Un pullman della compagnia Flixbus
partito da Genova
e diretto a Dusseldorf
si è schiantato
contro un muro
in Svizzera.

Nell’incidente
è morta una donna italiana
e più di 40 persone
sono rimaste ferite.
Tra di esse,
3 persone sono in gravi condizioni,
tra cui i 2 autisti italiani.

Non è ancora chiaro
cosa abbia provocato l’incidente
ma le autorità
pensano che la causa
possa essere stato il maltempo.

 ITALIA
 ITALIA

 Ji-Elle
Morto Antonio Megalizzi, il reporter italiano ferito nell’attentato di Strasburgo
Antonio Megalizzi non ce l’ha fatta.
Il reporter italiano
di 28 anni,
era stato colpito
durante l’attentato
ai mercatini di Natale
di Strasburgo.

Era rimasto gravemente ferito,
colpito da un proiettile
alla base del cranio.
Le sue condizioni
erano apparse critiche
fin da subito.
A causa della posizione del proiettile,
infatti, era stato dichiarato inoperabile.

Megalizzi è la quarta vittima
dell’attentato dell’11 dicembre,
a opera di Cherif Chekatt,
poi rimasto ucciso in un blitz
da parte delle forze dell’ordine francesi.

Megalizzi era un giornalista
di Europhonica,
un progetto internazionale
promosso da RadUni
(l’associazione italiana
operatori radiofonici universitari).

La sera dell’attentato
si trovava nella sede
del Parlamento Europeo
per un’intervista.

ESTERI
ESTERI

 Jimmy Baikovicius
Furto con scasso a casa di Paul McCartney
La villa di Paul McCartney
che si trova nel quartiere
di Saint John’s Wood a Londra
è stata svaligiata
mentre il cantante
si trovava in tour.

Il furto con scasso
è avvenuto
nonostante le alte mura,
le telecamere
e i numerosi antifurti presenti
a difesa della villa.

Pare che al momento dell’irruzione
in casa
non fosse presente nessuno.

La polizia
non ha ancora individuato
i ladri
e non sono stati riferiti
ulteriori dettagli
circa cosa sia stato rubato.

L’ex componente dei Beatles
non ha comunque annullato
le tappe del suo tour,
nonostante lo spiacevole episodio.

 ITALIA
 ITALIA

 Vincenzo Mainardi
Mamma a maestre: meglio il figlio sporco di pipì che vestito di rosa
In un asilo di Chivasso
una mamma ha dato alle maestre
un biglietto
in cui dichiarava
che preferiva il figlio
“bagnato piuttosto che
vestito di rosa.”

Il bimbo si era fatto
la pipì addosso più volte
e le maestre
avevano esaurito
i vestiti di cambio
dati dai genitori.

Nell’asilo c’era un armadio
con dei cambi extra
e gli unici vestiti
che andavano bene al bambino
erano rosa.
Ma per le maestre
la cosa importante
era che fossero puliti,
non tanto il colore.

Invece la madre
non ha gradito
e quindi ha scritto
su un biglietto
che avrebbe preferito
il figlio bagnato
piuttosto “che con idee sull’identità di genere
in conflitto”.
Il preside ha difeso
l’operato delle maestre.

torino.repubblica.it

torino.repubblica.it

ESTERI
ESTERI

 Mstyslav Chernov
Egitto: scoperta tomba di 4400 anni fa
Durante gli scavi archeologici
nella necropoli di Saqqara,
a ovest del Cairo
è stata scoperta
una tomba risalente
a più di 4400 anni fa.

La tomba è stata rinvenuta
in ottime condizioni,
e al suo interno
sono state ritrovate
pitture e statue
perfettamente conservate,
sia nelle forme
che nei colori.

Molte delle pitture e incisioni ritrovate
rappresentano membri della famiglia
del proprietario,
che era un sacerdote faraonico
della V dinastia.

La struttura
è larga dieci metri per tre
ed è lunga circa tre metri.

Ultimamente l’Egitto
sta dando molta importanza
alle scoperte archeologiche
allo scopo di poter rilanciare
il turismo.

ESTERI
ESTERI

Conferenza sul cambiamento climatico si terrà in Cile nel 2019
La Conferenza delle parti (Cop)
sul cambiamento climatico
si terrà in Cile
nel 2019.

Lo ha annunciato
il presidente cileno
Sebástin Piñera.

Il Cile si è proposto
come ospite
in seguito alla rinuncia
da parte del Brasile
all’organizzazione dell’evento.

Anche il Costa Rica
si era candidato
insieme al Cile,
ma le autorità costaricane
si sono ritirate
adducendo ragioni finanziarie.

In questa conferenza
si discuterà su come
sia possibile diminuire
l’aumento della temperatura globale.

Il presidente Piñera afferma:
“avremo la tremenda responsabilità
di guidare e avanzare
verso un miglior controllo
del cambiamento climatico”.

 SPORT
 SPORT

 Clément Bucco-Lechat
Val Gardena, terribile caduta per Gisin: lo sciatore svizzero perde i sensi
Paura per lo sciatore svizzero Marc Gisin
dopo una terribile caduta
alla Coppa del Mondo
di discesa maschile
in Val Gardena.

Correndo a 100km orari,
l’atleta elvetico avrebbe incrociato
le code degli sci
e avrebbe perso il controllo
in una zona della pista
chiamata “gobbe di cammello”.

Il forte impatto
gli avrebbe fatto perdere i sensi.
La gara è stata interrotta
per mezz’ora,
per permettere all’elicottero
di trasportare Gisin
all’ospedale di Bolzano.

Per l’atleta,
frattura del bacino,
quattro costole rotte
e trauma cranico.
Gisin non indossava l’air bag,
il dispositivo di sicurezza
sul quale si ritorna a discutere.

 SPORT
 SPORT

 Bill william compton
Federica Pellegrini vince la sua medaglia n.50 ai mondiali in vasca corta
Domenica 16 dicembre
si sono conclusi in Cina
i mondiali di nuoto
in vasca corta.

Nell’ultima gara in programma,
la staffetta 4×100 mista,
Federica Pellegrini ha vinto
la medaglia di bronzo.

Con questo risultato,
ha ottenuto
la medaglia numero 50
in campo internazionale.

La Pellegrini ha dichiarato:
“una medaglia che dedico al mio team,
alle persone che mi seguono
e che mi hanno aiutata
a ottenere questo risultato.
Sì, 50 sono tante.”

www.gazzetta.it
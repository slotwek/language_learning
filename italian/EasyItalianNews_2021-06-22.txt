Listen online as you read:

ESTERI
ESTERI

La Cina annuncia un miliardo di vaccini somministrati
Il ministero della Salute cinese
ha annunciato
che oltre un miliardo di vaccini anti-Covid-19
sono stati somministrati nel paese.
Si tratta di oltre un terzo
del totale delle dosi
somministrate a livello globale.

Si tratta di un gigante passo avanti
per una campagna che in Cina
era cominciata a rilento.
Infatti sembrerebbe
che le ultime 100 milioni di dosi
siano state somministrate
soltanto negli ultimi sei giorni.

Recentemente,
le autorità cinesi
hanno dato il via
alle immunizzazioni
dei più giovani,
per raggiungere l’obiettivo proposto
di proteggere il 70% della popolazione
entro la fine del 2021.

RELIGIONE
RELIGIONE

 Kuhlmann/ MSC

Vescovi Usa verso la scomunica a Biden sull’aborto
Negli Usa da mesi
si sta consumando un conflitto
guidato dai vescovi cattolici ultraconservatori
contro i politici che,
come il presidente Biden,
sono favorevoli all’aborto.

Questo potrebbe portare
alla firma di un documento ufficiale
della Conferenza Episcopale americana
in cui si vieterebbe la comunione
ai cattolici non allineati.

Ma nella Chiesa,
nessun vescovo nella propria diocesi
è obbligato a seguire
le direttive episcopali
in quanto risponde soltanto al Papa,
“vescovo di Roma”,
successore diretto di San Pietro.

Tuttavia già il 20 gennaio,
nel giorno del giuramento di Biden,
il presidente dei vescovi americani
aveva dichiarato pubblicamente
che le posizioni del nuovo presidente
erano un “male morale”,
una “minaccia alla vita
e alla dignità umana”.

È ormai da tempo
che si è aperta questa spaccatura
nella Chiesa americana
dove l’ala conservatrice
ha rapporti sempre più difficili
con il Papa.

Francesco, da parte sua,
ha più volte dichiarato
che la comunione non può diventare
uno strumento politico:
“L’Eucaristia non è il premio dei santi,
ma il Pane dei peccatori”.
E ha così invitato i fedeli:
“Non abbiate paura!
Prendete e mangiate”.

ESTERI
ESTERI

 Mostafameraji

Elezioni in Iran
In Iran si sono svolte
le elezioni presidenziali
che hanno visto la vittoria
del candidato ultraconservatore
Ebrahim Raisi.

Raisi è stato eletto presidente
con una preferenza
del 62% dei voti.

L’esito delle elezioni
è stato comunicato
dal ministero degli interni
e gli altri candidati
si sono congratulati
con Raisi per la vittoria.

L’affluenza alle urne
è stata del 48,8%,
la più bassa mai registrata
da quando è nata la repubblica islamica.

La vittoria di Raisi
era stata praticamente data per certa
anche in virtù del fatto
che i candidati più riformisti e moderati
erano stati esclusi.

 ITALIA
 ITALIA

 mafe de baggis

Ilva, condanne e arresti per l’inquinamento a Taranto
Gli ex proprietari dell’ex Ilva di Taranto,
rispettivamente il proprietario
e l’amministratore delegato,
sono stati condannati
a 20 anni di carcere
per i reati di disastro ambientale,
avvelenamento di sostanze alimentari
e omissione di cautele sul luogo di lavoro.

Lo ha stabilito la Corte di Assise di Taranto
alla fine del processo
“Ambiente svenduto”,
relativo alla gestione dello stabilimento siderurgico
da parte del gruppo Riva
tra il 1995 e il 2013.
Il processo ha coinvolto
la bellezza di 47 imputati.

La Corte di Assise di Taranto
ha anche disposto
la confisca degli impianti
(altiforni, acciaierie e aree di lavorazione
di gas e metalli)
dell’ex Ilva,
che nel frattempo rimarranno attivi
fino al giudizio della Corte di Cassazione.

Lo stabilimento ora è di proprietà
di Acciaierie Italia,
e la Cassazione deve decidere sul sequestro,
oltre a disporre
sugli ordini di risarcimento provvisori
per le persone coinvolte
dai danni ambientali
causati dallo stabilimento ex Ilva.

ESTERI
ESTERI

Belgio, crollo in un cantiere
In Belgio è crollata
una scuola elementare
in costruzione.

E’ accaduto nella città portuale
di Anversa,
e il bilancio è di 5 morti
e 9 feriti.

Non è ancora chiaro
il motivo del crollo,
l’impresa di costruzione
ha affermato che è ancora troppo presto
per dare una risposta.

Si continua a scavare
poiché sotto le macerie
potrebbero esserci altre 2 persone.

Il re belga Filippo ha espresso
le sue condoglianze
e ha visitato,
insieme al primo ministro,
il luogo del crollo.

ESTERI
ESTERI

 iravaban.net

Armenia, aperti i seggi elettorali
Il primo ministro Nikol Pachinian
si è dichiarato vincitore
delle elezioni legislative anticipate
in Armenia.

Le elezioni sono state decise
dopo che migliaia di manifestanti
hanno chiesto le dimissioni
di Pachinian,
accusandolo di essere il responsabile
per la sconfitta
nella guerra con l’Azerbaijan.

Il premier aveva infatti
firmato un armistizio
dopo una serie
di disastrose sconfitte,
acconsentendo a tutte le richieste
dei rivali.

Pachinian si è però
dichiarato vincitore delle elezioni
appena tenutesi;
gli scrutini darebbero infatti
il suo partito vincitore
con una netta maggioranza.

I suoi avversari
hanno però denunciato
presunti brogli
e frodi elettorali,
chiedendo un nuovo controllo
delle schede elettorali.

 CULTURA & SOCIETA’
 CULTURA & SOCIETA’

San Marino, duemila giovani in discoteca in sicurezza
‘The Vibe is On’,
un evento tenuto
in una grande discoteca
a cielo aperto,
ha inaugurato la stagione musicale estiva
a San Marino.

Circa 2700 giovani
provenienti da tutta Italia
per partecipare alla serata
si sono sottoposti a un test Covid-19,
oppure hanno esibito
un certificato vaccinale o di recente
guarigione da Covid-19.

Il noto dj Sven Vath
ha presieduto alla console,
assieme ad altri musicisti
e a un numeroso team
di baristi, tecnici e stewart
impiegati per la serata.

Si tratta del primo evento “Covid-free”
nella regione e, per il momento,
pare essere riuscito.
Gli organizzatori della serata
hanno commentato:
“Abbiamo dimostrato
che è possibile organizzare eventi
in perfetta sicurezza
e osservando le disposizioni
per il contenimento del contagio”.

Donations help us pay our writers and editorial staff. Click here to show your support!
Donations
Click here
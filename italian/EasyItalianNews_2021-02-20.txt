Listen online as you read:

 ITALIA
 ITALIA

Nuovi contagi e nuove misure in Italia
Nella maggior parte d’Italia
i contagi Covid-19 sono in aumento,
e la situazione è ulteriormente peggiorata
dalle nuove varianti
che si stanno diffondendo.

Il nuovo governo esecutivo di Mario Draghi
dovrebbe annunciare
le nuove zone con rischio maggiore,
in base ai dati
dell’Istituto Superiore di Sanità.

Per quanto si sa al momento
le regioni più a rischio
di diventare zona arancione
sono Lombardia, Emilia-Romagna,
Lazio, Piemonte,
Friuli Venezia Giulia e Marche.
L’Abruzzo invece è a rischio
di diventare direttamente zona rossa.

Secondo l’Istituto Superiore di Sanità
le varianti da tenere d’occhio per ora
sono quella inglese,
brasiliana e sud-africana.

Secondo i più recenti dati epidemiologici, infatti,
il numero di contagi
dati dalla variante inglese
rappresenta il 17,8%
dei contagi totali.

ESTERI
ESTERI

 Homoatrox

Bielorussia, arrestate giornaliste per aver filmato proteste
Katerina Bakhvalova e Daria Chultsova,
due giornaliste della Bielorussia,
sono state condannate
a due anni di carcere
per aver filmato le proteste anti-governo
e anti-Alexander Lukashenko
avvenute nel paese
lo scorso novembre.

L’accusa formale
è di aver commesso “azioni di gruppo
che violano gravemente
l’ordine pubblico”.

La leader dell’opposizione bielorussa,
Svetlana Tikhanovskaya,
ha incitato cittadini bielorussi ed europei
a rivendicare l’accaduto,
viste le decine di arresti
avvenute di recente nel paese.
“Basta guardare Darya e Katsiaryna:
forti, sorridenti,
salutano i loro cari attraverso le sbarre.
Lukashenko non può spezzarci”,
ha continuato sui social,
visto il suo esilio in Lituania
per evitare l’arresto.

Si tratta di un duro colpo
per la libertà di stampa ed espressione
in Bielorussia.

 ITALIA
 ITALIA

Torino: operata al rene con un robot da sveglia
A Torino per la prima volta al mondo
una donna è stata operata da un robot
che ha asportato un tumore al rene
mentre la paziente era sveglia.

La donna non poteva subire
un’anestesia generale
perché avendo un solo polmone
la possibilità che non si svegliasse più
era molto probabile.

La donna si è quindi recata
da Roma al centro di Torino
dove le hanno praticato
un’anestesia locale toracica
e hanno utilizzato un robot
per asportare la massa tumorale.

Il chirurgo che ha eseguito l’intervento
ha dichiarato che la procedura
era molto rischiosa
perché il robot Da Vinci
non era mai stato usato
su una paziente sveglia.

La difficoltà era riuscire ad avere
un’anestesia locale abbastanza elevata
da non far sentire dolore alla paziente.

torino.repubblica.it

torino.repubblica.it
ESTERI
ESTERI

 Remy Steinegger, World Economic Forum

Ngozi Okonjo-Iweala al vertice del Wto
Si respira una ventata di novità
anche nelle istituzioni internazionali.
Finalmente una donna al vertice del Wto,
l’Organizzazione mondiale del commercio,
il suo nome è Ngozi Okonjo-Iweala.

Oltre ad essere la prima donna
nominata direttrice generale,
è anche la prima africana
a cui viene conferito tale incarico.

Okonjo-Iweala ha sempre ricoperto
ruoli importanti
nella sua carriera lavorativa:
è stata ministro delle Finanze della Nigeria,
poi economista nella Banca Mondiale.

Il Wto ricopre un ruolo fondamentale
in questo periodo di pandemia,
quindi una nuova competenza è utile
per operare riforme necessarie
all’interno dell’Organizzazione.
La nomina è stata accolta con entusiasmo
da tutte le istituzioni,
a livello europeo e mondiale.

Messaggi di congratulazioni e supporto
sono arrivati anche da altre donne
che ricoprono ruoli di rilievo:
la presidente della Commissione europea
Ursula von der Leyen,
e la presidente della Bce
Christine Lagarde,
a cui si sono aggiunte anche
le parole di auguri
del presidente del Consiglio europeo,
Charles Michel.

AMBIENTE
AMBIENTE

Come si smaltiscono i miliardi di mascherine e di guanti?
Nel 2020 i paesi di tutto il mondo
hanno utilizzato ogni mese
129 miliardi di mascherine
e 65 miliardi di guanti.

Sono quasi 7 miliardi le mascherine
che si aggiungono ogni giorno
alla mole di rifiuti non riciclabili da smaltire.

Fino ad oggi,
lo smaltimento dei Dispositivi
di Protezione Individuale,
e cioè mascherine, guanti,
sopravesti e cuffie monouso,
viene eseguito nelle discariche
e quindi negli inceneritori.

Le associazioni ambientaliste
lamentano da mesi
la grave “minaccia ecologica”
causata dall’aumento del consumo
di questi dispositivi usa e getta.

Il rischio ambientale
è anche aggravato
dai cattivi comportamenti individuali
che non rispettano
le regole di smaltimento.

A tale scopo,
alcune ricerche scientifiche
stanno considerando la possibilità
di riciclare questo materiale
non sostenibile per l’ambiente.
Per esempio, un gruppo di ricercatori australiani
ha sperimentato
l’utilizzo di mascherine chirurgiche
ridotte in minuscoli pezzi nel calcestruzzo
per produrre asfalto,
strade e marciapiedi.

SCIENZA
SCIENZA

Marte, il rover Perseverance è atterrato sul pianeta
Il rover Perseverance della Nasa
è correttamente atterrato
sul suolo di Marte.

La manovra è riuscita
come da programma
e il veicolo
ha toccato il suolo
alle ore 21:55.

La missione del rover
è quella di esplorare
il cratere Jazero che,
secondo gli scienziati,
potrebbe essere
il bacino di un antico lago
e quindi ospitare
tracce di vita passata.

Perseverance raccoglierà
campioni di suolo marziano
che verranno recuperati nel 2026
e riportati sulla Terra
nel 2031.

Nella missione di recupero
sarà coinvolta
anche l’Agenzia spaziale italiana.

Perseverance è il quinto rover
che la Nasa riesce a inviare
sul suolo di Marte.

 SPORT
 SPORT

 Tilmandralle

Mondiali di sci, Abbasi denuncia leggi misogine in Iran
La gara di slalom gigante
del 18 febbraio
ai campionati mondiali di sci
di Cortina d’Ampezzo,
in Veneto,
è terminata con un’inaspettato inno
all’emancipazione femminile.

Nonostante la gara sia stata vinta
da Lara Gut-Berhami,
di nazionalità svizzera,
Forough Abbasi,
una celebre sciatrice iraniana,
ha fatto un intervento davanti alle telecamere,
denunciando l’assenza della propria allenatrice.
A quest’ultima infatti
è stato impedito di recarsi ai mondiali
dal marito.

In Iran,
la libertà di movimento femminile
è fortemente limitata.
E’ infatti diritto del marito
permettere o impedire alla propria moglie
di viaggiare.

Abbasi ha sottolineato
che non è la prima volta
che a un’atleta donna
viene impedito di partecipare a una competizione
dal coniuge.
“Ma vorrei che potessimo cambiare,
tutte le donne in Iran,
tutte insieme,
vorrei che potessimo cambiare tutto questo.
Ci stiamo provando.
Sono sicura che le donne forti
possono sicuramente cambiare queste regole”.

Donations help us pay our writers and editorial staff. Click here to show your support!
Donations
Click here
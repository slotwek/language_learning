Listen online as you read:

 ITALIA
 ITALIA

Lampedusa, duemila migranti ammassati tra i rifiuti
“Sono 2100 le persone
ammassate nel centro di accoglienza
a Lampedusa.
Anche donne (4 sono gravide),
bambini, malati e bisognosi di cure
dormono per terra,
dove pure mangiano,
tra i rifiuti.
Potrebbero essere foto della Libia,
ma no, è l’Italia”.

Sono le parole dell’ex sindaca,
Giusi Nicolini,
che ha pubblicato le foto
della grave situazione
nell’hotspot di Lampedusa.

I suoi scatti hanno fatto
il giro del web,
diventando virali:
così Nicolini ha voluto denunciare
la rabbia e la vergogna
per la situazione tragica
del centro di accoglienza.

L’hotspot non è mai stato ristrutturato
dopo gli incendi di molti anni fa
che ne avevano ridotto la capienza
a un massimo di 300 posti.
Ma da sempre,
e come sempre capiterà,
i migranti arrivano a migliaia.

“Tutti insieme,
donne, uomini e bambini,
vulnerabili, feriti,
vittime di tratta,
costretti in una promiscuità indecente,
accucciati a dormire dove mangiano,
su materassi sporchi di urina,
tra i rifiuti che marciscono al caldo.
Senza acqua per giorni,
senza potersi lavare né cambiare,
senza neanche qualcuno
che gli spieghi
cosa fare o come chiedere asilo,
perché i contratti dei mediatori culturali
sono scaduti,
e poliziotti, assistenti sociali, medici,
non sanno come parlare con loro”.

ESTERI
ESTERI

Uomo si costituisce dopo trent’anni dall’evasione
L’1 agosto del 1992,
Darko “Dougie” Desic,
dopo 13 mesi da detenuto
nel Grafton Correctional Centre
del Nuovo Galles del Sud,
in Australia,
riuscì a evadere.

L’uomo era stato condannato
a tre anni e mezzo di carcere
per coltivazione di marijuana.

La polizia aveva svolto
ricerche approfondite per trovarlo,
ma non sono mai riusciti a localizzarlo,
ed egli è rimasto in fuga
per i successivi tre decenni.
Fino al 2022,
quando l’uomo si è presentato
in una stazione di polizia
per costituirsi.

L’uomo racconta
di aver lavorato come costruttore
nelle spiagge settentrionali di Sidney.

La pandemia e il lockdown
gli hanno fatto perdere il lavoro,
e non avendo modo di pagare l’affitto
e di mantenersi,
ha preferito costituirsi,
considerandola l’opzione più comoda.

L’uomo è stato accusato
di fuga dalla custodia legale,
e messo in prigione senza cauzione,
ora i membri della comunità
in cui ha vissuto
lo stanno aiutando
a pagarsi l’avvocato
e a ricostruirsi una vita dignitosa.

notizie.delmondo.info
drugsinc.eu
notizie.delmondo.info

drugsinc.eu
 ITALIA
 ITALIA

Dal 2023 tassa di ingresso per entrare a Venezia
Si chiama contributo di accesso
e sarà effettivo
dal 16 gennaio 2023:
si tratta della prenotazione obbligatoria
per visitare la città di Venezia.

Una specie di biglietto di ingresso
per disincentivare
gli eccessivi flussi turistici,
specie in alcuni luoghi
e momenti dell’anno.

Il nuovo sistema garantirà ai turisti
una migliore qualità di visita della città,
pensando allo stesso tempo
anche ai residenti.
Una parte degli introiti
del contributo d’accesso, infatti,
andrà anche a ridurre alcune tasse
come la Tari ad esempio (la tassa sui rifiuti),
una delle imposte più alte
anche a causa del massiccio afflusso turistico.

Un sistema complesso,
che prevede la prenotazione di un QR code
che verrà richiesto
non solo all’arrivo in città,
ma anche durante la visita
da personale autorizzato.

Le sanzioni per coloro
che sono sprovvisti del suddetto codice
andranno da 50 a 300 euro.
Il contributo non sarà comunque
obbligatorio per tutti,
è prevista una lunga lista di esenzioni,
né tantomeno sarà valido
per tutti i periodi dell’anno o per tutte le fasce orarie.

live.comune.venezia.it

live.comune.venezia.it
 ITALIA
 ITALIA

 ColdShine

Roma: riaffiora un antico ponte nel Tevere
In questi ultimi mesi
le forti ondate di calore
e la mancanza di piogge,
stanno provocando
seri problemi di siccità
in tutta la penisola.

Il livello dei fiumi si riduce
anche di molti centimetri.
A Roma,
il livello del fiume Tevere
si è abbassato di circa 1 metro e mezzo
rispetto alla media.

La secca del fiume
ha riportato alla luce
nei pressi di Castel Sant’Angelo,
i ruderi del Ponte Neroniano,
noto anche come Trionfale.

Un ponte di cui non si conosce bene la storia,
in quanto la sua origine
rimane avvolta nel mistero,
poiché non si è molto sicuri
su chi ne abbia commissionato la costruzione,
se Nerone o Caligola.

Il ponte consentiva alla Via Triumphalis
di poter attraversare il fiume Tevere,
la via collegava Roma a Veio.

Sono circolate numerose immagini sui social
delle rovine rimaste sepolte
per tantissimo tempo
sotto le acque.
Davanti a questo genere di spettacolo
è difficile pensare
alla bellezza dell’archeologia,
data la circostanza alquanto insolita:
il Lazio,
come gran parte delle regioni italiane,
sono in stato di calamità
per la scarsità d’acqua,
e i fiumi sono un evidente segnale
della crisi idrica in corso.

roma.repubblica.it

roma.repubblica.it

ECONOMIA
ECONOMIA

Povertà in Italia, in difficoltà famiglie e giovani
Secondo l’ultimo rapporto dell’Istat,
il numero di persone
in povertà assoluta in Italia
è cresciuto significativamente
rispetto al 2005,
passando da 1,9
a 5,6 milioni di persone.

I dati indicano che i gruppi
ove la povertà si concentra
sono cambiati:
la percentuale di povertà
dei nuclei familiari con figli, infatti,
è cresciuta notevolmente,
mentre è diminuita l’incidenza di povertà
tra gli anziani.
Inoltre, è stato registrato
un aumento nei tassi di povertà
tra i giovani dai 18 ai 34 anni,
e tra i minori.

La povertà assoluta
tra le famiglie con membri stranieri
sarebbe cinque volte superiore
rispetto alle famiglie
di cittadinanza italiana.

Secondo il rapporto,
i redditi di cittadinanza e di emergenza
approvati nel 2020
avrebbero salvato
circa un milione di persone
dallo scendere al di sotto
della soglia di povertà assoluta.

 SPORT
 SPORT

Sconfitta all’esordio dell’Europeo per la nazionale femminile di calcio
È iniziata con una sconfitta
l’avventura europea
della nazionale di calcio femminile.

Le azzurre hanno infatti perso
per 5-1
contro la Francia
nella prima partita
della fase a gironi.

Il primo tempo
è stato un totale dominio delle transalpine
che hanno trovato il gol del vantaggio
dopo 8 minuti,
complice un errore difensivo dell’Italia.

Dopo 3 minuti
il gol del raddoppio.
L’Italia prova a reagire
ma la Francia va in gol altre 3 volte
prima dell’intervallo.
Nella ripresa la CT Bartolini
prova a correre ai ripari
con dei cambi.

Le azzurre giocano meglio nella ripresa
e a un quarto d’ora dalla fine
trovano il gol della bandiera
con la neoentrata Piemonte.

Imperativo vincere le prossime partite
per proseguire il cammino.

sport.sky.it

sport.sky.it
 SPORT
 SPORT

Djokovic trionfa a Wimbledon
Novak Djokovic ha vinto
il torneo di Wimbledon
per la settima volta.

Il campione serbo
ha sconfitto Nick Kyrgios
dopo 3 ore di gioco,
aggiudicandosi la finale.

Djokovic ha superato il suo avversario
in quattro set,
nonostante un inizio
non proprio brillante.

Ma non è una novità
nello stile di Djokovic,
che infatti recupera
già dal secondo set
e si porta in vantaggio.

Per lui si tratta
del 21esimo trofeo
in un torneo del grande slam.
Tuttavia, a causa del suo rifiuto
di vaccinarsi contro il covid,
non potrà partecipare
ai prossimi US Open.

Durante la premiazione,
alla quale hanno assistito
anche il principino George
e i genitori Kate e William,
Djokovic ha dichiarato:
“Ormai ho esaurito le parole
per spiegare quanto speciale
sia questo torneo per me”.
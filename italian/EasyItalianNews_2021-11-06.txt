Listen online as you read:

ESTERI
ESTERI

Fridays for Future alla COP26
Venerdì 5 novembre,
giornata della COP26
dedicata ai giovani,
ha visto una folla
proveniente da tutta Europa
radunarsi al Kelvingrove Park di Glasgow
per il consueto sciopero del clima
“Fridays for Future”,
con la partecipazione
di Greta Thunberg e Vanessa Nakate.

In testa al corteo
ragazzi delle popolazioni indigene
dell’Amazzonia,
con i tipici copricapo di penne colorate,
seguiti da giovani e meno giovani
in protesta contro i grandi del mondo
accusati di continuare a fare
promesse vane.
Un mare di cartelli
che chiedono azioni per il clima
si snoda per i viali
del parco scozzese.

Il principe Carlo,
noto per il suo contributo
alla lotta ai cambiamenti climatici,
ha rifiutato l’invito di Greta,
ma ha incontrato
l’ecoattivista ugandese Vanessa Nakate
con la quale ha parlato
del ruolo dei giovani
nell’assicurare la salute del pianeta.
Il principe ha inoltre invitato i leader mondiali
ad ascoltare la “rabbia e frustrazione” dei giovani,
e a “non dimenticare
che si tratta del loro futuro”.

ESTERI
ESTERI

 Khokarahman
India: aria tossica dopo i festeggiamenti di Diwali
In India è stata celebrata
la festa di Diwali
con l’esplosione di numerosi petardi
e fuochi d’artificio
nonostante i divieti del governo centrale.

A causa di tali esplosioni,
il cielo sopra New Delhi,
già inquinato a causa dei milioni di veicoli,
è apparso ancora più grigio
e l’aria irrespirabile,
e molte persone hanno lamentato
problemi agli occhi
e a respirare.

La metropoli indiana
è la più inquinata al mondo
e la situazione è ulteriormente peggiorata
a causa dei contadini
degli stati vicini
che in questo periodo
stanno dando fuoco
al raccolto residuo.

In alcune zone,
la concentrazione di PM era di 2,5,
pari a 999 per metro cubo,
la più alta mai registrata.
Per capire la gravità della situazione
basta pensare
che fra le 0 e le 50 particelle per metro cubo
il livello viene considerato buono,
mentre fra 51 e 100 soddisfacente.

 ITALIA
 ITALIA

 Mariom990

4 novembre: Mattarella depone corona di fiori sulla tomba del milite ignoto
Il presidente della Repubblica Mattarella,
il 4 novembre,
in occasione della festa delle forze armate
e dell’unità nazionale,
ha depositato una corona di fiori
sulla tomba del milite ignoto.

Quest’anno ricorre il centenario
della deposizione della salma del milite ignoto
presso l’Altare della patria a Roma:
proprio per questo si è voluto ricreare
il percorso della salma
con un treno commemorativo
partito da Aquileia.

La cerimonia si è poi conclusa
con il volo delle Frecce tricolore.

Il presidente Mattarella ha inviato un messaggio
al Ministro della Difesa:
“In questo giorno il pensiero va
a quanti hanno sofferto,
sino all’estremo sacrificio,
per lasciare alle giovani generazioni,
un’Italia unita, indipendente,
libera, democratica.”

ESTERI
ESTERI

Covid, l’agenzia del farmaco Gb approva la pillola antivirale
In Gran Bretagna è stato approvato
l’uso del Molnupiravir,
la pillola per il trattamento
del covid.

L’agenzia del farmaco
ha approvato la medicina
prodotta da Merck Sharp & Dohme
in partnership con Ridgeback Biotherapeutics.

La pillola sembra essere in grado
di ridurre il rischio
di ricovero in ospedale
grazie alla sua capacità di interferire
con il meccanismo
di riproduzione del virus.

Verrà somministrata
ai pazienti più a rischio,
come quelli immunodepressi
oppure con altre patologie
come il diabete,
una cardiopatia o un’età superiore a 60 anni.

La prima fornitura per il Regno Unito
prevede già la somministrazione
per 480mila persone.

Sajid Javid,
il ministro della sanità inglese,
ha dichiarato:
“Oggi è un giorno storico
per il nostro Paese”.

 ITALIA
 ITALIA

Una vita da social: la campagna contro il cyberbullismo
La polizia italiana ha iniziato
un nuovo tour
contro il cyberbullismo,
già noto con il nome “Una vita da social”.
Si tratta di una campagna educativa,
rivolta ai ragazzi
che frequentano la scuola.

Il tour raggiungerà
ben 73 località diverse
lungo tutta Italia:
gli esperti della polizia postale
parleranno non solo con gli studenti,
ma anche con gli insegnanti e i genitori,
di social network
e del fenomeno (sempre più frequente)
di cyberbullismo.

La campagna “Una vita da social”
ha lo scopo di prevenire
ogni tipo di episodio di violenza,
diffamazione, molestie online
attraverso la responsabilizzazione
sull’uso del linguaggio e delle parole.

La polizia girerà l’Italia
a bordo di un truck
allestito con un’aula didattica,
in modo da effettuare gli incontri
a contatto con i ragazzi,
per spiegare in modo molto diretto
quali possono essere le implicazioni
di carattere giuridico
e gli effetti sulla loro vita
in seguito a episodi di cyberbullismo.

La campagna di sensibilizzazione della polizia
è già arrivata alla sua IX edizione.

 CULTURA & SOCIETA’
 CULTURA & SOCIETA’

 Georges Biard
Monica Vitti compie 90 anni
Monica Vitti compie 90 anni.
È tra le attrici italiane
più complete,
perché capace di passare
con naturalezza e talento
dal dramma alla commedia.

Nata a Roma nel 1931,
è considerata un modello senza uguali
di bravura e fascino,
intelligenza e carattere.

La sua carriera nel cinema è cominciata
con Michelangelo Antonioni,
che divenne anche suo compagno.
Fu protagonista della cosiddetta
“tetralogia dell’incomunicabilità”,
con “L’avventura” (1960),
“La notte” (1961), “L’eclisse” (1962)
e “Deserto rosso” (1964).

Con la fine degli anni Sessanta
si apre la seconda fase
della carriera di Monica Vitti:
il primo a scoprire la sua vena comica
fu Mario Monicelli
ne “La ragazza con la pistola” (1968).

Ma è con Ettore Scola
che Monica Vitti raggiunge
l’apice del talento comico
nel film “Dramma della gelosia
– Tutti i particolari in cronaca” (1970).
Tra gli altri suoi personaggi memorabili
ci sono la soubrette Dea Dani
di “Polvere di stelle” (1973, di e con Alberto Sordi)
e “Teresa la ladra” (Carlo Di Palma, 1973).

Il segreto di Monica Vitti
è sempre stato “l’autoironia”
con cui ha saputo rappresentare
“il volto femminile
della commedia all’italiana”.

Monica Vitti è assente dalle scene da vent’anni
a causa di una malattia degenerativa.

Donations help us pay our writers and editorial staff. Click here to show your support!
Donations
Click here
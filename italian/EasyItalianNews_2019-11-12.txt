Listen online as you read: 

ESTERI
ESTERI

 EneasMx

Bolivia: Morales annuncia nuove elezioni e si dimette
Dopo la contestata vittoria
ottenuta alle elezioni presidenziali
del 20 ottobre,
che lo hanno visto vincitore,
il presidente boliviano Morales
ha annunciato nuove elezioni.

La decisione giunge
dopo settimane di proteste
nelle quali sono morte 3 persone
e un centinaio sono state arrestate.

Dopo aver inizialmente dichiarato
che sarebbe rimasto in carica
fino alla fine del suo mandato,
Morales si è poi dimesso.

Il leader dell’opposizione Camacho
ha dichiarato che è stato emesso
un ordine di cattura contro Morales:
“La polizia e i militari
gli hanno tolto l’aereo presidenziale
e lui è nascosto nel Chapare,
dove ora lo stanno cercando”.

 ITALIA
 ITALIA

Protesta di un sindaco, restituisce 1000 euro allo Stato in centesimi
Paolo Erba,
sindaco di Malegno, Brescia,
ha messo in atto
una singolare protesta.

A causa di un ritardo di pochi giorni
dei rendiconti,
il comune di Malegno è stato multato
e doveva pagare 1.100 euro
allo stato.

I soldi in questione
provengono dagli aiuti
per le famiglie con disabili
ottenuti con il 5 per mille
raccolto con le dichiarazioni dei redditi.

Ecco perché
il sindaco ha deciso di protestare
e ripagare lo stato
raccogliendo l’intera cifra
in monete da un centesimo.

Il risultato sono 5 grossi sacchi
pieni di monetine,
per un peso
di 168 chilogrammi.

Insieme ai sacchi, però,
Erba ha allegato anche
una lettera indirizzata al Premier Conte.

Il tutto è stato condiviso
sugli account social
del sindaco.

ESTERI
ESTERI

Usa 2020: Bloomberg presenta candidatura
Il miliardario 77enne,
Michael Bloomberg,
ha presentato la sua candidatura
alle primarie democratiche
per la Casa Bianca
in Alabama.

Bloomberg, 3 volte sindaco di New York,
non ha specificato
se intenderà correre
per le presidenziali del 2020,
ma tutto sembra lasciare intendere
che sia quella l’intenzione.

Secondo quanto riportato
dal suo entourage,
non è ancora stata presa
una decisione in merito.

Tuttavia, l’attacco di Donald Trump
non si è fatto attendere.

Il presidente Usa
ha commentato così
la candidatura di Bloomberg:
“Spenderà un sacco di soldi
ma il piccolo Michael fallirà”.

 ITALIA
 ITALIA

Il sindaco di Predappio non finanzia il “Viaggio della memoria” per Auschwitz
Il sindaco di Predappio
Roberto Canali
ha negato 370 euro
destinati a pagare il viaggio per Auschwitz
sul “Treno della memoria”
di uno studente.

Predappio è la cittadina romagnola
dove è nato
ed è stato sepolto
Benito Mussolini.

Canali ha giustificato il suo “no”
perché a suo parere
i “Treni della memoria”
dovrebbero raggiungere
anche altri luoghi
dove si sono consumati
eccidi di massa.
Per esempio,
quelli ordinati dai regimi comunisti.

Ma il suo rifiuto
è stato visto da molti
come un atto istituzionale mancato,
e fa pensare che in Italia
stia tornando un sentimento di intolleranza
tipicamente neofascista.

Le quote del viaggio
per i due studenti predappiesi,
sono quindi state pagate dall’Anpi
(Associazione Nazionale Partigiani d’Italia)
e dall’associazione GenerAzioni in Comune.

ESTERI
ESTERI

 Cutter

Parata in Giappone per l’imperatore
Si sono svolti a Tokyo
i festeggiamenti per celebrare
l’ascesa al trono
del nuovo imperatore giapponese Naruhito.

Naruhito è salito al trono del crisantemo
il primo maggio 2019,
in seguito all’abdicazione
di suo padre,
Akihito.

Il 22 ottobre scorso
si è tenuta la cerimonia
di intronizzazione ufficiale,
con la presenza di capi di stato
provenienti da circa 180 paesi.

Anche la parata di celebrazione “per il popolo”
avrebbe dovuto tenersi il 22 ottobre,
ma è stata posticipata
in seguito all’emergenza del tifone Hagibis.

Per molti sudditi,
la parata è l’unica occasione
per vedere di persona
la coppia imperiale.

Decine di migliaia di persone
si sono perciò riunite
per assistere al passaggio del sovrano
assieme alla consorte Masako.

Il corteo ha avuto inizio
al palazzo imperiale,
ed è finito presso la residenza di Akasaka,
percorrendo 4,6 chilometri in auto
per le strade principali di Tokyo.

ECONOMIA
ECONOMIA

Black Friday cinese da record
Allo scoccare della mezzanotte
di lunedì 11 novembre
ha avuto inizio in Cina
la giornata  dedicata allo shopping online
del “Singles Day”,
che da solo vale 2,5 volte
le vendite del Black Friday
e del Cyber Monday americani messi insieme

Da 11 anni ormai
il Black Friday cinese
coincide con il “Giorno dei singles”,
cioè il 11/11
(graficamente 4 persone singole).

Per incrementare le vendite,
quest’anno Alibaba
ha messo in campo
numerose promozioni
e puntato molto sul livestreaming.

Le vendite sono state da record:
nel primo minuto il giro d’affari
è stato di 1 miliardo di dollari.
alle 13.40 locali i volumi registrati
erano a ridosso
dei 28,6 miliardi di dollari.

La piattaforma di e-commerce cinese ‘Alibaba’
conta circa 900 milioni di consumatori
in tutto il mondo,
e solo in Cina
gli acquirenti dello shopping online
sono saliti a 693 milioni,
un aumento del +15,3%
rispetto all’anno scorso. 

 CULTURA & SOCIETA’
 CULTURA & SOCIETA’

 Blue moon in her eyes

L’asta mondiale del tartufo bianco d’Alba
Domenica 10 novembre
si è tenuta la 20esima edizione
dell’asta mondiale
del tartufo bianco d’Alba.

Nel Castello di Grinzane Cavour,
patrimonio dell’Umanità Unesco,
sono stati battuti all’asta
i tartufi bianchi più preziosi
e di più grande formato
raccolti in questa stagione.

Hanno presentato l’evento
personalità dello spettacolo italiano.

Le altre sedi mondiali
erano in collegamento da Hong Kong
con lo chef Michelin
Umberto Bombana,
dalla piazza Rossa di Mosca
con lo chef Davide Corso,
e con lo chef stellato Beppe De Vito
da Singapore.

Ad aggiudicarsi il lotto più prestigioso
da 1005 grammi
per 120mila euro
è stata Hong Kong.

Il ricavato dell’asta
sarà devoluto,
come ogni anno,
a opere di beneficenza.

 SPORT
 SPORT
ATP finals Next Gen: Sinner vince il torneo
Il tennista italiano Jannick Sinner
è il vincitore del torneo
ATP Finals Next Gen
che si è svolto a Milano.

L’azzurro, classe 2001,
numero 95 al mondo
ha battuto in finale
il più quotato Alex De Minaur,
numero 18 al mondo,
con il punteggio di
4-2  4-1  4-2.

Sinner è stato aggressivo
fin dall’inizio
e non ha lasciato spazio
a De Minaur,
finalista anche lo scorso anno.

Con questo risultato
l’altoatesino è diventato
il giocatore più giovane
e il primo italiano
a vincere le Next Gen Finals.

“Sono molto soddisfatto,
ho giocato il mio miglior tennis”
sono state le parole a caldo
di Sinner.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
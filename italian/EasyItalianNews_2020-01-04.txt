Listen online as you read: 

ESTERI
ESTERI
Australia in fiamme, turisti in fuga

Continua l’emergenza incendi
in Australia.
La situazione peggiora
a causa di un nuovo picco di caldo.

Le autorità hanno dato
48 ore di tempo ai turisti
per lasciare le zone
della costa sudorientale del paese.

Saranno interessate le zone
lungo 200 chilometri di costa,
dalla stupenda città di Batemans Bay,
che si trova a circa 300 chilometri
a sud di Sydney,
verso sud e lo Stato di Vittoria.

I turisti dovrebbero lasciare le zone
entro sabato,
considerata una giornata nera
sul fronte degli incendi
con temperature previste
superiori ai 40 gradi.

Gli incendi hanno provocato
la morte di 17 persone
in sole 48 ore,
hanno ridotto in cenere
molti ettari di foresta
e distrutto più di 1400 case.
Cibo, carburante,
elettricità e acqua scarseggiano
nelle regioni colpite.

La situazione è preoccupante
anche per gli animali:
dall’inizio dell’emergenza a oggi
sono morti 480 milioni di animali.
Canguri e koala
vengono avvolti in coperte ignifughe
per essere salvati.

ESTERI
ESTERI
Pentagono: Trump ha ordinato la morte di Soleimani

Gli Stati Uniti
hanno lanciato un attacco aereo
sull’aeroporto di Baghdad
con l’obiettivo di colpire
e uccidere
il generale Qasem Soleimani.

Nell’attacco hanno perso la vita
anche altre 7 persone,
e almeno in 12
sono rimasti feriti.

Soleimani, comandante
delle forze speciali Al Quds,
era una figura militare
molto importante in Iran.
Pochi mesi fa, infatti,
era già stato sventato
un attentato ai suoi danni.

La conferma della sua morte
arriva direttamente dal Pentagono,
che ha dichiarato:
“Gli Stati Uniti
continueranno ad assumere
le azioni necessarie
per proteggere la nostra gente”.

Inoltre,
secondo il portavoce del Pentagono,
l’ordine di attacco
sarebbe arrivato
direttamente da Trump.

Il presidente americano
non ha commentato la vicenda.
Subito dopo l’attacco
ha pubblicato,
tramite il suo account Twitter,
una bandiera americana,
senza aggiungere
nessun commento.

 ITALIA
 ITALIA

Napoli, denunciate aggressioni contro operatori sanitari

Sono due gli eventi
che a Napoli hanno portato
il presidente provinciale
della Croce Rossa
a denunciare
la mancanza di rispetto
verso gli operatori sanitari
del capoluogo campano.

Il primo di essi,
riportato dall’associazione
“Nessuno tocchi Ippocrate”,
ha coinvolto un’ambulanza
contro la quale
è stato lanciato un petardo.

Il veicolo di soccorso,
inviato nel quartiere Barra
in risposta a una chiamata di soccorso,
è stato così colpito da sconosciuti,
che hanno lanciato un petardo
sotto all’ambulanza
mentre il medico ne stava uscendo.

Un’ulteriore episodio
vede una dottoressa attaccata
con una bottigliata
la sera di Capodanno
nei pressi dell’ospedale
San Giovanni Bosco.

Paolo Monorchio,
presidente provinciale
della Croce Rossa,
ha indicato che a preoccuparlo
è il fatto che “ci si abitui
a questo stato di cose,
fatti che non avvengono
neppure nei territori di guerra
in quanto i mezzi di soccorso
e il personale sono protetti
dalle convenzioni internazionali”.

ESTERI
ESTERI
Francia, sciopero diventa il più lungo dal dopoguerra

Lo sciopero dei dipendenti
dei trasporti pubblici
in Francia
ha superato un mese di durata,
con oltre 30 giorni consecutivi
di proteste.

La durata,
che distingue nettamente
questa mobilitazione
dalle sue precedenti,
viene generalmente attribuita
all’universalità prevista
dalla riforma delle pensioni
proposta da Emmanuel Macron,
che ha incoraggiato
un prolungato sostegno
dell’opinione pubblica.

Nonostante lo sciopero
sia diventato il più lungo
dai tempi del dopoguerra francese
– avendo superato i 28 giorni
del 1986-87 –
il nuovo anno
vede la percentuale di aderenti
gradualmente diminuire.

Infatti,
mentre agli albori della manifestazione
i dipendenti scioperanti
superavano il 70%,
ora la percentuale di aderenti
è scesa al 44%.

ESTERI
ESTERI

Taiwan, precipita elicottero militare

Un elicottero Black Hawk
che trasportava il capo
delle forze armate di Taiwan,
si è schiantato giovedì mattina
sulle montagne
fuori dalla capitale Taipei.

Sono otto le vittime confermate
tra cui il generale Shen Yi-ming,
inizialmente dato per disperso.

Come capo dello stato maggiore
Shen era responsabile della supervisione
della sicurezza dell’isola.

I superstiti sono soltanto cinque.
L’elicottero stava volando
da Tapei alla città di Ylan,
nella zona nord-orientale del paese.

E’ scomparso dai radar
per 15 minuti dopo il decollo
e ha fallito l’atterraggio di emergenza
tra le montagne.

Il ministero della difesa
ha istituito una task force
per indagare sull’incidente.

Il generale Shen, 62 anni,
era partito per una missione di routine,
avrebbe dovuto far visita ai soldati
alla vigilia del nuovo anno lunare.

RELIGIONE
RELIGIONE
Il papa si scusa per la reazione alla fedele che lo ha strattonato

È diventato virale
il video del papa
che reagisce male
con una fedele
che lo strattona per il braccio.

Papa Francesco infatti
per liberarsi dalla stretta di una donna
che lo tirava per il braccio,
le ha dato dei colpetti sulla mano.

Le immagini mostrano
un evidente fastidio
sul volto del papa
per l’inconveniente.

Il giorno seguente,
durante il primo Angelus dell’anno,
il pontefice si è scusato
per il gesto.

“Tante volte perdiamo la pazienza,
anch’io;
e chiedo scusa
per il cattivo esempio di ieri”
sono state le parole pronunciate
da papa Francesco.

 CULTURA & SOCIETA’
 CULTURA & SOCIETA’
Zalone da record: 8,7 milioni al botteghino

Checco Zalone batte se stesso.
Il nuovo film del comico pugliese
incentrato sul tema dell’immigrazione,
ha infatti battuto
il record di incassi in un giorno,
record che già gli apparteneva.

“Tolo Tolo”,
questo il titolo del film,
ha incassato nel suo primo giorno
ben 8,7 milioni di euro,
portando al cinema
più di un milione di persone.

Ha migliorato di oltre un milione
il record ottenuto
con il suo film precedente:
“Quo vado?”

Il suo produttore
ha espresso soddisfazione
per il risultato ottenuto:
“Zalone ha riunito gli italiani
dentro le sale cinematografiche”.

A Zalone sono giunti i complimenti
da diversi esponenti
del cinema italiano,
da Muccino a Fiorello.

Donations help us pay our writers and editorial staff. Click here to show your support!
Donations
Click here
ESTERI
ESTERI

	Afrogindahood
Indonesia: aereo precipita in mare
Un aereo
della compagnia indonesiana
Lion Air
è caduto in mare.

È successo
13 minuti dopo
il decollo da Giacarta,
avvenuto alle 6:20
di lunedì mattina.

Secondo la Bnpb
c’erano 181 persone
a bordo.

Il pilota aveva chiesto
di fare ritorno
a Giacarta
dopo pochi minuti
dal decollo,
ma subito dopo
l’aereo è sparito dai radar.

Sarebbe precipitato
in acque
profonde 30-40 metri.

Il velivolo
era entrato in servizio
ad agosto ed
era appena
stato riparato
per un problema tecnico.

Ancora incerte
le cause dell’incidente.
Le autorità
stanno indagando.

ESTERI
ESTERI

	Afrogindahood
USA: sparatoria in una sinagoga. 11 morti
Sabato 27 ottobre
in una sinagoga
di Pittsburgh,
un uomo di 46 anni,
Robert Bowers
ha sparato
in una sinagoga,
uccidendo 11 persone
e ferendone
altre 6.

Per l’FBI
il “killer ha agito
da solo”.

Secondo testimoni
avrebbe urlato
slogan antisemiti.

Il capo della polizia
di Pittsburgh
ha dichiarato:
“una delle peggiori scene
a cui io abbia mai assistito”.

Per Trump
“se ci fosse stata
qualche forma
di protezione
all’interno del tempio,
allora la situazione
sarebbe stata
molto diversa”.

ESTERI
ESTERI

 Gustavo Lima / Câmara dos Deputados
Bolsonaro è il nuovo presidente del Brasile
Grande cambiamento
in Brasile:

dopo 13 anni
di sinistra
arriva un governo
di estrema destra.

Infatti il candidato
Jair Bolsonaro
ha battuto l’avversario
Fernando Haddad
con il 55,29% dei voti
contro il 44,71%.

Solo il nordest
del Brasile
ha votato sinistra,
il resto del paese
ha votato destra.

San Paolo ha reagito
con grida, scontri e insulti.
La polizia è intervenuta.

In Italia,
il leader della Lega
Salvini,
ha dimostrato
la sua approvazione
facendo i complimenti
al neopresidente brasiliano.

ESTERI
ESTERI
Usa: preso Unabomber
E’ stato arrestato
Cesar Sayoc,
l’unabomber che
ha seminato il panico
negli USA
inviando 13 pacchi bomba
alle principali personalità
contrarie al presidente
Donald Trump.

Stava inoltre per inviare
il 14esimo pacco
a Tom Steyer,
miliardario donatore
dei democratici,
noto per la sua pubblicità
in cui chiede
l’impeachment di Trump.

Sayoc ha alle spalle
una storia con
molti precedenti penali,
per furto, frode e droga,
ma anche per
una minaccia bomba
nel 2002.

Al momento dell’arresto
viveva in un furgone
pieno di foto di Trump,
simboli della presidenza Usa,
bandiere americane e
un adesivo offensivo
verso la Cnn.

Il 56enne,
originario di New York,
si era già fatto notare
su facebook per alcuni
post dal contenuto
molto violento.

Rischia fino a
48 anni di carcere
per cinque reati federali,
tra cui
l’invio di sostanze esplosive
e minacce a ex presidenti
(Obama e Clinton).

 ITALIA
 ITALIA

	Laviolettajack
Pocho: il super cane antidroga condannato dalla camorra
Pocho è un jack russell
e da qualche anno
“lavora” come
cane antidroga
a Napoli.

Il suo nome “piccolino”
deriva dalla
sua taglia ridotta
ed è anche il soprannome
di un ex calciatore
del Napoli.

Grazie al suo
incredibile fiuto
ha ottenuto
ottimi risultati
nelle aree cittadine
ad alto indice criminale
ed è presto diventato
l’incubo degli spacciatori.

Pocho è diventato
poliziotto nel 2013,
a 8 mesi,
quando è stato donato
alla polizia
da una famiglia.

Per queste sue capacità,
è stato
condannato a morte
dalla camorra.

Hanno provato
a ucciderlo
con polpette avvelenate
e in altri modi
e adesso su di lui
pende una taglia.

ESTERI
ESTERI

	Jack View
Decine di migliaia al Gay Pride di Taiwan
Come ogni anno,
l’ultimo sabato di ottobre
si è svolta a Taipei,
in Taiwan,
la più grande manifestazione
del Gay Pride
di tutta l’Asia.

Quest’anno
decine di migliaia di persone
hanno sfilato
per le strade di Taipei,
dove la parata è iniziata
alle due del pomeriggio.
Il corteo ha seguito
tre diversi percorsi
e si è concluso
con una grande festa
al Gay Pride Village.

La manifestazione
ha avuto luogo
a un mese dal referendum
sul riconoscimento
dei matrimoni omosessuali,
che avverrà il prossimo 24 novembre,
in concomitanza
con le elezioni locali.

Taiwan è
uno dei paesi più gay-friendly
di tutta l’Asia,
ed è per questo che
il Gay Pride di Taipei
attira ogni anno
migliaia di gay provenienti da
numerosi stati vicini,
tra cui Hong Kong,
Giappone, Filippine
e Cina,
paese che rivendica
la sua sovranità
sull’isola,
nonostante l’autonomia.

ESTERI
ESTERI
Gran Bretagna: cade l’elicottero del presidente del Leicester
Dopo la partita di premier League
in Inghilterra a Leicester,
è accaduta una tragedia.

L’elicottero su cui viaggiava
il presidente della squadra,
Vichai Srivaddhanaprabh,
poco dopo essere decollato
dallo stadio,
è precipitato.

La squadra
era entrata nella storia
per aver vinto nel 2016,
contro ogni pronostico,
la premier League
grazie all’allenatore italiano
Claudio Ranieri.

Aveva
battuto le big inglesi,
grazie soprattutto
a Jamie Vardy.

L’elicottero,
secondo le prime ricostruzioni,
sarebbe stato avvolto
dalle fiamme nel parcheggio,
subito dopo essere caduto
poco dopo il decollo.

La zona
è stata chiusa
e lo stadio evacuato.

Subito dopo l’incidente,
non sono mancati
momenti di commozione
da parte di tutti i cittadini
che hanno depositato
fiori nel luogo
dell’incidente.

Il portiere della squadra
è stato visto in lacrime,
mentre Jamie Vardy
ha twittato delle mani
in preghiera.
Il Milan dedica su twitter
delle parole di vicinanza
alla città, ai tifosi
e alla squadra.

 SPORT
 SPORT

	Krzysztof Golik
Federica Brignone seconda nel primo Gigante di coppa del mondo di sci
Sabato 27
si è svolta
a Sölden
la prima gara di Gigante
della coppa del mondo di sci.
Ha vinto la francese
Tessa Worley.

Federica Brignone,
che aveva
chiuso in testa
la prima manche,
è arrivata seconda
a 35/100
dalla francese.

Terza la campionessa olimpica
in carica,
Mikaela Shiffrin.

Un ottimo risultato
per l’azzurra che
in estate
si è allenata poco
per un infortunio.

“Sono contenta
ma non contentissima
perché non ho vinto”
ha detto la Brignone.

 CULTURA
 CULTURA

	Petar Milošević
Halloween
Anche in Italia
la festa di Halloween
ha ormai preso piede.

L’origine è
la festa celtica Samhain,
che in antico irlandese
significa “fine dell’estate”
ed era l’occasione
per ringraziare
gli spiriti dei morti
del raccolto estivo.

Uno dei simboli
di Halloween
è la zucca intagliata.
In origine, in Scozia
e in Irlanda,
si intagliavano le rape
e si facevano delle lanterne.

Poi in Nord America
la rapa venne sostituita
dalla zucca,
che era più comune
e più facile
da intagliare.

La domanda “trick or treat?”,
cioè “dolcetto o scherzetto?”
che oggi i bambini,
travestiti da mostri,
chiedono bussando alle porte
dei vicini di casa,
in realtà significava
“sacrificio o maledizione”
e risale al tardo Medioevo,
quando in Irlanda
e in Gran Bretagna
il 2 novembre
i poveri si travestivano
e bussavano alle porte
per chiedere l’elemosina,
in cambio di preghiere
per i defunti
dei padroni di casa.

Usanze simili
sono ancora presenti
nel Sud Italia.
Qui, soprattutto nell’entroterra,
ancora oggi,
gli adulti
imbandiscono la tavola
e lasciano le case vuote
in modo che i morti
tornino a fare visita,
portando doni ai bambini,
che spesso consistono in
dolcetti e prelibatezze.

 AI LETTORI
 AI LETTORI
Giovedì 1 novembre
è la festa di Ognissanti
un giorno festivo qui in Italia.

Per questo
non ci sarà
l’edizione di easyitaliannews.com.

Ci risentiamo sabato!
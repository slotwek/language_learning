ESTERI
ESTERI

Claudia Sheinbaum vince le elezioni in Messico: sarà la prima presidente donna del paese
Claudia Sheinbaum,
ex-sindaco di Città del Messico,
ha appena scritto la storia
diventando la prima donna
ad essere eletta presidente del Messico.

Dal conteggio rapido delle schede
è emersa una preferenza
compresa tra il 58,3%
e il 60,7%.

Sheinbaum entrerà in carica ad ottobre
succedendo al suo mentore
e attuale presidente
Andres Manuel Lopez Obrador.
E’ infatti candidata
con lo stesso partito di Obrador,
cioè Movimento Rigenerazione Nazionale,
e ha promesso di continuare a governare
sulla stessa linea del presidente uscente.

Claudia Sheinbaum è laureata in fisica
e specializzata in ingegneria energetica,
ha vinto il premio Nobel per la pace
nel 2007.

E’ stata membro
dell’Intergovernmental Panel on Climate Change
fino al 2013,
ed è quindi probabile
che rispetto a Obrador
sarà più orientata
verso politiche pro-ambiente.

ESTERI
ESTERI

Incendio in California, migliaia di persone evacuate
Un vasto incendio sta devastando
la contea di San Joaquin,
a est di San Francisco,
costringendo migliaia di persone
a evacuare le proprie case.

Il “Corral Fire”,
come è stato soprannominato,
nonostante gli sforzi dei pompieri,
è finora stato impossibile
da contenere del tutto.

La siccità, i venti
e le elevate temperature
stanno rendendo il lavoro dei pompieri
estremamente difficile.

Gli incendi in California
sono un problema crescente
a causa del cambiamento climatico.

La stagione del fuoco
è appena iniziata
e già più di 5 milioni di acri
sono andati in fumo.

Questo incendio
è particolarmente grave
a causa della siccità
e delle condizioni meteorologiche avverse.

Gli abitanti e le autorità
stanno cercando di proteggere il territorio
e le loro proprietà.

 ITALIA
 ITALIA

Parroco non registra cresime per 15 anni
Nella parrocchia “Nostra Signora di Lourdes”
di Pantiere, vicino ad Ancona,
il parroco per oltre quindici anni
non ha registrato i certificati delle cresime.
Una dimenticanza che ha rischiato
di far saltare le nozze
a due dei suoi fedeli.

A fare la scoperta è stata
una giovane coppia di fidanzati
che, al momento di chiedere i documenti
per potersi sposare
(certificato di battesimo
e certificato di cresima),
si sono accorti che mancavano
i loro certificati di cresima.

Don Paolo Tomassetti,
il nuovo parroco subentrato dal 2021,
ha così pensato a una possibile soluzione.
L’unica testimonianza dell’avvenuta confermazione
sono le foto della cerimonia:
nel piccolo paese è scattata
una specie di caccia al tesoro
per ritrovare le foto
che ritraggono i futuri sposi
il giorno della loro cresima!

Nel giro di qualche settimana,
con la collaborazione di tutta la comunità,
il parroco è riuscito a ricostruire
il giorno della cresima,
con la lista completa dei nomi dei cresimandi
e la data esatta.

ESTERI
ESTERI

La Colombia vieta la corrida a partire dal 2027
Con un voto storico,
la Colombia ha messo al bando la corrida.
La nuova legge dà al governo
un periodo di tre anni
per offrire alternative economiche
alle persone che lavorano nelle corride.

Il divieto entrerà in vigore nel 2027.
La decisione arriva anche grazie
a un largo consenso tra l’opinione pubblica,
e giunge all’indomani della sentenza
della Corte costituzionale del 2018
che aveva lasciato al potere legislativo
il compito di regolamentare la pratica.

Alcune grandi città,
come la capitale Bogotá e Medellin,
avevano già messo al bando la corrida dal 2020.
Altre città come Cali e Manizales,
invece, hanno continuato
a organizzare le corride
come parte delle loro festività
e tradizioni locali.

Anche in Europa l’attenzione sul tema
è molto alta,
e alcuni programmi di partiti
candidati alle elezioni dell’8 e del 9 giugno
hanno sposato la causa.

La giornalista Giulia Innoncenzi,
coautrice del documentario “Food for profit”
ricorda che parte dei sussidi
della Politica agricola comune
vanno a quegli allevamenti
da cui provengono i tori
vittime di questo spettacolo brutale.
“La connivenza dell’Europa
nei confronti della corrida
è andata avanti fin troppo a lungo,
il prossimo Parlamento europeo
deve mettere la parola fine”.

SCIENZA
SCIENZA

Smentita l’esistenza del pianeta Vulcano
Il pianeta Vulcano non esiste, o meglio,
si tratta di una stella
che con la sua attività
ha generato un’illusione astronomica.

La presunta scoperta di Vulcano
(pianeta HD 26965 b)
era stata effettuata nel 2018,
attraverso il metodo della velocità radiale:
un sistema che misura i cambiamenti
nella luce della stella
dovuti alle oscillazioni
causate dalla influenza gravitazionale
del pianeta in orbita.

La smentita dell’esistenza di Vulcano
è arrivata dall’Osservatorio di Kitt Peak
in Arizona,
attraverso nuove misure di precisione
fatte con lo strumento Neid,
e condotte da Nasa
e National Science Foundation.

Lo strumento Neid ha analizzato
il segnale del pianeta
a varie lunghezze d’onda
e ha scoperto che si tratta solo
di uno sfasamento generato dalla stella.
I risultati di questa osservazione
sono stati pubblicati
su The Astronomical Journal.

 SPORT
 SPORT

Sinner batte Moutet e si classifica ai quarti di finale del Roland Garros
Jannik Sinner,
tennista italiano numero 2 al mondo,
ha battuto il francese Corentin Moutet
qualificandosi ai quarti di finale
del Roland Garros.

E’ stata la prima sfida
tra i due tennisti.

Complice un’atmosfera complicata
in quanto il pubblico francese
ha espresso fin da subito
grande supporto per Moutet,
ultimo tennista francese in gara.

La partita si è conclusa
in 4 set
di cui solo il primo
vinto dal tennista francese.

Il 22enne altoatesino è rimasto concentrato
nonostante i molti errori iniziali.
Alla fine della partita
ha fatto i complimenti a Moutet
per aver giocato un gran torneo,
ha ringraziato il pubblico
e ha definito la partita appena conclusa
“un privilegio”.
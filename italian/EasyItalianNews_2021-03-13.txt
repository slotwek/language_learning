Listen online as you read:

ESTERI
ESTERI

Dieci anni fa la tragedia di Fukushima
L’11 marzo di dieci anni fa
un terremoto di magnitudo 9
colpì il Giappone,
subito dopo un enorme tsunami
raggiunse la centrale nucleare
di Fukushima.

Insieme ai danni
della catastrofe naturale,
le onde radioattive
causarono la morte
di oltre 18 mila persone.

Le autorità giapponesi
hanno commemorato
questo tragico evento
con varie iniziative.

A causa dell’esplosione del 2011
180 mila cittadini
residenti nelle zone
intorno all’impianto di Daiichi,
hanno dovuto abbandonare
le loro case.
Dopo dieci anni rimane il pericolo
dell’inquinamento di terra e mare
intorno alla centrale.
Le scorie radioattive
saranno un pericolo
ancora per altri quarant’anni:
gli impianti infatti
sono ancora pieni
di materiale tossico.

Rispetto alla tragedia
di Chernobyl del 1986,
dove un solo reattore nucleare
era stato distrutto,
Fukushima ha subìto
la distruzione di quattro reattori.
E ad oggi non esiste ancora
una tecnologia in grado di risolvere
questa grave crisi ambientale.

 ITALIA
 ITALIA

 Noemikat Ketty Antonacci

Incidente e ustioni per Gianni Morandi
Il cantante Gianni Morandi
è rimasto ustionato
a causa di un incidente domestico.

Morandi stava bruciando
delle sterpaglie
nel suo giardino
quando sarebbe scivolato
e finito nel fuoco
da lui stesso acceso.

Il cantante
si è procurato delle ustioni,
non si sa ancora
di quale gravità,
sulle braccia
e sulle gambe.

Lui stesso
ha quindi chiamato immediatamente
i soccorsi,
che lo hanno portato
all’ospedale di Bologna.
Dopo i primi accertamenti, però,
il personale medico
ha deciso di trasferirlo
al centro grandi ustionati
di Cesena,
dove ha trascorso la notte.

Le condizioni del cantante
non sarebbero gravi,
secondo quanto riferito
dai suoi portavoce,
ma dovrà curare
le ustioni a braccia
e gambe.

Dopo aver appreso la notizia,
il profilo Facebook di Morandi
è stato sommerso
da messaggi di affetto
e di solidarietà.

ECONOMIA
ECONOMIA

Cuba apre economia a imprese private
A Cuba è entrata in vigore
la liberalizzazione.
Per molti settori dell’economia cubana
è finito il controllo del governo.

Già nel 2010 alcuni settori
erano stati liberalizzati,
ma con la misura approvata
dal Consiglio dei ministri
il 5 febbraio 2021,
solo 124 settori
rimangono sotto il controllo,
parziale o totale,
del governo cubano.

Per Cuba si tratta
di un cambio epocale,
dato che attualmente
solo il 13% della popolazione
lavora nel privato.
La riforma è stata proposta
dalla Ministra del Lavoro Marta Elena Feito,
ed è stata successivamente portata avanti
dal Ministro dell’Economia Alejandro Gil.

Un passo necessario
per risolvere il problema
della disoccupazione.
La riforma è stata incredibilmente favorita
dalla pandemia
che ha messo in crisi i settori principali
dell’economia cubana,
cioè il turismo e l’agricoltura,
già danneggiati dalle limitazioni
imposte dagli USA
durante la presidenza di Trump.

Data la situazione critica di alcuni settori
come i trasporti e le comunicazioni,
rimane il dubbio su come realizzare
le infrastrutture necessarie,
e sulla capacità degli imprenditori cubani
di intervenire nel modo giusto,
richiedendo anche aiuto
a investitori stranieri.

finanza-risparmio.it

finanza-risparmio.it
 CULTURA & SOCIETA’
 CULTURA & SOCIETA’

 SMP Entertainment

Lady Gaga protagonista del nuovo film su Gucci
In una Milano ancora in lockdown
iniziano le riprese
del film “House of Gucci”.

Con abiti elegantissimi
e foulard
si ricrea l’atmosfera anni ’50.
E’ proprio in quegli anni
che si verificò
il più conosciuto omicidio
nel mondo della moda:
quello di Gucci.

Il film di Ridley Scott
sarà interpretato da Lady Gaga
e Adam Driver.

Racconterà la vita dello stilista
e della moglie,
che fu proprio colei
che commissionò l’omicidio.
La donna,
Patrizia Reggiani,
fu poi condannata
a 26 anni di reclusione.
Oggi è libera.

 SPORT
 SPORT

Presentata la nuova Ferrari
È stata presentata
con un evento online
la nuova Ferrari
per il prossimo mondiale:
la SF21.

La macchina sarà bicolore
con il posteriore di colore amaranto
in omaggio alla prima Ferrari.

La macchina si basa sulla monoposto
della scorsa stagione,
ma sono state apportate
delle migliorie
in particolare all’aerodinamica
e alla power unit.

Il presidente Elkann,
che ha presieduto alla presentazione,
ha dichiarato che la scorsa stagione
li ha resi più forti
e che i due piloti hanno contribuito
allo sviluppo della macchina.

Ha poi voluto rassicurare i tifosi
che verrà onorato
il nome di Enzo Ferrari.

 SPORT
 SPORT

 Nicopedia

Finale Coppa America: pari Luna Rossa e Team New Zealand
Sta volgendo verso la fine
la competizione di Coppa America.
Nel mare di Auckland
si stanno tenendo in questi giorni
le regate della finale.
Un testa a testa
tra l’italiana Luna Rossa
e i padroni di casa Team New Zealand.

Le prime due regate
hanno visto vincere
la squadra neozelandese:
la partenza è stata fondamentale
per il vantaggio
che gli italiani
non sono riusciti a recuperare.
Alla linea del traguardo, infatti,
i kiwi avevano un distacco
di ben 31 secondi.

Nella seconda regata invece
si sono invertiti i ruoli:
la squadra italiana
è partita meglio
lasciando dietro gli avversari,
arrivando a circa 25 secondi di stacco
alla terza boa.
Anche se New Zealand
ha provato a rimontare,
sulla linea del traguardo
è arrivata per prima Luna Rossa,
con un vantaggio di 7 secondi.

Risultato di pareggio
dopo la prima giornata,
in attesa delle altre due prossime gare.
In totale le regate sono 13,
e 7 sono necessarie
per vincere la coppa.
La competizione continuerà
fino al 17 marzo,
e se la situazione di parità proseguirà,
la tredicesima regata sarà importante
per l’assegnazione del titolo.
E che vinca il migliore!

Donations help us pay our writers and editorial staff. Click here to show your support!
Donations
Click here
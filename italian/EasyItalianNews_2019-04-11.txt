ITALIA
 ITALIA

Tamponamento sulla A1: 2 morti
Lunedì 8 aprile,
un incidente
sull’autostrada A1 Milano-Napoli
ha visto coinvolte
6 automobili,
all’altezza del bivio Acerra-Afragola.

2 persone
hanno perso la vita
e altre 5
sono rimaste ferite.

Sul luogo dell’incidente
sono accorsi tempestivamente
i soccorsi e il personale
di Autostrade per l’Italia.

All’altezza del bivio interessato,
si sono formate lunghe code
che hanno raggiunto
anche i 2 chilometri
di lunghezza.

Il traffico è stato quindi deviato
verso percorsi alternativi
in attesa della riapertura
del bivio.

ESTERI
ESTERI

FCA paga 110 milioni di dollari in patteggiamento con gli azionisti USA
FCA (Fiat Chrysler Automobile)
pagherà 110 milioni di dollari
dopo aver patteggiato
con alcuni azionisti americani.

Alcuni investitori infatti
avevano fatto causa
alla casa automobilistica
per non aver rispettato
le norme sulla sicurezza.

Il patteggiamento,
che sarà coperto dall’assicurazione,
deve ora essere approvato
da un giudice federale.

“Continuiamo a negare con forza
le accuse di questa causa”
è quanto ha dichiarato FCA.

 ITALIA
 ITALIA

 Senato della Repubblica Italiana

Senatore leghista processato per omofobia
Bufera legale per il senatore leghista
Simone Pillon, 48 anni,
già sotto i riflettori
per le politiche di estrema destra
sul tema della famiglia
e sulle adozioni
da parte di coppie omosessuali.

L’associazione Lgbt
Omphalos di Perugia,
affiliata ad Arcigay,
lo ha portato in tribunale
dopo che il senatore
li avrebbe additati
come “adescatori di minorenni”.

Omphalos da tempo
organizza incontri
con i ragazzi delle scuole superiori
per sensibilizzare
sul tema dell’omosessualità,
del sesso sicuro
e della prevenzione di malattie
sessualmente trasmissibili.

L’episodio sul quale il giudice
emetterà la sentenza
si è svolto al liceo scientifico Alessi
di Perugia,
dove l’associazione Omphalos
era stata invitata
per tenere un incontro
sulla lotta contro il bullismo omofobico.

Pillon avrebbe pubblicamente deriso
gli sforzi di Omphalos,
facendo battute
di bassa lega.

A seconda della decisione del giudice
su un processo per omofobia,
il senatore potrebbe arrivare
a pagare una multa
di 200.000 euro.

ESTERI
ESTERI

Genocidio armeno: la Turchia convoca ambasciatore italiano
Verrà votata alla Camera,
nei prossimi giorni,
la mozione per il riconoscimento
da parte del governo italiano,
del genocidio armeno,
avvenuto tra il 1915 e il 1916.

Irritazione da parte della Turchia,
che non ha mai riconosciuto l’accaduto,
e che ha convocato l’ambasciatore italiano,
Massimo Gaiani,
per ottenere chiarimenti in merito
e ribadire la propria posizione
sul genocidio.

Il sottosegretario
ai rapporti con il Parlamento,
Vincenzo Santangelo,
spera invece che la mozione
possa rappresentare
“un passaggio per favorire
un percorso di pace”
tra il popolo turco
e quello armeno.

“La mozione avrà lo scopo
di onorare le vittime
del massacro.
Ma serve comunque lavorare
per un dialogo tra i popoli,
per evitare che simili atrocità
possano ripetersi”
ha aggiunto Santangelo.

 ITALIA
 ITALIA

 Sean Hayford O’Leary

Pompei, turista inglese fermata con tessere del mosaico rubate
Protagonista di questa vicenda
è una turista inglese
di 20 anni che,
in visita agli scavi di Pompei,
ha rubato alcune tessere
di un prezioso mosaico.

Per portare a termine l’impresa,
la ragazza ha scavalcato
il cordolo di sicurezza
che protegge il pavimento mosaicato
della Domus dell’Ancora,
e ha iniziato a rimuovere
i tasselli.
Alla fine li ha nascosti
nel suo zaino
ed è scappata.

La polizia è intervenuta
dopo essere stata avvisata
dai custodi,
che hanno visto la donna
trafugare i pezzi del mosaico
e sono riusciti a fermarla.

Per lei, una denuncia
per danneggiamento.
I restauratori inizieranno subito
i lavori di riparazione
che costeranno circa 3000 euro.

Non è la prima volta
che dei turisti
tentano di rubare agli scavi.
L’anno scorso
erano stati due francesi
e nel 2016
un giovane americano.

AMBIENTE
AMBIENTE

I grattacieli uccidono 1 miliardo di uccelli all’anno
Uno studio condotto
da scienziati a livello internazionale
ha calcolato che i grattacieli
soprattutto negli Stati Uniti
ogni anno uccidono
almeno 100 milioni di uccelli,
ma il conto totale
potrebbe anche arrivare
al miliardo.

Le cause sono dovute in parte
al fatto che alcune grosse metropoli
si trovino sulle rotte migratorie
degli stormi.

Altra causa della morte
sono la luce delle città,
molto attraente per gli uccelli,
e le vetrate dei grattacieli:
spesso i volatili
si schiantano e muoiono
contro le finestre dei grattacieli
ingannati dalle immagini
che vi sono riflesse.

Le città più pericolose
per gli stormi
sono Chicago,
Houston e Dallas.

 CULTURA & SOCIETA’
 CULTURA & SOCIETA’

 Gerald Geronimo

Il regista Francis Ford Coppola compie 80 anni
Nato a Detroit il 7 aprile 1939
da una famiglia di immigrati italiani
originaria di Bernalda
in provincia di Matera,
Francis Ford Coppola
si avvicina prima alla musica
che al cinema.

Il padre Carmine, infatti,
era un musicista jazz
che dirigeva una piccola orchestra
finanziata direttamente
da Henry Ford,
il grande industriale dell’automobile:
il secondo nome Ford
usato da Coppola
è dovuto proprio
al cognome dell’imprenditore.

Da piccolo Francis
fu colpito dalla poliomielite
e nella lunga degenza a casa,
si appassionò a girare
i primi filmati
in 8 millimetri.

Da allora il cinema
entrò di prepotenza nella sua vita,
fino a consacrarlo
come uno dei cineasti
più talentuosi del Novecento.
Come Orson Wells e Stanley Kubrick
sfruttò al massimo
la sua straordinaria capacità
di narrare storie
affrontando diversi generi,
qualità rara
per un regista cinematografico.

Di tutti i film da lui diretti,
ricordiamo quello che rimane forse
il suo capolavoro:
‘Apocalypse Now’,
liberamente tratto dal romanzo
‘Cuore di tenebra’ di Joseph Conrad.

Sei premi Oscar,
tre David di Donatello,
due Palme d’Oro
e un Leone d’oro alla carriera
sono i premi più prestigiosi
conseguiti nel corso
della sua carriera
di eccezionale cineasta.

 CULTURA & SOCIETA’
 CULTURA & SOCIETA’

 Alterna2

Cranberries: esce l’ultimo disco dopo Dolores
Per i Cranberries è passato un anno
dalla morte della cantante Dolores
e 30 dall’inizio della loro carriera.
E’ atteso per il 26 Aprile
il loro nuovo album.

Un album diverso dal solito,
più emotivo,
che celebra Dolores O’Riordan,
la storica cantante del gruppo.

L’album si intitola “In The End”
e sarà l’ultimo del gruppo,
che ne ha costruito la scaletta
in base ai brani
su cui erano riusciti a lavorare
con la cantante.

I membri del gruppo raccontano
che dopo la morte di Dolores,
avevano messo tutto da parte,
ma grazie alla famiglia della cantante-amica
e al produttore
hanno capito
che il miglior modo
di onorare il gruppo
sarebbe stato far uscire l’album.

Sulla copertina e nel video
non ci sono immagini
né di Dolores
né degli altri componenti del gruppo.
“Questo riguarda
il nostro modo
di vedere la band,
noi siamo in quattro
e non era giusto
mostrarci in tre
usando immagini di repertorio di Dolores”
affermano i membri del gruppo.

corrieredellumbria.corr.it

corrieredellumbria.corr.it
Know others who’d enjoy EasyItalianNews.com? Forward this email!
EasyItalianNews.com
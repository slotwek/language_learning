Listen online as you read:

ESTERI
ESTERI

Siccità, Onu: aiuti immediati per salvare vite in Corno d’Africa
Le Nazioni Unite
hanno lanciato un appello
per raccogliere fondi
a favore del Corno d’Africa.

Zone come l’Etiopia,
il Kenya e la Somalia,
stanno infatti vivendo
una delle peggiori siccità
mai registrate.

La grave carenza di acqua,
causata da una drastica diminuzione
delle piogge,
sta infatti provocando
una gravissima crisi idrica
che sta mettendo a rischio
15 milioni di persone.

A causa della siccità
è infatti impossibile coltivare i campi
e mantenere il bestiame,
che sta lentamente morendo per la sete
e per la mancanza di mangime.
Tutto questo crea una situazione
di forte rischio malnutrizione
per la popolazione colpita.

Martin Griffiths,
sottosegretario agli Affari umanitari,
ha lanciato il suo appello:
“Abbiamo urgente bisogno di soldi
per salvare vite umane.
E’ probabile che la situazioni
peggiori molto di più
nelle prossime settimane”.
Secondo il rapporto di Griffiths, infatti,
circa 5,7 milioni di bambini
sono gravemente malnutriti.

I fondi richiesti
ammontano a 46 miliardi di dollari
e serviranno ad aiutare
oltre 300 milioni di persone.

ECONOMIA
ECONOMIA

Emergenza energetica, Ue propone il piano “RePowerEU”
La Commissione europea
ha presentato una lunga serie di proposte
per liberare i Paesi dell’UE
dalla dipendenza energetica dalla Russia.

La strategia si chiama “REPowerEU”
e si basa sul risparmio energetico,
la diversificazione delle fonti energetiche
e un’accelerazione della “transizione verde”.
Gli investimenti previsti
saranno di circa 210 miliardi di euro.

Gli obiettivi in sintesi sono:
– portare entro il 2030
la produzione annuale di idrogeno verde
a 10 milioni di tonnellate,
mentre altri 10 milioni di tonnellate
verranno importate dall’estero;
– aumentare la quota di energia elettrica
prodotta da fonti rinnovabili
dal 40 al 45%:
sarà promossa l’installazione
di pannelli fotovoltaici
per raggiungere 600 gigawatt
entro il 2030;
dal 2026 saranno resi obbligatori
per tutti gli edifici pubblici e commerciali
e dal 2030 per tutti gli edifici residenziali;
– aumentare la produzione di biometano
per arrivare a 35 miliardi di metri cubi nel 2030;
– imporre un limite ai prezzi del gas
solo in caso di emergenza
e consentire ai governi
di regolare i prezzi in fattura
della materia prima
per famiglie, microimprese
e per le piccole e medie aziende;
– rafforzare, infine, l’industria della difesa
con acquisti di materiale militare,
attraverso appalti comuni e,
per la prima volta,
usando anche denaro dell’UE.

 ITALIA
 ITALIA

Affonda rimorchiatore
Un rimorchiatore è affondato
nel mar Adriatico,
a 53 km dal porto di Bari.

L’SOS è stato lanciato mercoledì sera,
durante una forte tempesta
con onde alte 3 metri.

Il rimorchiatore è stato trasportato
al porto di Bari,
da un altro rimorchiatore
con a bordo 11 marinai,
testimoni del naufragio,
che saranno ascoltati
in Capitaneria di porto
per far luce sull’accaduto.

Nell’affondamento infatti,
sono morti 3 membri dell’equipaggio,
2 sono ancora dispersi
e l’unico sopravvissuto è il comandante,
attualmente ricoverato all’ospedale di Bari.

Le ricerche proseguono
con il supporto di unità aeree
e motovedette di altre forze militari,
e con l’aiuto delle autorità croate.

Le operazioni di riconoscimento delle salme
si svolgeranno nell’istituto di medicina legale
del Policlinico di Bari.

bari.repubblica.it

bari.repubblica.it

 ITALIA
 ITALIA

Samuel Stripoli è il più veloce a fare calcoli mentali
Il nuovo genio del calcolo a mente
ha soli 13 anni
e frequenta la terza media
nella città di Bari.
Si chiama Samuel Stripoli,
e riesce a fare moltiplicazioni e divisioni
a tempo di record.

Si tratta di operazioni
con un considerevole livello di difficoltà:
moltiplicazioni a otto cifre,
la radice nona di numeri
superiori al milione di milioni,
operazioni con dividendo a sei e divisore a tre.

Per molti questa lingua è incomprensibile,
ma per Samuel si tratta
di cibo per la mente,
e lo ha dimostrato
aggiudicandosi il primo posto
alla finale del campionato di matematica,
promosso da Studiogiochi e Kangourou,
in collaborazione con l’università Luiss.

La competizione consisteva nel rispondere
a cento domande in 80 minuti,
ovviamente le soluzioni
dovevano essere elaborate tutte mentalmente.

Meno di 60 secondi a quesito,
e già questo è un fattore di difficoltà
abbastanza elevato,
se poi si aggiungono domande del tipo:
scrivere il risultato esatto
di 24.752.692×32.853.224,
si può avere una vaga idea
di quanto sia stato bravo il piccolo Samuel,
che è diventato così
uno degli italiani più veloci
nel calcolo mentale.

bari.repubblica.it
corrieredelmezzogiorno.corriere.it
bari.repubblica.it

corrieredelmezzogiorno.corriere.it
 CULTURA & SOCIETA’
 CULTURA & SOCIETA’

 President.gov.ua
Zelensky interviene al Festival di Cannes
Dopo il tappeto rosso
e la cerimonia sontuosa
che hanno dato inizio
al celebre Festival di Cannes,
gli ospiti hanno assistito
a un intervento a sorpresa
nel Grand Theatre Lumiere.

Il presidente della giuria
Vincent Lindon,
ha garantito un’edizione
dignitosa e rispettosa del periodo di guerra,
permettendo al presidente dell’Ucraina
Volodymyr Zelensky
di intervenire,
tramite collegamento,
al termine della cerimonia di apertura.

Il pubblico lo ha applaudito calorosamente.
Zelensky, nel suo intervento,
si sarebbe rivolto direttamente
alla platea dei cineasti
per fargli rivolgere l’attenzione
alla drammatica situazione del suo paese.

Ha citato il regista Mantas Kvedaravicius,
morto in Ucraina
mentre realizzava un documentario
dal titolo ‘Mariupolis 2’.
Il lavoro è stato poi completato
dalla compagna Hanna Bilobrova,
e sarà presentato
nei prossimi giorni al Festival
in una proiezione ufficiale.

Tra evocazioni cinematografiche
ed elogi alla popolazione ucraina,
Zelensky ha fatto entrare la tragedia
del mondo reale
su un palcoscenico
che è fatto di moda e tante star.

 SPORT
 SPORT

L’Eintracht vince l’Europa League
L’Eintracht Francoforte ha vinto
la finale di Europa League
dopo aver battuto i Glasgow Rangers
ai rigori.

Il primo tempo ha visto
un sostanziale equilibrio
tra le due squadre
che sono tornate nello spogliatoio
sullo 0-0.

Nella ripresa sono i Rangers
a passare in vantaggio
con Aribo,
sfruttando un errore difensivo
dei tedeschi.

Il vantaggio però dura poco
e l’Eintracht trova il gol del pareggio
con Borrè dopo dieci minuti.

Ai supplementari le cose non cambiano
e così le squadre vanno al dischetto.
L’unico errore dagli undici metri
è di Ramsey, entrato al 116’,
e così sono i tedeschi ad alzare la coppa.

È il secondo trofeo europeo
per l’Eintracht dopo la Coppa Uefa
vinta nel 1980
e questo trofeo vale loro
anche la qualificazione alla Champions League.
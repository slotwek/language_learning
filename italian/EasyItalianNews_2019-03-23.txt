ITALIA
 ITALIA

 Moliva

Autista sequestra e dà fuoco a bus di studenti
Un autista di bus
ha sequestrato il mezzo
che stava guidando
con a bordo 51 ragazzini
di una scuola media di Crema.

Ousseynou Sy, l’autista,
ha costretto i professori
a legare le mani dei ragazzi
e si è fatto consegnare
i cellulari.
Fortunatamente alcuni ragazzi
sono riusciti a tenere il telefono
e a chiamare i soccorsi.

I carabinieri hanno quindi bloccato il bus
e fatto scendere i ragazzi
mentre l’autista dava fuoco al mezzo.
L’uomo è stato arrestato.

Secondo le testimonianze
l’uomo voleva protestare
contro le politiche europee ingiuste
rispetto all’immigrazione
e alle morti nel Mediterraneo.

milano.repubblica.it

milano.repubblica.it
ESTERI
ESTERI

 Rlevente

Brexit, UE: proroga fino al 22 maggio se c’è l’ok di Westminster
La data del 29 marzo
stabilita per l’uscita della Gran Bretagna
dalla Comunità Europea,
è stata prorogata
dai 27 leader al Consiglio Europeo
fino al 22 maggio.

Tale scadenza è però condizionata
da un voto positivo di Westminster
sull’accordo di divorzio.

La bozza del documento
circolato il 21 marzo
fra i 27 capi di Stato dice:
“Il Consiglio Europeo
si impegna a concordare,
prima del 29 marzo,
una proroga sulla Brexit
fino al 22 maggio,
se l’accordo di divorzio
sarà approvato a Westminster
la prossima settimana”.

In caso di bocciatura a Westminster
il governo britannico
dovrà chiarire
come intende comportarsi
col voto delle Elezioni Europee
entro il 12 aprile.

Questo significa
che il governo britannico
ha ancora la possibilità
di trovare un accordo
per una Brexit senza intesa,
una lunga estensione,
o per revocare l’uscita,
fino al 12 aprile.

 ITALIA
 ITALIA

 Roberto Ferrari
Incendio in tendopoli calabrese, un morto
A San Ferdinando,
in provincia di Reggio Calabria,
la notte del 21 marzo
un incendio ha divorato
parte di una nuova tendopoli
gestita dalla Caritas.

Secondo una ricostruzione preliminare,
l’incendio si è sviluppato
in diversi punti
a causa di una serie
di cavi elettrici.

Nonostante l’intervento
dei vigili del fuoco,
un migrante,
le cui generalità
non sono ancora state rese note,
ha perso la vita.

La tendopoli in questione
si trova a un centinaio di metri
da una ex-baraccopoli
dove, l’anno scorso,
tre migranti,
tra i quali un minore,
sono morti
a causa di simili incidenti.

Per prevenire
ulteriori disastri
la baraccopoli era stata abbattuta
e sostituita dalla nuova tendopoli,
ma nonostante la presenza
di nuovi servizi igenici
e presidi sanitari,
i problemi sembrano non essere
del tutto risolti.

ESTERI
ESTERI

Emergenza in Australia per ciclone Trevor
L’Australia si sta preparando
ad affrontare il ciclone Trevor,
il cui arrivo è previsto
per oggi, sabato 23 marzo.

Si prevede che si abbatterà
sulla costa settentrionale
del paese
con venti che raggiungeranno
i 200 km orari.

Data la sua classificazione
come uragano
di categoria 2 o 3,
decisa in base alla potenza
di devastazione,
le autorità australiane
hanno dichiarato
lo stato di emergenza,
e provveduto alla ricollocazione
di circa 2000 persone.

Dal Mar di Corallo
alla Penisola di Capo York,
il ciclone Trevor
presenta le caratteristiche
di un tipico urgano atlantico,
con venti forti,
violente mareggiate
e piogge incessanti.

cronachedi.it

cronachedi.it

 ITALIA
 ITALIA

 Angélica Rivera de Peña

Il presidente cinese in visita a Roma
Giovedì 21 marzo,
è atterrato a Roma
il presidente cinese Xi:
resterà nella capitale
fino a sabato,
quando partirà per Palermo.

Il presidente cinese viaggia
con una delegazione di 500 persone.

Mattarella, il presidente italiano,
in una intervista
con cinque televisioni cinesi
ha detto che “l’intensificazione
dei nostri rapporti economici
deve passare attraverso
la creazione di un contesto
quanto più aperto
e trasparente possibile”.

Atteso dunque
un intensificarsi di accordi commerciali
tra imprese di Cina e Italia.

ESTERI
ESTERI
San Marino tenta di modificare legge sull’aborto
A San Marino,
microstato all’interno
del territorio italiano,
è ancora in vigore una legge
che prevede da tre a sei anni di carcere
per chi si sottopone
all’interruzione di gravidanza.

La legge non esclude nessuno,
che si tratti di minorenni,
o di vittime di violenze sessuali.
Anche in caso di malformazione del feto
l’aborto non è consentito.

L’unica attenuante
può essere per la donna
quella di non essere sposata,
in questo caso ci si può appellare
a una giustificazione
motivata dall’onore.

Il 6 marzo 2019,
500 parrocchiani hanno firmato
per modificare leggermente questa legge:
l’aborto potrà essere consentito
solo se la vita della donna
risulta messa in grave pericolo.

Inoltre, il volere della donna
verrà preso in considerazione
solo in caso questa
decidesse di sacrificarsi
per la sopravvivenza del feto.

Entro sei mesi
il Parlamento Sammarinese
dovrà pronunciarsi in favore o contrario
a questo cambiamento.

Si è registrato che in media
20 donne all’anno
emigrano in Italia
per richiedere questo tipo di intervento,
spendendo intorno a 2mila euro.

espresso.repubblica.it

espresso.repubblica.it
 ITALIA
 ITALIA

 Fabio Visconti

Il Senato assolve Salvini per il caso “Diciotti”
Il Senato ha deciso di respingere
l’autorizzazione a procedere
contro il ministro dell’interno
Matteo Salvini
per il caso “Diciotti”.

Il ministro era accusato
di sequestro di persona aggravato,
perché aveva impedito,
per sei giorni,
lo sbarco di 190 migranti,
tra cui donne e minori,
sulle coste italiane.

I profughi erano stati costretti
a rimanere a bordo
della nave della Guardia Costiera “Diciotti”.

Con 237 no,
il Senato ha quindi impedito
lo svolgimento di un regolare processo
contro Salvini.

La quasi totalità
del Movimento 5 Stelle,
suoi alleati al governo,
ha appoggiato Salvini,
così come Forza Italia.

Il ministro si è commosso
durante il suo discorso
e ha ringraziato i suoi alleati.

 CULTURA & SOCIETA’
 CULTURA & SOCIETA’

Whatsapp contro le fake news
Whatsapp prende provvedimenti
per combattere le fake news.
In futuro gli utenti
potranno effettuare una ricerca
per controllare l’attendibilità
della notizia ricevuta.

La novità è stata realizzata
su una versione Beta,
quindi non definitiva,
dell’applicazione.

In tale versione
sono presenti due novità:
un motore di ricerca interno,
che permette di fare ricerche
senza uscire dall’applicazione,
e la possibilità di fare
una ricerca per immagini,
che verranno analizzate
tramite google.

La nuova versione
punta a limitare
la diffusione delle “bufale”,
dato il ruolo involontario
che Whatsapp ha giocato
in questo fenomeno.

In India, ad esempio,
le bufale diffuse sulla chat,
riguardanti presunti rapimenti di bambini
da parte di bande,
sono state la causa
di un’ondata di violenza tale
da causare la morte
di almeno 25 persone.
In Sri Lanka, ha scatenato violenze
tra buddisti e musulmani.

Inoltre, WhatsApp sembra aver avuto
un ruolo anche nell’elezione
in Brasile del presidente,
sostenuto da migliaia di bot automatici
incaricati di diffondere
disinformazione in ogni modo.

 CULTURA & SOCIETA’
 CULTURA & SOCIETA’

La storia del giudice Ginsburg presto nelle sale
Dal 28 marzo di quest’anno,
le sale cinematografiche d’Italia
presenteranno il film
‘Una giusta causa’
della regista Mimi Leder
per ricordare
il fondamentale contributo
di Ruth Bader Ginsburg
nella lotta alla discriminazione
di genere.

Ruth Ginsburg,
giudice della Corte suprema americana,
è divenuta con gli anni
una figura rispettata da molti
per il suo impegno,
che negli ultimi tempi
l’ha vista opporsi apertamente
alle ingerenze
di Donald Trump.

Felicity Jones,
nel ruolo della protagonista,
e Armie Hammer,
nei panni del marito,
raccontano la sua storia,
concentrandosi sui primi anni di battaglie
per ottenere l’uguaglianza
nella sua carriera
e da avvocatessa arrivare a magistrata,
fino a diventare giudice.

Battaglie combattute
anche in Italia,
come ricorda
la scrittrice e giudice
Paola di Nicola,
e sottolinearne la rilevanza
è fondamentale.

Know others who’d enjoy EasyItalianNews.com? Forward this email!
EasyItalianNews.com
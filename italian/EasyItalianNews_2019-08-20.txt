ITALIA
 ITALIA

Lampedusa: sbarcati 27 minori dalla Open Arms
Primo passo
da parte del governo italiano
per la soluzione dello stallo
della Open Arms,
la nave con oltre 130 migranti a bordo
bloccata davanti a Lampedusa
perché il Ministro dell’Interno
Matteo Salvini
non dà l’autorizzazione all’attracco.

Nel pomeriggio inoltrato
di sabato 17 agosto,
al molo di Lampedusa,
27 persone
sono scese dalla Open Arms
dopo essere state
per 17 giorni in mare.

E’ stato il premier
Giuseppe Conte in persona
a sbloccare la situazione
dando il via libera allo sbarco
di 27 minori non accompagnati,
provenienti da Eritrea,
Sudan, Ciad,
Gambia e altri paesi africani.

Nel frattempo Francia,
Germania, Lussemburgo,
Portogallo, Romania
e Spagna
hanno offerto la propria disponibilità
per il sostentamento
e i bisogni
di tutte le altre persone ancora a bordo.
Ne rimangono 107.

ESTERI
ESTERI

 VillageHero

Spagna: incendio a Gran Canaria
A Gran Canaria, in Spagna,
8.000 persone
sono state evacuate
a causa di un incendio.
Il secondo
nell’arco di una settimana.

Le fiamme sono partite
dalla cittadina di Valleseco
per poi dividersi
in 2 direzioni.

In poche ore
l’incendio ha bruciato
3.400 ettari di vegetazione.

Oltre 600 persone,
tra pompieri,
militari e volontari,
supportati dai mezzi aerei,
sono al lavoro
per spegnere le fiamme
che il presidente delle Canarie,
Angel Victor Torres,
ha definito “inarrestabili”.

Le evacuazioni
hanno interessato
oltre 40 villaggi
della zona di Valleseco.

In questo momento,
a cause delle
alte temperature,
metà delle province spagnole
sono in stato di allerta
per il pericolo incendi.

 ITALIA
 ITALIA

 Lucianoo

Turista francese disperso nel Cilento, ritrovato morto dopo 9 giorni di ricerche
Il 9 agosto Simon Gautier,
giovane studente francese,
è scomparso sulle montagne
del Golfo di Policastro,
in provincia di Salerno,
durante un’escursione.

“Sono caduto in una scarpata,
ho le gambe rotte, aiutatemi,
vedo il mare
ma non so dove mi trovo”
è il messaggio che ha lasciato al 112,
prima di sparire.

L’elisoccorso è partito
dopo 28 ore dalla richiesta.
Ma le indicazioni
che ha fornito Simon
non sono state sufficienti
per localizzarlo.

Le ricerche nella vasta area montana
sono andate avanti
per 9 giorni.
Sono stati coinvolti vigili del fuoco,
protezione civile,
carabinieri
e, negli ultimi giorni,
anche speleologi,
alpinisti e unità cinofile,
in grado di raggiungere
insenature e crepacci inaccessibili.

Purtroppo il corpo senza vita di Simon
è stato ritrovato il 18 agosto.
È stato un drone
a individuare lo zaino
del giovane 27enne.
Il cadavere giaceva
in fondo a un burrone.

Simon viveva a Roma da due anni,
dove studiava Storia dell’Arte
all’Università.

ESTERI
ESTERI

 eng1ne

In tilt il sistema di controllo degli aeroporti Usa
Un guasto
al sistema elettronico
per i controlli degli ingressi
negli Stati Uniti
ha causato non pochi disagi
negli aeroporti americani.

Il sistema,
andato letteralmente in tilt,
ha costretto gli agenti dell’immigrazione
a registrare tutti gli arrivi
scrivendo a mano.

Durante il guasto,
il Los Angeles International Airport
ha comunicato con un tweet
di essere al lavoro
per la risoluzione del problema.

Alle 18:37
l’Agenzia americana per le dogane
e la protezione delle frontiere
ha quindi comunicato
il ritorno online dei sistemi.

Secondo le società interessate
non ci sono elementi
che indichino un attacco
di natura dolosa.

 ITALIA
 ITALIA

 Wento

Omelia shock di un prete contro i migranti
Don Piacentini
è il parroco di Sora,
cittadina laziale
nei pressi di Frosinone,

Durante l’omelia di piazza,
in occasione della festa di San Rocco,
ha pronunciato parole di accusa
contro i migranti e le Ong:
“Vanno a soccorrere persone
che hanno telefonini
o catenine al collo
e che dicono di venire
dalle persecuzioni.
Ma quali persecuzioni?”.

Gli organi clericali
hanno subito preso le distanze
da simili dichiarazioni.

La diocesi locale ha ricordato
che proprio la figura di San Rocco
è un esempio di carità cristiana
verso i bisognosi.
Anche Papa Francesco
ha voluto sottolineare che:
“le migliaia di individui
che ogni giorno fuggono
da guerre e povertà […],
prima che numeri,
sono volti, persone,
nomi e storie”.

Don Piacentini
è un accalorato sostenitore
del ministro Salvini,
infatti il suo profilo facebook
è pieno di messaggi anti-migranti.

Da parte dell’opinione pubblica
non sono mancate
le accuse di “fascista e leghista”
e l’invito a dismettere le vesti religiose
“per il bene della Chiesa”.

roma.repubblica.it

roma.repubblica.it
 ITALIA
 ITALIA

Si addormenta sul materassino, ritrovato al largo dopo 9 ore
Un ragazzo di 28 anni
si è addormentato sul materassino
mentre si trovava in mare
a Scilla, in Calabria.

Gli amici e la famiglia,
non vedendolo più,
a un certo punto
hanno dato l’allarme.

Sono subito partite
le ricerche coordinate
dalla Guardia Costiera,
e dopo 9 ore
il ragazzo è stato fortunatamente
trovato sano e salvo.

Le correnti lo avevano portato
quasi a Messina,
in Sicilia.
Il ragazzo era aggrappato al materassino,
in mare aperto.
Le buone condizioni del mare
hanno fatto sì
che il ragazzo
potesse essere recuperato in fretta.

 CULTURA & SOCIETA’
 CULTURA & SOCIETA’

 Cory McDonald

Morto l’attore Peter Fonda
Addio a Peter Fonda,
protagonista del film cult del 1969
‘Easy Rider’
e star di Hollywood.
Aveva 79 anni.

L’attore è morto
nella sua casa di Los Angeles
venerdì 16 agosto
per un tumore ai polmoni.

Nato a New York,
figlio di Henry Fonda,
fratello più giovane di Jane Fonda
e padre di Bridget Fonda,
Peter iniziò la sua carriera
come attore di Broadway.

Era stato nominato agli Oscar
per la sceneggiatura di ‘Easy Rider’,
che ha interpretato
insieme a Dennis Hopper
e a un giovane Jack Nicholson.

Il film è stato il manifesto
della controcultura degli anni Sessanta
e ha fondato il genere ‘road movie’:
‘Easy Rider’ uscì nelle sale cinematografiche
il 14 luglio del 1969
dopo essersi aggiudicato
la Palma d’Oro a Cannes.

In occasione del cinquantenario
era stato proiettato
in versione restaurata
lo scorso maggio
al festival della Croisette.

Peter Fonda è stato anche
un attivista per l’ambiente
e ha prodotto il film ‘The Big Fix’
sull’esplosione della piattaforma
Deepwater Horizon della Bp
nel Golfo del Messico nel 2010.

 SPORT
 SPORT

È morto il ciclista Felice Gimondi
Il mondo del ciclismo è in lutto
per la morte del grande corridore
Felice Gimondi.

Gimondi è morto
in seguito a un malore
mentre faceva il bagno
al mare.

Tra i suoi successi:
tre Giri d’Italia,
un Tour de France
e una Vuelta.

Uno di soli sette corridori nella storia
ad aver vinto
i tre grandi giri.

Eddie Merckx, rivale di una vita,
ha dichiarato:
“Perdo prima di tutto un amico
e poi l’avversario di una vita.
È stato tra i più grandi di sempre.”

Il presidente Mattarella
ha ricordato i numerosi
successi di Gimondi:
“Ha dato prestigio all’Italia”.

sport.sky.it

sport.sky.it
Donations help us pay our writers and editorial staff. Click here to show your support!
Donations
Click here
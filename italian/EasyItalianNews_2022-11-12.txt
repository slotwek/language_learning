Listen online as you read:

ESTERI
ESTERI

 Ggia

Ocean Viking, 230 profughi sbarcano a Tolosa
E’ sbarcata a Tolosa
la mattina di venerdì
la nave Ocean Viking
con 230 migranti a bordo,
tra i quali più di cinquanta bambini.

La nave è rimasta in attesa
di trovare un porto sicuro
per venti giorni,
mentre Francia e Italia
si attribuivano responsabilità a vicenda,
risultando in sei diverse
operazioni di soccorso
a causa delle gravi condizioni di salute
di alcuni dei profughi.

Dopo lo sbarco,
i passeggeri sono stati sottoposti
a una visita medica,
per poi cominciare il processo
per presentare domanda di asilo.

Nove paesi europei
si sono impegnati a ricollocare
due terzi dei passeggeri,
mentre la Francia accusa l’Italia
di aver preso una “decisione inaccettabile”
e “disumana”
nel non lasciare approdare la nave.
Infatti, il governo italiano
è responsabile del rifiuto
di numerose richieste
di assistenza medica
mentre la nave era in acque nazionali.

 ITALIA
 ITALIA

 Petr Brož (Czech Academy of Science)

Terremoto nelle Marche
È stata avvertita
una forte scossa di terremoto
nelle Marche:
la magnitudo è stata di 5.7
e l’epicentro è stato in mezzo al mare.

A questa scossa più forte
sono seguite altre scosse di assestamento
con magnitudo più bassa.

Fortunatamente non si sono registrati
gravi danni a cose o persone,
anche se sono giunte molte segnalazioni
di crepe e fessurazioni
in alcune abitazioni.

A scopo precauzionale
in diverse zone delle Marche
sono state chiuse scuole
e università.
Anche la circolazione dei treni
è stata temporaneamente sospesa
per permettere controlli
sulla linea ferroviaria.

ESTERI
ESTERI

 Vitaly V. Kuzmin

Russia, la protesta delle mogli dei soldati
E’ stato diffuso
su vari canali social
un video rappresentante
un gruppo di donne russe
di tutte le età
che protestano in piazza
contro il destino dei propri mariti
arruolati nell’esercito.
Nel video,
una giovane ragazza spiega
che dopo essere stato ferito in Ucraina,
suo marito è tornato a casa
solo per essere
prontamente rispedito al fronte.

Secondo il resoconto delle manifestanti,
sarebbe impossibile comunicare
e ricevere notizie
degli uomini inviati in guerra,
fatto che aumenta la preoccupazione
dei famigliari dei soldati feriti.

Le donne si rivolgono
al funzionario dell’amministrazione locale,
chiedendo spiegazioni
e il ritorno dei propri cari.

ESTERI
ESTERI

Germania: via libera alla cannabis a uso ricreativo
In Germania la nuova coalizione di governo
starebbe trovando un accordo
per inserire nel programma
del prossimo esecutivo,
la legalizzazione della cannabis
per uso ricreativo.

La coalizione,
formata da socialdemocratici,
verdi e liberali,
starebbe vagliando la possibilità
di consentire ai cittadini tedeschi
di consumare la cannabis
senza ragioni sanitarie,
ma a determinate condizioni
ancora oggetto di discussione.

Sono in corso i colloqui
che determineranno
la depenalizzazione o la piena legalizzazione
sull’uso di cannabis e droghe leggere,
così come promesso
durante la campagna elettorale
dei tre partiti.

La decisione definitiva comunque
tarda ad arrivare.
Ad oggi la cannabis in Germania,
nonostante sia la droga più utilizzata nel Paese,
è vietata:
il divieto riguarda il possesso
e la vendita.

La legalizzazione della cannabis
darebbe una spinta al mercato europeo
che potrebbe valere 3,2 miliardi di euro
entro il 2025.
La decisione troverebbe consensi
anche all’interno della popolazione,
che si sarebbe dichiarata favorevole
alla legalizzazione,
con la vendita all’interno
di negozi specializzati per esempio.

SCIENZA
SCIENZA

Effettuata la prima trasfusione al mondo di sangue artificiale
Nel Regno Unito
è stata effettuata
la prima trasfusione
con sangue artificiale.

3 gruppi di ricercatori,
l’università di Bristol e di Cambridge,
l’ente pubblico Blood and Transplant
e il National Health Service (NHS)
(il sistema sanitario nazionale
del Regno Unito),
sono infatti riusciti a realizzare
la prima produzione di sangue
creato in laboratorio.

Il sangue artificiale
è stato somministrato
in piccolissime dosi,
l’equivalente di due cucchiaini,
a due volontari
che verranno monitorati attentamente
per valutare eventuali reazioni.

L’obiettivo di questo progetto
è quello di creare artificialmente
quei gruppi sanguigni
talmente rari
che sarebbe impossibile reperire
solamente tramite donatori.

Il sangue artificiale viene creato
a partire da un campione
di vero sangue
dal quale vengono isolate
quelle cellule staminali
che saranno in grado di trasformarsi
in globuli rossi.
Il processo permetterebbe quindi
di assicurare trasfusioni periodiche
a quei soggetti con gruppi sanguigni
estremamente rari.

Gli scienziati del progetto si sono detti
estremamente soddisfatti e ottimisti
per i risultati raggiunti.

 CULTURA & SOCIETA’
 CULTURA & SOCIETA’

 Egisto Sani

Il miracolo di San Casciano: eccezionale ritrovamento di 24 bronzi etruschi
Ventiquattro statue di bronzo,
in perfetto stato di conservazione,
sono emerse dall’acqua calda
della sorgente termo-minerale
del Bagno Grande a San Casciano,
in provincia di Siena.

Le statue risalgono a 2300 anni fa.
Il fango caldo ha protetto
queste opere dell’arte etrusca,
che raffigurano Igea, dea della salute,
Apollo, protettore delle arti mediche,
e altre divinità,
insieme a molte riproduzioni
degli organi e delle parti anatomiche,
dalle mani ai polmoni,
esposti dai devoti per ottenere la guarigione
grazie all’acqua sacra.
Sono stati ritrovati anche ex voto,
oggetti della ritualità quotidiana,
e cinquemila monete in oro,
bronzo, argento.

Sono oggetti databili
tra il II e il I secolo d.C,
quando nella Toscana antica
si assiste al passaggio
dal mondo etrusco a quello romano.

Il santuario del Bagno Grande
rappresentava un’oasi di pace,
dove le famiglie nobili etrusche
dedicavano le statue all’acqua sacra.

Questa straordinaria scoperta
farà riscrivere la storia
di etruschi e romani.
Lo scavo è iniziato nel 2019
e le 24 statue sono state scoperte
nelle prime settimane di ottobre.
“È la scoperta più importante
dai Bronzi di Riace
e certamente uno dei ritrovamenti di bronzi
più significativi mai avvenuti
nella storia del Mediterraneo antico”,
commenta il direttore generale Musei
Massimo Osanna.

 CULTURA & SOCIETA’
 CULTURA & SOCIETA’

Ginette è il gatto più bello del mondo
In verità è una gattina,
ma ha vinto il titolo di felino
più bello del mondo.
Si tratta dell’esposizione internazionale felina
“I gatti più belli del mondo”
di Verona.

Ginette Kamari è una Blu di Russia,
ha 4 anni e vive in una cittadina
in provincia di Bergamo;
è nata in Polonia,
dove è stata adottata
da Luigina Bertaglia,
titolare di un allevamento gatti.

La caratteristica
di questa specie particolare di gatti
è il colore degli occhi verde intenso,
oltre al manto di un grigio perlato lucente;
Ginette in più è anche molto minuta
ed elegante:
tutte caratteristiche che le sono valse
il primo posto nel concorso.

Ginette è davvero molto bella,
ma la sua padrona Luigina
è rimasta molto sorpresa
per il riconoscimento;
di certo non si aspettava la vittoria.

Ginette aveva anche conquistato in passato
lo sguardo di una fotografa (Claudia Rocchini),
la quale l’ha immortalata
insieme alla sua padrona
in alcuni scatti per beneficenza.

milano.repubblica.it

milano.repubblica.it
Listen online as you read:

ESTERI
ESTERI

Trump positivo scrive dall’ospedale
Il presidente Trump
ha iniziato la terapia
con il remdesivir
e dall’ospedale in cui è stato ricoverato
ha inviato un tweet:
“Sta andando bene, penso.
Grazie a tutti. Love”.

Il medico personale del presidente
ha dichiarato di aver predisposto il ricovero
solo per un ulteriore monitoraggio.
Fa sapere però
che non è necessario l’ossigeno
e che il presidente sta riposando bene.

Intanto si allarga il numero
dei positivi al Covid-19
dell’entourage della Casa Bianca,
oltre alla first lady,
Melania Trump.

L’ultima a far sapere
di essere positiva, infatti,
è Kellyanne Conway,
l’ex advisor del presidente.

Positivo anche Bill Stepien
a capo della campagna elettorale di Trump.

 ITALIA
 ITALIA

La denuncia delle donne contro i cimiteri per feti
Spesso nei cimiteri
si trovano i “Giardini degli angeli”:
si tratta di luoghi
dove sono sepolti
i cosiddetti “prodotti abortivi”,
cioè “quello che resta
dopo un aborto,
terapeutico, spontaneo
o un’interruzione volontaria di gravidanza”.

In questi giorni in Italia
è scoppiata una polemica
dopo che una donna ha postato su Facebook
la sua triste vicenda.
La donna ha scoperto
che nel cimitero cittadino
esisteva una croce
con il suo nome e cognome,
dove in realtà era stato sepolto il suo feto,
anche se in assenza del suo consenso.

Il post ha ricevuto migliaia di condivisioni
e così si è accesa la protesta
di altre donne
vittime della stessa grave violazione.
A Roma la protesta
è stata accolta da un’associazione
che ha presentato un esposto alla Procura,
denunciando “la violazione
dei diritti fondamentali delle donne”,
ma anche del diritto
alla protezione dei dati personali
e del segreto d’ufficio
da parte di ufficiali di pubblico servizio.

Questi riti religiosi non autorizzati
vanno avanti da decenni
e spesso sono gestiti
da associazioni cattoliche “pro life”,
con la complicità di ospedali e comuni.

Per le donne coinvolte
l’appropriazione dei feti
da parte di questi enti religiosi
è un modo per farle sentire in colpa
per aver abortito
e per aver negato una “degna” sepoltura
alla vita che hanno interrotto.

espresso.repubblica.it

espresso.repubblica.it

ESTERI
ESTERI

 Jason Lawrence

Ucciso Thomas Jefferson Byrd
Thomas Jefferson Byrd,
uno degli attori preferiti da Spike Lee,
è stato ucciso ad Atlanta,
in Georgia.

L’attore è stato colpito
da una serie di colpi di pistola
alla schiena.

La polizia sta indagando sull’accaduto
e non è ancora noto il movente.
Le forze dell’ordine
sono state avvisate da una telefonata
ma, giunte sul posto,
non c’era più niente da fare.

Sulla sua pagina Instagram
il regista ha pianto
la scomparsa dell’amico,
annunciandone la scomparsa
e inviando le condoglianze alla famiglia.

Tra i vari film
in cui compare Thomas Jefferson Byrd
figurano: ‘Clockers’,
‘Girl 6 – Sesso in linea’,
‘Bus in viaggio’, ‘He Got Game’,
‘Bamboozled’, ‘Red Hook Summer’,
‘Il sangue di Cristo’ e ‘Chi-Raq’.

 ITALIA
 ITALIA

Maltempo in Italia
Si è abbattuta un’ondata di maltempo
su molte zone d’Italia,
in particolare nel nord del paese.

In Piemonte due persone
sono morte
e altre 2 sono disperse
nella zona di Cuneo.

In Valle d’Aosta,
un vigile del fuoco ha perso la vita
in seguito alla caduta di un albero.

A Venezia si è verificata l’acqua alta
che ha portato ad attivare il Mose,
la diga mobile,
che ha permesso di mantenere asciutta
la celebre piazza San Marco.

A Ventimiglia, in Liguria,
il fiume Roya è esondato.
E nella regione
si contano tre morti.

Nel sud Italia si registrano
forti venti di burrasca.
Dichiarata l’allerta rossa
in varie regioni d’Italia.

SCIENZA
SCIENZA

 Sören Bleikertz

Neuroni integri in vittima eruzione del Vesuvio
Un nuovo studio ha rivelato
la scoperta di neuroni integri
nel cervello vetrificato
di una vittima dell’eruzione del Vesuvio
del 79 d.C.,
circa 2000 anni fa.

L’eruzione che ha devastato
e seppellito in poche ore
l’area di Pompei e Ercolano,
e ha causato la morte
di migliaia di abitanti,
avrebbe permesso la conservazione
di resti biologici umani.

Lo studio è stato realizzato
da un team composto da:
l’università Federico II di Napoli,
il Cnr, il Ceinge-Biotecnologie Avanzate,
le Università Roma Tre e Statale di Milano.
Il coordinatore della ricerca
è l’antropologo forense Pier Paolo Petrone,
in collaborazione con geologi,
archeologi, biologi,
medici legali,
neurogenetisti e matematici.

Le ricerche multidisciplinari in corso
hanno lo scopo di ricostruire a ritroso
le varie fasi dell’eruzione,
che hanno sì importanza archeologica,
ma soprattutto di previsione
del rischio vulcanico.
Tutte le informazioni
che si ricaveranno da questi studi
potranno offrire importanti parametri
per la gestione delle emergenze
nell’area vesuviana.

 CULTURA & SOCIETA’
 CULTURA & SOCIETA’

Il museo della felicità esiste, ed è a Copenaghen
In una delle città europee
dove si vive meglio
ha aperto il Museo della felicità.

Per anni la Danimarca
è stata designata
come il “paese più felice del mondo”,
spesso al primo posto della classifica
dei Paesi più felici del mondo
stilata dalla Sustainable Development Solutions Network.

Il Museo della felicità della capitale danese
è un percorso interattivo
concentrato sulla storia della felicità
nelle sue varie sfaccettature,
sull’anatomia dei sorrisi,
e i benefici di determinati alimenti
(come il cioccolato).

Un originalissimo tour
nella felicità globale,
che mostra come le percezioni di questa
siano cambiate nel corso della storia,
come appare nelle regioni del mondo
e perché alcuni paesi
sembra che ne abbiano più di altri.

La struttura è stata aperta
in un particolare momento storico,
e per questo sono stati pensati
rigorosi protocolli anti Covid-19,
tra cui un sistema di accesso
a senso unico
e un limite di 50 ospiti.

Donations help us pay our writers and editorial staff. Click here to show your support!
Donations
Click here
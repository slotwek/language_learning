ESTERI
ESTERI

Padre e figlia salvadoregni annegati per varcare il confine Messico-Usa
Ha scioccato il mondo intero
la foto dei corpi senza vita
di Oscar Alberto Martinez,
di 25 anni,
e di sua figlia Angie Valeria
di 2 anni,
originari del Salvador,
annegati nel Rio Grande,
nel tentativo di attraversare a nuoto
il confine Messico-Usa.

A scattare la foto
è stata la reporter
Julia Le Duc.
Le immagini di padre e figlia,
legati in un abbraccio mortale,
indignano l’opinione pubblica americana.

Trump, invece,
posta su Twitter
messaggi che confermano
la tolleranza zero
verso i flussi dei migranti.

Nel frattempo
sono stati ritrovati
vicino a un cantiere
per la costruzione del muro
voluto da Donald Trump,
altri quattro corpi senza vita:
quelli di una giovane donna,
di due bambini
e di un neonato,
deceduti probabilmente
“per disidratazione
ed esposizione
all’eccessivo caldo”.

ESTERI
ESTERI

 Tasnim News Agency, Meghdad Madadi

Accordo Nord Corea-Usa, monito a Seul: “Non si intrometta”
A pochi giorni dalla visita
di Donald Trump
in Corea del Sud,
Pyongyang chiede a Seul
di “non intromettersi”
nelle trattative
con gli Stati Uniti.

L’avvertimento arriva
dopo il fallimento
del vertice di febbraio ad Hanoi
che doveva servire
per discutere
della denuclearizzazione
della Corea del Nord.

Il monito di Pyongyang
è stato diffuso
dall’agenzia di stampa coreana Kcna.

Con una nota
del ministro degli esteri,
il regime ha dichiarato:
“Non è assolutamente in questione
che il governo sudcoreano
possa interferire”.

Il comunicato è stato diffuso
pochi giorni dopo
le dichiarazioni del presidente
della Corea del Sud,
Moon Jae-in,
che ha parlato di presunti contatti
“dietro le quinte”
tra Corea del Nord e America,
e di comunicazioni
tra le 2 Coree
attraverso diversi canali.

 ITALIA
 ITALIA

 Deplaw2012

Lasciata, cerca di far passare l’ex per un terrorista dell’ISIS
A Torino,
una studentessa ucraina
di 25 anni
dopo essere stata lasciata
dal suo ragazzo libanese,
ha cercato di farlo passare
per un terrorista dell’ISIS.

La ragazza si è intrufolata
nella stanza dell’ex-ragazzo
tappezzandola di poster di Al-Quaeda
e dell’ISIS,
e ha poi fatto scattare
l’allarme antincendio
nel campus.

La Digos in seguito alle indagini
ha però scoperto
che il ragazzo non era
un potenziale terrorista.

Lei, invece,
è stata arrestata
con le accuse di calunnia,
furto e danneggiamento aggravato.

torino.corriere.it

torino.corriere.it

ESTERI
ESTERI

 Unknown IFB member

Arrestato militante Isis italo-marocchino
Notizie dell’arresto
di un foreign fighter
di origini italo-marocchine
sono emerse
in seguito al suo arresto
in Siria
da parte della polizia locale.

L’uomo ha raggiunto
il conflitto siriano
nel 2013
dopo aver lasciato alle spalle
la Germania,
ove risiedeva
e, in apparenza,
nutriva la sua radicalizzazione
tramite l’accesso
a contesti integralisti islamici.

Samir Bougana,
venticinquenne,
nel corso degli ultimi anni,
ha combattuto
tra i ranghi delle milizie
vicine ad Al Qaeda
e, successivamente,
come uno dei “combattenti della libertà”
dell’Isis.

Nei confronti del militante
pendeva un’ordinanza
di custodia cautelare
per associazione a fine terroristico
la quale,
grazie alla segnalazione
della polizia tedesca,
è risultata nel suo arresto.

 ITALIA
 ITALIA

 KGGucwa

Riapertura metro Repubblica, con torta e candeline
Mercoledì 26 giugno
ha ufficialmente riaperto
la stazione ‘Repubblica’
della linea metropolitana
di Roma,
dopo 264 giorni
di chiusura.

“Sono molto emozionato,
stentavo a crederci
quando ho sentito
l’annuncio sulla metro.
Oggi è proprio
una bella giornata”,
dichiara
uno dei primi passeggeri
a fare uso del servizio.

Dopo l’incidente
di otto mesi fa
che ha reso necessarie
le riparazioni,
alle 5:30 di mattina
di mercoledì,
un funzionario dei servizi
ha aperto i cancelli
inaugurando la linea.

In occasione dell’evento,
in piazza della Repubblica,
era presente un comitato
con tanto di torta
e candeline personalizzate.

Una signora,
salendo sulla metro
per avviarsi al lavoro,
ha espresso il sentore generale
esclamando
“Je l’amo fatta!”

ESTERI
ESTERI

 Tasnim News Agency, Erfan Kouchari

Crolla palazzina a Vienna
Nel pomeriggio di mercoledì
26 giugno,
si è verificato un parziale crollo
in una palazzina a Vienna.

La probabile causa del crollo
è stata una fuga di gas.
Lo stabile conta 5 piani
e 30 appartamenti.

Almeno 14
le persone rimaste ferite
di cui 2 in gravi condizioni.

Anche il palazzo accanto
ha subito dei danni.

I vigili del fuoco
impegnati nei soccorsi
hanno dovuto rimuovere le macerie
a mano
per evitare ulteriori crolli.

AFFARI E FINANZA
AFFARI E FINANZA

 Marcus Dawes

Jony Ive lascia la Apple
Il più famoso designer industriale,
Jony Ive,
responsabile del successo
di prodotti come Imac e Iphone,
lascia la Apple.

Il designer lascerà l’azienda
entro la fine dell’anno
per dare vita
a una sua azienda personale,
chiamata “Lovefrom”,
che avrà anche Apple
tra i suoi principali clienti.

Tim Cook, amministratore della Apple,
definisce Ive unico al mondo,
riconoscendo il ruolo fondamentale
che ha avuto nell’azienda di Cupertino.

Una carriera incredibile,
Ive ha dato consigli
al regista J. J. Abrams
per costruire la spada laser di Star Wars,
alla Apple ha completamente modificato
l’aspetto del sistema operativo iOS e OS X,
introducendo un nuovo stile grafico,
e inoltre è il responsabile
del design dell’iPhone X.

L’addio del più famoso
designer industriale del mondo
è uno shock per investitori e clienti.
Al momento non è stato indicato
alcun successore
e le sue responsabilità
saranno per ora assunte
da due vicepresidenti.

 CULTURA & SOCIETA’
 CULTURA & SOCIETA’

 Ivanfurlanis

Padova, installazione cadaveri mediterranei
Un’esposizione
a tema migrazioni Mediterranee
è stata installata
davanti alla stazione di Padova,
e ha subito attirato
critiche ed opinioni contrastanti.

La mattina del 26 giugno,
infatti,
sono stati esposti dodici manichini,
ognuno posizionato supino
sotto a un telo bianco.

Questa allusione alle vittime
del trasporto di migranti
nel Mediterraneo
è palesata
da una serie di cartelli,
ognuno riportante
una frase ostile
verso il fenomeno migratorio.

“Il peso delle parole”
è il nome dell’installazione
a opera di Andrea Dodicianni,
artista impegnato
anche al Right2city Festival,
in corso a Padova
da questa settimana
fino alla fine del mese.

Know others who’d enjoy EasyItalianNews.com? Forward this email!
EasyItalianNews.com
ESTERI
ESTERI

Israele: Netanyahu accusato di frode e corruzione
Il premier israeliano
Benjamin Netanyahu
sarà incriminato
per tre casi
di corruzione e frode.

Lo ha reso noto
la tv israeliana
precisando che questa
sarà l’accusa del procuratore generale
Avichai Mandelblit.
Tuttavia l’udienza
per formalizzare il reato
si terrà dopo il voto,
per consentire a Netanyahu
di superare il periodo elettorale.

Mandelblit chiede
l’incriminazione per 3 inchieste
su casi di corruzione,
fatto che avrà sicuramente
una conseguenza diretta
sulla campagna elettorale.

In Israele si vota il 9 aprile,
Netanyahu pare ancora favorito,
ma l’ex capo di Stato maggiore Benny Gantz
e la sua coalizione di partiti,
potrebbero approfittare
di questo momento delicato per il premier
e mettere in discussione
una leadership che dura
da molti anni.

Netanyahu si difende dicendo:
“Una persecuzione politica,
una campagna di caccia alle streghe
per abbattere il governo della destra”,
ha dichiarato dopo la notizia
dell’incriminazione.
E ancora:
“L’ obiettivo è quello
di influenzare le elezioni.
Ogni cittadino deve capire
che l’intento è di abbattere la destra
e portare su la sinistra
con la distribuzione al pubblico
di accuse ridicole.
State tranquilli,
supererò tutto”.

ESTERI
ESTERI
Vertice di Hanoi, Trump e Kim Jong-un non trovano un accordo
Mercoledì 27 febbraio
ad Hanoi, in Vietnam,
ha avuto inizio il secondo vertice,
tra il presidente degli Stati Uniti
e il leader nordcoreano,
dopo quello tenutosi a Singapore
lo scorso giugno.

Trump e Kim Jong-un
si sono incontrati
al Metropole Hotel di Hanoi
dove, sorridenti,
si sono stretti la mano
per aprire l’incontro.

L’obiettivo del vertice
era quello di discutere
la denuclearizzazione della Corea del Nord
per il miglioramento dei rapporti
tra i 2 paesi,
con l’obiettivo di raggiungere
una pace duratura.

In cambio del disarmo
della Corea del Nord,
Kim Jong-un ha chiesto
la riduzione delle sanzioni
applicate nei confronti del suo paese,
che al momento ne limitano
il pieno sviluppo economico.

Purtroppo i due leader
non hanno trovato un accordo
che soddisfacesse entrambi,
e l’incontro è terminato in anticipo
con nessuna soluzione di fatto.

 ITALIA
 ITALIA
Reddito di cittadinanza: primo sì al Senato su Quota 100 e reddito di cittadinanza
Con 149 sì, 110 no
e 4 astenuti,
l’Aula del Senato
ha dato il primo via libera
al decreto con Quota 100
e reddito di cittadinanza,
le misure bandiera
del governo Lega-M5s.

Una seduta tesa,
con diversi momenti di caos.

Dapprima, quando alcuni senatori
di Forza Italia
hanno indossato dei gilet blu
con scritto ‘Sì lavoro, no bug’
e poi durante l’intervento
di Paola Taverna
del Movimento 5 Stelle.

Il provvedimento, detto “decretone”
passerà poi all’esame della Camera
per la seconda lettura.

In Senato sono state approvate
alcune modifiche
che vanno dalla tutela della privacy
alle norme anti “furbetti del divorzio”,
dalla stretta nei confronti
degli extracomunitari
al prolungamento della pace contributiva.

Tra le questioni rinviate
c’è il tema delle risorse
per i disabili e le famiglie numerose,
sul quale ci sarebbe un’intesa di massima
fra Movimento 5 Stelle e Lega,
i cui senatori
hanno festeggiato fuori dal Senato.

ESTERI
ESTERI
Incidente in stazione in Egitto, decine di morti e feriti
Alla stazione del Cairo
mercoledì 27 febbraio
si è verificato un incidente ferroviario
che ha dato origine
a un vasto incendio.

Le probabili cause dell’incendio
sono lo scoppio
di una cisterna carburante
di un treno,
che non si è fermato
alla fine del binario
schiantandosi contro la banchina.

Il bilancio provvisorio
parla di almeno 25 morti
e una quarantina di feriti.
Le cifre sono però
destinate a salire.
La procura ha aperto un’indagine
sull’incidente.

ECONOMIA
ECONOMIA

La fame dell’iperinflazione venezuelana
A cause della famelica iperinflazione
che ha recentemente colpito
il Venezuela,
un’indagine nazionale
sulle condizioni di vita
della popolazione venezuelana
rivela che, attualmente,
attorno all’80%
delle unità famigliari
del paese
è in condizioni di insicurezza alimentare,
laddove l’89%
non ha un reddito sufficiente
a comprare
le più fondamentali vivande.

Infatti, con uno stipendio medio
di 6 dollari mensili,
la qualità della dieta venezuelana
è rapidamente diminuita.

Ciò è strettamente correlato
a una crescita del 51%
del numero di famiglie
che vivono in condizioni
di povertà,
e a un aumento
della disoccupazione del 10%
nell’arco di due anni,
seguito inoltre
da una crescita
della mortalità infantile.

AMBIENTE
AMBIENTE
Estate australiana più calda di sempre
Quest’ultima estate australiana,
conclusasi al termine
di febbraio 2019,
è stata classificata
come la più calda mai registrata.

Un recente rapporto
del Bureau of Meteorology di Melbourne
ha osservato che,
durante gli ultimi tre mesi,
le temperature medie,
massime e mediane,
si sono innalzate di due gradi
rispetto alla media complessiva.

Infatti, gennaio 2019
è stato il più caldo mai registrato
nel continente australe,
con temperature medie
sopra ai 30 gradi.

La prolungata siccità
e le calde temperature
hanno causato gravi danni
all’agricoltura e
all’industria vinicola,
oltre che alla fauna
e flora locale.

Inoltre i frequenti incendi
che dal sud-est si sono estesi
fino al nord-est del continente,
hanno messo in difficoltà
numerose specie
di animali selvatici.

 CULTURA & SOCIETA’
 CULTURA & SOCIETA’
Premio Amnesty International Italia: le canzoni candidate
Il riconoscimento “Voci per la Libertà”,
nato nel 2003
grazie ad Amnesty International,
un’organizzazione non governativa
impegnata nella difesa
dei diritti umani,
viene assegnato da una giuria
di giornalisti, studiosi,
e da conduttori radiofonici e televisivi,
per premiare
la migliore canzone dell’anno
riguardante tematiche
collegate ai diritti umani.

Tra le canzoni italiane finaliste quest’anno
ci sono “Uomini Topo“
di Carmen Consoli,
Francesca Michielin con “Bolivia“,
i Punkreas con “U-Soli“,
i Radiodervish con “Nuovi schiavi“,
e altri sei brani,
per un totale di dieci canzoni.

Il premio Amnesty International Italia
è finalizzato alla sensibilizzazione
e prevenzione di abusi
per quanto riguarda i diritti
di integrità mentale e fisica,
di libertà dalla discriminazione
e di libertà di coscienza ed espressione.

 SPORT
 SPORT
Coppa Italia: Fiorentina-Atalanta 3-3
Nella partita d’andata
della seconda semifinale
di Coppa Italia,
Fiorentina e Atalanta
hanno pareggiato per 3 a 3.

I bergamaschi erano passati in vantaggio
al tredicesimo con Gomez
per poi trovare il raddoppio
dopo due minuti.
Un quarto d’ora dopo, però,
la Fiorentina accorciava le distanze
e infine pareggiava
tre minuti dopo.

Nella ripresa,
nuovo vantaggio dell’Atalanta,
ma la Fiorentina ancora una volta
trovava il gol del pareggio.
Al 92’ poi l’Atalanta
ha sfiorato la vittoria
colpendo una traversa.
Ad aprile
si giocherà la partita
di ritorno.

Know others who’d enjoy EasyItalianNews.com? Forward this email!
EasyItalianNews.com
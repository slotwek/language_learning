ESTERI
ESTERI

La Johnson & Johnson deve pagare multa milionaria
Lo Stato dell’Oklahoma
ha fatto ricorso
contro la multinazionale farmaceutica statunitense
Johnson & Johnson
per la campagna commerciale
finalizzata alla vendita
di antidolorifici
contenenti sostanze oppiacee.

Thad Balkman, giudice distrettuale
della Cleveland County,
ha confermato
la sentenza di condanna
contro la J&J
perché responsabile
del decesso per overdose
di oltre 70mila vittime
solo nel 2017.

Il risarcimento richiesto
dal procuratore generale dell’Oklahoma,
Mike Hunter,
era di 17 miliardi di dollari,
ma il giudice lo ha fissato
a “soli” 572 milioni.

La Johnson & Johnson,
vista la riduzione della multa,
farà ricorso in appello.
E intanto i suoi titoli in borsa
sono stati rivalutati.

Altre case farmaceutiche,
come Purdue Pharma e Teva,
hanno patteggiato multe
per decine
e centinaia di milioni di dollari
nel 2019.

Secondo le autorità,
in Ohio sono stati 400.000
i morti per overdose da farmaci
tra il 1999 e il 2017.

ESTERI
ESTERI

 EU2017EE Estonian Presidency

Brexit, prossima la sospensione del Parlamento
E’ stato Nick Robinson,
un giornalista della BBC,
ad anticipare la notizia
che alla regina del Regno Unito
“potrebbe venir chiesto
di acconsentire
al rinvio del Parlamento
già oggi”.

Il primo ministro britannico
Boris Johnson
lo ha confermato ufficialmente poco dopo,
provocando un diffuso senso di indignazione
tra le opposizioni.

Questo perché
la richiesta di sospensione
delle attività parlamentari
coprirebbe un periodo
di più di un mese:
dal 9 settembre al 14 ottobre,
lasciando ai Comuni
solo due settimane al rientro
per lavorare alla Brexit
prima della sua scadenza,
il 31 ottobre.

Conseguentemente,
la stesura di un accordo alternativo
al ‘no deal’
voluto da Johnson,
potrebbe risultare più difficile.

 ITALIA
 ITALIA

Finiscono con l’auto in un lago, due morti
Una coppia di anziani
è caduta in un lago
con l’auto.

E’ successo a Canzolino,
in provincia di Trento.

La coppia,
un uomo e una donna,
è precipitata nel lago
a causa di una manovra sbagliata
per uscire dal parcheggio.

Gli anziani
sono rimasti intrappolati nell’auto,
che è sprofondata
a 5 metri
di profondità.

I soccorritori
non hanno potuto far nulla
per salvare la coppia
che è annegata
dentro l’auto.

I 2 anziani
erano originari
di Pergine.
La cittadina è in lutto
per l’accaduto.

ESTERI
ESTERI

 Gustavo Lima / Câmara dos Deputados
Amazzonia, il Brasile rifiuta i 20 milioni del G7
Il governo brasiliano
ha rifiutato l’offerta
dei 20 milioni
del G7
proposti come aiuto
per la lotta agli incendi
in Amazzonia.

Il presidente Bolsonaro
e il suo capo di gabinetto,
Onyx Lorenzoni,
hanno spiegato
le ragioni del rifiuto
utilizzando termini
molto duri.

Lorenzoni ha definito
“pratiche colonialiste
e imperialiste”
le offerte del presidente Macron
e lo ha anche accusato
di non essere stato in grado
di evitare l’incendio
di Notre-Dame.

Bolsonaro ha poi messo in dubbio
i dati sugli incendi
in Amazzonia,
affermando che la situazione attuale
rientra nei limiti
della normalità.

 Jay Galvin

Murale di Banksy sparito
A Dover, in Gran Bretagna,
è sparito un murale di Banksy
raffigurante la bandiera UE
con un operaio che cancella
una delle stelle.

Il murale era comparso
a maggio 2017
ed era dedicato alla Brexit.

A riportare la notizia
è stata la CNN
che ha fornito il resoconto
di un testimone,
che racconta di aver notato
delle impalcature lungo la parete
che ospitava il murale.

Non è chiaro se l’opera
sia stata rimossa,
per essere magari venduta,
oppure se sia stata coperta
con della vernice.

Sui social molti messaggi
di cittadini di Dover
lamentano la scomparsa del murale.

 TECNOLOGIA
 TECNOLOGIA

Friendness: la nuova app per fare amicizia
Trovare nuovi amici:
questo è lo scopo di ‘Friendness’
la nuova app d’incontri
unica nel suo genere.

L’idea è italiana
ed è stata sviluppata
da Keyos s.r.l.,
un’azienda milanese
attiva nell’ambito
dei servizi informatici,
e Alfonso Adduci,
giovane sviluppatore ideatore del progetto

Disponibile sia su IPhone
che smartphone Android,
il funzionamento è semplice:
chi è in cerca di nuove amicizie
indica la sua disponibilità
a uscire per un caffè,
un drink o una cena
nella sua città,
e in automatico si crea un gruppo
di 3-5 persone della stessa età
che vogliono fare la stessa cosa.

Per la sicurezza degli utenti,
l’app prevede un “punteggio karma”,
che non indica la simpatia,
ma l’affidabilità:
comportamenti sgradevoli
o illegali
portano al blocco dell’utente.

 CULTURA & SOCIETA’
 CULTURA & SOCIETA’

 Bart ryker

I luoghi del Festival di Venezia
Il 28 agosto ha avuto inizio
la 76esima Mostra Internazionale
d’Arte Cinematografica
di Venezia.
È un’occasione imperdibile
per visitare la città “galleggiante”
popolata dalle celebrità.

Il Palazzo del Cinema
è la sede principale del festival,
e si trova sul Lungomare Marconi del Lido.
Qui le star salgono
sul celebre “tappeto rosso”,
immortalate dagli obiettivi
di fotografi e videoperatori.

Nella Sala Grande del Palazzo
hanno luogo le proiezioni
dei principali film in concorso.

La Sala Darsena invece
era l’ex arena all’aperto
e offre ben 1500 posti
con una tecnologia acustica
all’avanguardia.

C’è poi il Palazzo del Casinò,
di stile fascista,
dotato di 5 sale.
È il luogo destinato ai giornalisti,
in cui vengono proiettate le anteprime
e si svolgono le conferenze stampa.

Infine, il PalaBiennale
è la struttura più grande,
che conta ben 1760 posti a sedere.
Qui il pubblico può assistere
alle doppie proiezioni serali.

Sul lungomare Marconi
si incontra inoltre l’Hotel Excelsior,
dove alloggiano
e vengono intervistati
registi e attori.
Sulla terrazza si è svolta nel 1932
la primissima edizione del Festival.

Non si entra senza un lasciapassare,
ma dal Lido
si può tentare di accedere
alla spiaggia dell’Hotel
e da lì osservare la terrazza.

Per attendere i divi in arrivo
a bordo delle imbarcazioni
il luogo migliore è la Darsena.
È il momento più fotografato
dai paparazzi
e dalle folle di ammiratori.

Per raggiungere il Lido
è consigliabile transitare
dal Canal Grande:
è la via più lunga,
ma il panorama
ripaga del tempo speso in più.

 SPORT
 SPORT

US Open: subito fuori Fabio Fognini, avanza Lorenzi
Finisce già al primo turno
l’avventura di Fabio Fognini
agli US Open.

Il tennista ligure,
testa di serie n.11,
è stato sconfitto
in quattro set
dall’americano Opelka.

Fognini, dopo aver perso
i primi due set,
si era portato sul 2-1
vincendo il terzo,
ma Opelka ha chiuso il match
conquistando il quarto set.

Bene invece Paolo Lorenzi
che accede al secondo turno
dopo una gran rimonta
contro Svajda:
l’azzurro, sotto di due set,
è riuscito a vincere 3-2.

sport.sky.it

sport.sky.it

Mille grazie a…
Raymond Moy, Maria E. Russo, Jocelyn Taylor, Patricia Infantine, Sieglind, D. Watson, Debbie Epstein, Ken Allievo, Helen, Michael Aitken, Derek Hook, Andy Postance, Ken Bryer, Killian O Donnell, Nigel A., Pdmdec, Jon, Laura M., Pat Starkey, la_ninfea, M. Smart, Legend, Renee Bosma, Lynne F., and others who chose to remain anonymous.
Those are the generous ‘Easy Italian News’ readers who, this hot August, have helped us pay the freelance writers, editor and newsreader that together produce this news bulletin, three times a week.
If EasyItalianNews.com has helped you with your Italian, please also find a moment to contribute something. There are four currency options (British pounds, euros, US dollars & Australian dollars).
EasyItalianNews.com
contribute something
Donate now!
Donate now
+++
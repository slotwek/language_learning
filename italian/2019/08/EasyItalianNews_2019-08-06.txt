ESTERI
ESTERI
Texas: sparatoria in un Walmart
Un uomo di 21 anni
è entrato nel Walmart
del centro commerciale Cielo Vista,
a El Paso, in Texas,
e ha iniziato a sparare
con un AK-47.

20 persone sono state uccise
di cui 4 bambini
e altre 26 persone sono state ferite
alcune in modo grave.

L’uomo è stato arrestato
e su internet sono stati trovati
suoi messaggi d’odio
indirizzati verso le minoranze.

Il governatore del Texas
lo ha definito
“uno dei giorni più sanguinosi
del Texas”.
Il presidente Trump ha dichiarato
che si è trattato “di un atto vile”.

Il candidato democratico Beto O’Rourke,
originario di El Paso,
ha interrotto la campagna elettorale
per tornare nella sua città.

 ITALIA
 ITALIA

Emergenza incendi: fiamme vicino a Palermo
La notte tra il 2 e il 3 agosto
un vasto incendio
si è sviluppato
tra  Monreale
e San Martino delle Scale,
in provincia di Palermo.

Anche nella zona
di Monte Caputo
ettari di vegetazione
sono stati divorati dalle fiamme.

I vigili del fuoco
sono stati costretti
a far evacuare
le case adiacenti
alla zona in fiamme
in via precauzionale.

Soltanto dopo ore,
grazie alle collaborazione
tra pompieri,
corpo forestale
e protezione civile,
supportati dai canadair,
è stato possibile
domare le fiamme.

Ma il pericolo degli incendi
interessa tutta la Sicilia.

Si sono registrati incendi
anche nel trapanese,
nel catanese
e nell’agrigentino.

L’intera regione è infatti
in stato di allerta
per il pericolo incendi.

 ITALIA
 ITALIA
Genova: turista cade da una giostra
Tragedia al porto turistico di Genova.
Una donna è morta
dopo essere caduta
da una ruota panoramica.
Secondo la polizia
si tratta di suicidio.

E’ successo venerdì sera
e sono stati inutili
i tentativi dei medici di rianimarla.

La donna era una turista tedesca
di 51 anni,
proveniente da Monaco di Baviera.

Il gestore racconta
che aveva già fatto
un primo giro sulla giostra
e poi è risalita.
Ad un certo punto
si è sporta,
ha scavalcato lo sportello
e si è buttata di sotto.

La polizia ha sequestrato la ruota
per accertamenti,
e ha controllato la borsa della vittima
cercando moventi per il suicidio
e documenti
per avvisare i familiari.

Sembrerebbe che la turista
abbia imitato un fatto analogo
accaduto a Rimini
qualche giorno prima.

telenord.it

telenord.it

ESTERI
ESTERI
Egitto, auto causa un maxi incidente al Cairo: almeno 19 i morti
Un’auto che viaggiava contromano
lungo la strada Corniche al Maadi,
al Cairo, in Egitto,
ha provocato un grave incidente,
e successivamente un’esplosione
che ha ucciso 19 persone
e ferite più di 30.

E’ successo
davanti al più famoso
ospedale oncologico
della capitale.

Le autorità egiziane indagano
su una possibile
matrice terroristica.

L’esplosione, infatti,
sarebbe stata troppo potente
per essere stata causata
soltanto dall’incendio dell’auto.

Si pensa quindi che il veicolo
potesse trasportare materiale esplosivo
da utilizzare
per un futuro attentato,
e che l’automobile
fosse in fuga
dalla polizia egiziana.

E’ stato proclamato
lo stato di allerta
e istituita un’unità di crisi
per gestire la situazione.

 ITALIA
 ITALIA
Proprietaria di Airbnb rifiuta coppia gay a Foggia
“Non accetto due uomini…
Solo uomini accompagnati
da fidanzata, compagna,
amica oppure moglie”.
Questa è la risposta
data a Matteo di Modena
dalla proprietaria che affitta casa
su Airbnb a San Severo,
vicino a Foggia, in Puglia.

Il giovane le aveva chiesto spiegazioni,
perché non era certo
di aver capito:
“Che differenza c’è
se vengo con la mia ragazza
o con il mio ragazzo?”
Secondo la donna,
non è un pregiudizio,
ma solo una “scelta”
in accordo con la sua famiglia.

La denuncia dell’episodio
è arrivata dall’Arcigay foggiano,
che chiede di applicare
dei provvedimenti restrittivi
nei confronti della donna
e del suo profilo sul sito.

Da parte sua Airbnb
ha avviato le proprie indagini,
mettendosi in contatto
con la proprietaria.
I suoi portavoce
hanno dichiarato pubblicamente
che le discriminazioni di genere,
religiose e di razza
vanno contro la politica dell’azienda.
In casi simili l’utente
è stato anche rimosso dal circuito.

 ITALIA
 ITALIA
La Sardegna si riprende la sabbia rubata dai turisti
In Sardegna
negli ultimi 10 anni
sono state confiscate
dalla Guardia aeroportuale
della Costa Smeralda,
tonnellate di sabbia,
pietre e conchiglie.
Il materiale è custodito in aeroporto
in attesa di essere “restituito”
alle spiagge.

È il bottino di migliaia di piccoli furti
commessi nel tempo dai turisti,
che ogni anno
vorrebbero portarsi via un souvenir
di quei meravigliosi lidi.

Grazie all’accordo
tra l’Area marina protetta
di Tavolara-Punta
Coda Cavallo (Olbia),
l’Ente Nazionale dell’Aviazione Civile,
che gestisce l’aeroporto di Olbia,
la Regione Sardegna
e il Corpo forestale,
la sabbia verrà riposizionata
a Porto San Paolo,
e le rocce e le conchiglie
a Tavolara.

“Ogni granello di sabbia
è un pezzo del nostro futuro”,
ha dichiarato l’Assessorato all’Ambiente
della Regione,
soddisfatto dell’iniziativa.

 SPORT
 SPORT
Moto GP a Brno
Domenica 4 Agosto
si è corsa la gara del MotoGP
a Brno,
in Repubblica Ceca.

A salire sul podio è Marquez
che ha mostrato le sue qualità.
Il campione della Honda
aveva già mostrato le sue capacità
durante le prove,
tutte sul bagnato.

Lo spagnolo ha condotto
una gara perfetta.
Ha mantenuto la posizione alla partenza
e ha iniziato a spingere
solo da metà gara in poi,
rendendo impossibile l’attacco
a Dovizioso,
dietro di lui.

Momento di paura
a 9 giri dal termine,
per una possibile caduta,
che però Marquez ha evitato con stile.

La gara è iniziata
con 40 minuti di ritardo
che non hanno però inciso
sulla concentrazione del campione.
“Mi stavo addormentando”
scherza Marquez.

Soddisfatti della gara anche Dovizioso,
secondo classificato
e Jack Miller
terzo al traguardo.

 SPORT
 SPORT
La nazionale di pallavolo femminile si qualifica per Tokyo 2020
L’Italvolley femminile
si è qualificata
per le olimpiadi di Tokyo 2020.

Le ragazze guidate dal C.T. Davide Mazzanti
hanno ottenuto il pass
grazie alla vittoria
contro l’Olanda
nell’ultima partita
del torneo preolimpico.

Le azzurre hanno vinto
con un netto 3-0
con i parziali di
25-23,
25-17
e 25-22.

Per l’Italia
è la sesta partecipazione consecutiva
alle Olimpiadi
con l’obiettivo di vincere
la prima medaglia.

Autentica trascinatrice
della squadra italiana
l’opposto Paola Egonu
che ha realizzato
ben 27 punti.

Know others who’d enjoy EasyItalianNews.com? Forward this email!
EasyItalianNews.com
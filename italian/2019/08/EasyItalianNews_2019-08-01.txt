ESTERI
ESTERI
Brasile: disordini in carcere, 57 morti
Almeno 57 persone sono morte
nella prigione di Altamira,
nello stato settentrionale
del Parà in Brasile,
durante una rivolta carceraria
scoppiata lunedì 29 luglio.

Secondo le autorità brasiliane,
16 persone sarebbero morte decapitate,
mentre le altre vittime
asfissiate a causa di un incendio
appiccato nel corso degli scontri.

La rivolta,
durata circa 5 ore,
sarebbe scaturita da uno scontro
tra i membri di due gang criminali rivali:
i detenuti di un’ala del penitenziario
ne hanno invasa un’altra,
hanno preso in ostaggio due guardie
e dato fuoco a una cella.
Le guardie sono state poi liberate.

Il numero massimo di detenuti
che può contenere il carcere di Altamira
è di 200,
ma al momento della rivolta
erano in 309.
Le autorità brasiliane tuttavia
negano che fosse sovraffollato.

Il Brasile detiene la terza più numerosa
popolazione carceraria del mondo,
con circa 700mila detenuti,
e il sovraffollamento,
così come le violenze e le rivolte,
sono purtroppo frequenti.

ESTERI
ESTERI
Sparatoria a un festival in California
Un uomo di 19 anni,
Santino William Legan,
ha aperto il fuoco
sulle persone che si trovavano
al Gilroy Garlic Festival,
un festival culinario
in California.

Almeno 4 persone
sono state uccise:
tra le vittime
anche un bambino di 6 anni.
Sono 15 invece
le persone rimaste ferite.
Tra le persone uccise
anche l’uomo che ha sparato.
Un secondo uomo
è ricercato.

Secondo alcuni testimoni
l’uomo aveva un fucile
in grado di sparare
più colpi al secondo
e sembrava volesse uccidere
più persone possibile.

Il Festival culinario
si svolge ogni anno
e attrae migliaia di visitatori.

ESTERI
ESTERI
Fiamme in ospedale a Colonia, un morto
Un paziente
ha perso la vita
a causa di un incendio
nell’ospedale di Colonia-Merheim
in Germania.

Secondo l’agenzia Dpa,
altre 11 persone
tra infermieri,
pazienti e guardie di sicurezza
sarebbero rimaste ferite.

I pompieri
sono riusciti a domare le fiamme
soltanto dopo un’ora.

Alcune aree dell’ospedale
sono ancora inagibili
per ragioni di sicurezza.

Le cause dell’incendio,
divampato nella notte,
non sono ancora note.

ESTERI
ESTERI

Lancio di missili da Pyongyang
Secondo le autorità sudcoreane,
la Corea del Nord
avrebbe lanciato
dei missili non identificati.

Anche gli Stati Uniti
hanno confermato la notizia.

Secondo la Cnn
questo non costituirebbe
una minaccia per gli Usa
perché la Casa Bianca
sarebbe stata informata
del lancio.

Meno di una settimana prima
Pyongyang aveva sparato
altri due missili
nel Mar del Giappone.

ESTERI
ESTERI
La moglie dell’emiro di Dubai chiede protezione all’Alta Corte di Londra
La principessa Haya Bint al Hussein
ha chiesto protezione
all’Alta Corte di Londra,
per poter mantenere la custodia
dei suoi due figli
contro le pretese del marito,
l’emiro di Dubai
Sheikh Mohammed bin Rashid Al Maktoum.

La principessa è la figlia
dell’ex re Hussein di Giordania
(morto nel 1999)
e della sua terza moglie,
la regina Alia.

Ha sposato l’emiro nel 2004
ed è la sua sesta moglie,
da cui ha avuto due figli,
Jalila di undici anni
e Zayed di sette.

È proprio per tutelarli
che Haya ha intrapreso la battaglia legale
contro il potente marito.
È assistita dall’avvocatessa
Fiona Shackleton,
che curò la difesa
del principe Carlo
nel suo divorzio da Lady Diana.

La principessa giordana
è fuggita a giugno dall’Emirato
portando con sé i figli.
Non ha intenzione
di restituirli al padre,
per evitare loro un destino
di matrimoni combinati
e limitazioni della loro libertà di scelta.

 TECNOLOGIA
 TECNOLOGIA
Addio ai biglietti da visita, con la tecnologia basta una stretta di mano
Ne abbiamo ricevuti
forse centinaia
durante la nostra vita,
e tutti li conosciamo:
i famosi biglietti da visita cartacei
potrebbero subire un rivoluzionario cambiamento
a partire dal prossimo autunno.

A settembre infatti
arriva sul mercato italiano
Airbusinesscard,
un innovativo braccialetto elettronico
che riconosce la stretta di mano
e invia immediatamente
i dati della persona,
come ruolo e azienda,
a un database,
consultabile via email o app.

A lanciare l’idea,
una start up con a capo Mauro Lafico,
originario della Puglia
e trasferitosi in seguito
a Londra e a Milano.

Nella fase di lancio
il braccialetto potrà essere solo noleggiato,
per essere usato da aziende
che organizzano fiere ed eventi.

Airbusinesscard si ricarica
tramite USB
ed è dotato di bluetooth,
sensore di movimento
e memoria interna.

AMBIENTE
AMBIENTE
Earth Overshoot Day
Il 29 luglio 2019
è stato il giorno in cui dalla Terra
sono state ricavate
tutte le risorse a disposizione
per l’anno in corso.
Dal giorno successivo,
l’umanità è ufficialmente “in debito”
verso il suo pianeta.

Di anno in anno,
il giorno dello “sforamento”
cade sempre prima.
In Italia,
la fatidica scadenza
è giunta già il 15 maggio.

Al primo posto
nella classifica mondiale
dei Paesi più “spreconi”
ci sono gli USA.

Questo “esaurimento”
è dovuto a uno sviluppo globale non sostenibile,
che “saccheggia”
le risorse a disposizione
senza scrupoli.

Il “Global Footprint Network”,
l’istituto di ricerca
che da anni misura “l’impronta ecologica”
lasciata dall’uomo sulla Terra,
ha stabilito che
“l’umanità sta attualmente utilizzando
le risorse [globali]
come se disponessimo di 1,75 pianeti”.

Una soluzione per convertire
questa tendenza catastrofica
è impedire alle industrie
la produzione intensiva
alimentare e agricola,
che è la maggior responsabile
del consumo indiscriminato
delle materie prime.

 SPORT
 SPORT
Sorteggiato il calendario di Serie A
È stato sorteggiato a Milano
il calendario della prossima stagione
della Serie A.

La prima giornata
sarà il 24-25 agosto
e l’ultima sarà
il 24 maggio.

Subito grandi sfide tra le grandi
alla seconda giornata
con Juventus-Napoli
e Lazio-Roma.

Interessante anche
l’undicesima giornata
con partite come
il derby di Torino
tra Torino e Juventus
e Roma-Napoli.

Tra le novità di quest’anno
il cambio di orario d’avvio
dei posticipi serali:
si giocherà infatti dalle 20.45.

Know others who’d enjoy EasyItalianNews.com? Forward this email!
EasyItalianNews.com
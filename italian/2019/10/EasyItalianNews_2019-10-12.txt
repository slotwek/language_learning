ESTERI
ESTERI

Turchia vs Siria, Erdogan minaccia Ue con esodo profughi
Il presidente turco Erdogan
ha annunciato l’attacco alla Siria
questa settimana con un tweet.

Il motivo:
riportare 2 milioni di profughi siriani
fuggiti in Turchia
verso la loro terra.

Ma questo attacco,
secondo gli esperti,
porta con sé un grande rischio:
il ritorno dello Stato Islamico (l’Isis).

L’organizzazione terroristica
non è mai stata sconfitta definitivamente,
nonostante la scorsa primavera
abbia perso
l’ultimo territorio di influenza
nel Nordest della Siria
“dopo mesi di guerra
contro i curdi siriani
appoggiati dagli Stati Uniti”.

Ora Erdogan minaccia di aprire
le frontiere turche
ai milioni di profughi siriani,
se l’Ue non finanzierà
con ulteriori fondi
i campi di accoglienza.

In meno di 24 ore,
durante il secondo giorno
delle operazioni militari turche
al confine siriano,
già più di 60mila persone
hanno lasciato le loro abitazioni.

ESTERI
ESTERI

Sparatoria a Halle, in Germania
A Halle, in Germania,
un uomo tedesco di 27 anni
ha cercato di entrare armato
in una sinagoga.

Tuttavia il suo tentativo di entrare
all’interno dell’edificio
è fallito,
e quindi ha aperto il fuoco
all’esterno
uccidendo due persone.
Ha anche lanciato
un paio di granate esplosive:
una contro un negozio
e l’altra contro il cimitero ebraico.

L’uomo ha inoltre ripreso tutto
con una telecamera
e ha poi postato il video in rete.

All’origine del suo gesto
c’è l’odio verso gli ebrei
contro i quali si è scagliato
in un documento
che ha pubblicato
dieci giorni prima del suo attacco.

L’uomo è stato arrestato
dalla polizia.

 ITALIA
 ITALIA

Primato di evasione Iva in Italia
Il centro studi Confapi di Padova,
ha calcolato
che Padova da sola
evade più Iva
di tutta la Svezia.

In Italia il problema dell’Iva
è in gran parte legato
ai pagamenti in contanti,
che sono tuttora più che popolari.

Dal rapporto redatto dal centro studi
emerge che l’evasione del Veneto
rappresenta il 9,16%
del totale di evasione Iva
in Italia.

Si è calcolato anche
che nel 2016
l’evasione Iva di Padova
è ammontata a circa
649 milioni di euro.

In tutta la Svezia, invece,
l’evasione di questa tassa
ammonta a 465 milioni
e in Lettonia a 258 milioni.

Per questo motivo
il governo italiano sta pensando
d’irrigidire le norme
sui pagamenti in contanti.

confrontodemocratico.com

confrontodemocratico.com
ESTERI
ESTERI

 Asamblea Nacional del Ecuador

Ecuador, continuano le proteste per il prezzo del greggio
Ha acquisito sfumature violente
la manifestazione di Quito
organizzata il 10 ottobre
per opporsi alle più recenti
misure economiche
intraprese dal governo ecuadoriano.

Si tratta, a tutti gli effetti,
di una mobilitazione
contro il presidente del paese,
Lenin Moreno,
di un gruppo eterogeneo di giovani,
indigeni e lavoratori,
per contrastare l’innalzamento
del prezzo del petrolio.

In seguito alla decisione
presa la settimana scorsa
del governo ecuadoriano,
con input da parte dell’FMI,
di azzerare i sussidi al carburante,
e a causa del conseguente incremento
del prezzo del petrolio,
in migliaia si sono mobilitati
per occupare i pozzi petroliferi
dell’Amazzonia.

Ciò ha portato
alla sospensione del trasporto
di circa 231.800 barili di greggio,
in gran parte a causa dell’arresto
del principale gasdotto del paese,
per una stima di 12,8 milioni di dollari
di perdite.

RELIGIONE
RELIGIONE

Radio Maria pubblica la carta d’identità di Gesù
Ha suscitato risate
e incredulità
l’ultimo post su Facebook
pubblicato da Radio Maria,
raffigurante Gesù
nel classico formato
della carta di identità.

Per  motivi non ancora chiari
pare infatti
che la famosa emittente radiofonica cattolica
abbia stilato una carta d’identità
rilasciata a “Gesù”,
cognome: “Il Nazareno”,
dal sindaco “San Pietro”.

Mentre alcuni dettagli,
ad esempio la data di nascita,
non sono particolarmente originali,
altre caratteristiche
hanno provocato reazioni miste
tra ilarità e contesa.

Infatti,
secondo il documento,
la residenza del figlio di Dio
sarebbe in “Via del Paradiso”
nel “Regno dei Cieli”,
la sua professione “Figlio del Mondo”,
e lo stato civile lo definisce
“Figlio di Maria”.

L’uomo dai capelli “divini”,
dalla statura “alta”,
e dagli occhi “pieni di luce”
è raffigurato
in un’immagine a destra,
mentre la Sacra Sindone
occupa lo spazio
riservato alle impronte digitali.

 CULTURA & SOCIETA’
 CULTURA & SOCIETA’

 Ximonic (Simo Räsänen)

Norvegia, l’aurora boreale vista dalla cresta di un’onda
Comincia in questi giorni la stagione
che fino alla prossima primavera,
illuminerà i cieli norvegesi
con la luce mozzafiato
dell’aurora boreale.

Ogni autunno,
infatti,
la “luce del Nord”
si fa più frequente
nell’area circostante il Circolo Polare Artico,
e sempre più turisti
si spingono a settentrione
per assistere a uno tra i più noti
fenomeni naturali.

Tra essi il surfista Edi Siswanto,
di origini indonesiane,
che ha raggiunto la Baia di Unstad,
come molti altri appassionati del suo sport,
per assistere allo straordinario spettacolo
dalla cresta di un’onda
del Mar della Norvegia.

Innanzi alle colorate sfumature
che illuminano il cielo notturno,
Siswanto,
in piedi sulla sua tavola,
ha scelto di immortalare il momento
con una serie di fotografie
che hanno permesso a centinaia
di condividere la sua meraviglia.

siviaggia.it

siviaggia.it
 CULTURA & SOCIETA’
 CULTURA & SOCIETA’

 chripell

Lucca Comics & Games: ospiti ed eventi
È stato pubblicato il programma
del Lucca Comics & Games 2019.
La manifestazione avrà luogo
dal 30 ottobre al 3 novembre.

Tra gli ospiti principali
ci saranno l’autore
della saga ‘The Witcher’,
il cui adattamento
arriverà presto su Netflix:
a Lucca sarà proiettato
un trailer della serie
in anteprima mondiale.

Attesa anche per la presenza
di Hirohiko Araki,
per la prima volta ospite a un evento
fuori dal Giappone.

Presenti anche esponenti
dei fumetti Marvel
come Jim Starlin
e Chris Claremont.

Sky presenterà in anteprima
alcune serie di punta,
e ci sarà un padiglione
dedicato alla ‘Casa di Carta’.
Tra gli ospiti anche l’attore Joe Manganiello
per giocare a Dungeons&Dragons.

 SPORT
 SPORT

Italia-All Blacks annullata per maltempo
La partita
dei mondiali di rugby
tra All Blacks
e Italia,
in programma per sabato 6 ottobre,
è stata annullata
a causa del maltempo.

Anche il match Inghilterra-Francia
previsto per la stessa giornata
a Yokohama
è stato annullato.

L’arrivo anticipato
del tifone Hagibis
ha costretto
gli organizzatori del torneo
a sospendere tutti gli eventi.

L’agenzia metereologica giapponese
ha infatti diramato un’allerta
per le piogge torrenziali
che potrebbero abbattersi
sulla parte centrale del paese.

Le partite sospese
sono state considerate
come pareggi,
secondo il regolamento,
e ad ogni squadra
sono stati assegnati due punti.

Questo ha portato
la squadra italiana
a terminare con 13 punti,
venendo così eliminata.

Il capitano dell’Italia
ha commentato con rabbia l’accaduto
e ha definito la decisione “inaccettabile”.

sport.sky.it

sport.sky.it

Donations help us pay our writers and editorial staff. Click here to show your support!
Donations
Click here
ITALIA
 ITALIA

 Mstyslav Chernov/Unframe

Naufragio vicino a Lampedusa
La notte tra il 6
e il 7 ottobre
vicino a Lampedusa
ha visto l’ennesimo naufragio di migranti
a causa del ribaltamento di un barcone
che non ha retto al mare mosso.

Sull’imbarcazione
si pensa fossero presenti
una cinquantina di migranti,
tra cui almeno 8 bambini
che ora sono dispersi.
Al momento i migranti messi in salvo
sono 22,
e i cadaveri recuperati sono 13,
i rimanenti risultano dispersi.

I migranti sono quasi tutti
di origine Tunisina,
ma ci sono anche alcuni Subsahariani.

Sono stati i migranti stessi,
a chiamare i soccorsi dalla barca
verso le 3 di notte,
quando il maltempo si stava facendo
sempre più minaccioso.

La procura di Agrigento
ha aperto un’inchiesta per naufragio,
al momento contro ignoti.

 ITALIA
 ITALIA

 Andreafist

Assoluzione definitiva per le morti da amianto all’Olivetti
La Corte di Cassazione
ha assolto 13 imputati,
tutti ex dirigenti
della Olivetti di Ivrea, in Piemonte,
la fabbrica di macchine da scrivere
e calcolatrici.

Su di loro pesava la responsabilità
delle morti per esposizione all’amianto
di 12 dipendenti,
avvenute tra il 1966 e il 1999.

Tra i manager sotto processo
c’erano i leader dell’azienda
Carlo e Franco De Benedetti
e il loro amministratore delegato
Corrado Passera,
ex ministro dello Sviluppo Economico
e delle Infrastrutture e dei Trasporti
dal 2011 al 2013.

Secondo il sindacalista
che ha partecipato al processo
come parte civile,
non si è fatta giustizia:
non ci sono colpevoli
e nessun risarcimento
è andato alle famiglie delle vittime,
“tutti lavoratori che si sono ammalati
di mesotelioma
e tumore polmonare
e sono poi deceduti”.

torino.repubblica.it

torino.repubblica.it
ESTERI
ESTERI

 Bengt Nyman

Re di Svezia toglie titolo reale a 5 nipoti
Carlo Gustavo,
re della Svezia,
ha tolto il titolo reale
a 5 nipoti.

La decisione,
fino ad ora senza precedenti,
riguarda i figli
della principessa Madeleine
e del principe Carlo Filippo.

I 5 nipoti,
di età compresa
tra 1 e 5 anni,
non riceveranno più
i contributi annuali
che spettano alla famiglia reale.

Tuttavia, saranno liberi
da qualsiasi dovere reale.
A partire da questo momento,
saranno a tutti gli effetti
dei comuni cittadini.

I nipoti del re però
continueranno a mantenere
il titolo di Duca
o Duchessa
in maniera formale.

 ITALIA
 ITALIA

Malore a scuola per una sedicenne
La mattina di lunedì scorso,
una ragazza di 16 anni
è stata colta da un malore
mentre stava eseguendo
un esercizio di matematica
alla lavagna.

E’ successo all’istituto Genovesi-Da Vinci
di Salerno
verso le nove di mattina.
La ragazza si trovava alla lavagna
quando è svenuta
sbattendo successivamente la testa
contro la cattedra.

La docente ha subito prestato
i primi soccorsi,
e i compagni di classe
hanno velocemente chiamato il 118.

Tutti i tentativi di soccorso
sono risultati inutili:
la ragazza è deceduta poco dopo.

La Squadra Mobile di Salerno
ha avviato un’indagine sul caso.

 ITALIA
 ITALIA

Approvato l’obbligo dei seggiolini anti abbandono
Il governo italiano
ha emesso un decreto
che rende obbligatorio avere in auto
un seggiolino anti abbandono
per i bimbi fino a 4 anni.

L’obbligatorietà di tali seggiolini
sarà in vigore
da fine febbraio 2020.

In commercio ci sono dei dispositivi
che si integrano al seggiolino già in possesso
e che emettono un allarme
connesso agli smartphone.

Prima che il guidatore esca dalla macchina
un segnale sonoro
gli ricorderà la presenza
del bimbo a bordo.

Saranno poi venduti
anche seggiolini
con il dispositivo già integrato.

Il governo sta anche studiando
un piano di agevolazioni fiscali
per l’acquisto di questi dispositivi.

 CULTURA & SOCIETA’
 CULTURA & SOCIETA’

 Velthur

A Bologna osteria nel carcere minorile
Aprirà questa sera 10 ottobre
a Bologna
“La Brigata del Pratello”,
la prima osteria
all’interno di un carcere minorile
in Italia.

L’osteria sarà interamente gestita
dai ragazzi detenuti,
che saranno i cuochi
e i camerieri
della loro attività,
che si trova al Pratello,
zona molto centrale di Bologna.

L’iniziativa è promossa da FOMAL,
Ente della Regione Emilia-Romagna
per la formazione professionale
nell’ambito della ristorazione,
e permetterà ai giovani detenuti
di mettere in pratica
quanto imparato nel corso
e acquisire delle competenze lavorative.

All’inaugurazione parteciperanno
tutte le autorità cittadine.
A seguire i ragazzi
è stato lo chef  Mirko Gadignani,
che è anche cuoco del Bologna Calcio.

Le cene-evento con circa 40/50 coperti
si svolgeranno una volta al mese
e aumenteranno gradualmente
in base alle richieste.

 CULTURA & SOCIETA’
 CULTURA & SOCIETA’

 Casa Rosada (Argentina Presidency of the Nation)

Il premio Nobel per la medicina
Il premio Nobel
per la medicina 2019
è stato assegnato a William G. Kaelin,
Sir Peter J. Ratcliffe
e Gregg L. Semenza,
per le loro scoperte
su come le cellule si adattano
a una diversa disponibilità di ossigeno.

Questa scoperta è fondamentale
per capire come mantenere le cellule
in buona salute,
e potrebbe portare luce
su molte malattie
tra cui tumori e anemia.

I vincitori comprendono due americani
e un britannico.

William G. Kaelin Jr
lavora presso l’Howard Hughes Medical Institute
dal 1998.
Sir Peter J. Ratcliffe
è il direttore della Clinical Research
al Francis Crick Institute di Londra.
Gregg L. Semenza
è docente presso
la Johns Hopkins University.

 SPORT
 SPORT

 Agenzia Reporter Zanardelli
Euro 2021: Italia-Bosnia 2-0
Quarta vittoria consecutiva
nel girone di qualificazione
agli Europei 2021
per la nazionale femminile di calcio.

Le azzurre, allenate da Milena Bartolini,
hanno infatti battuto la Bosnia
per 2-0.

L’Italia è passata subito in vantaggio,
dopo appena 3 minuti
grazie a un gol di Girelli.

Al 28° minuto
è poi giunto il raddoppio
di Giugliano.

La nazionale azzurra
è ora a punteggio pieno nel girone
assieme alla Danimarca.
E sarà proprio la Danimarca
il prossimo avversario delle azzurre.

Donations help us pay our writers and editorial staff. Click here to show your support!
Donations
Click here
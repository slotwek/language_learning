Listen online as you read:

ESTERI
ESTERI

Elezioni presidenziali in Uruguay, vince il conservatore Lacalle Pou
Il candidato conservatore,
Luis Lacalle Pou,
ha vinto le elezioni presidenziali
in Uruguay.

E’ la prima volta
dopo 15 anni
che a vincere le elezioni
non è un candidato
del partito di sinistra Fronte Ampio.

Lacalle Pou è stato dichiarato vincitore
al secondo turno
delle elezioni,
dopo il riconteggio dei voti.

Con un margine
di soli 30.000 voti circa,
il candidato di destra
ha battuto Daniel Martinez,
il rivale appartenente
a Fronte Ampio.

Martinez non ha potuto fare altro
che riconoscere la sconfitta
e congratularsi
con il nuovo presidente.

Lacalle Pou,
ha già fatto sapere
che riconoscerà Juan Guaidò
come presidente ad interim
del Venezuela,
dichiarando così illegittimo
Nicolas Maduro.

Il nuovo presidente
sarà in carica
a partire dal 1 marzo 2020.

ESTERI
ESTERI

 Croquant

Parigi, trattori in strada per protesta
Mercoledì 27 novembre
centinaia di agricoltori
hanno occupato alcune
tra le principali vie di comunicazione
di Parigi
in protesta contro
le recenti manovre economiche.

I manifestanti,
assieme ai loro trattori,
hanno provocato numerosi rallentamenti
occupando il Boulevard Periphérique
e il viale dell’Arco di Trionfo,
due snodi fondamentali
per il flusso del traffico parigino.

Dietro alle proteste,
verificatesi anche in altre regioni francesi,
vi è il disagio provocato al settore agricolo
dall’aumento dei costi di produzione
e da un generale calo dei prezzi.

I manifestanti,
colpiti negli ultimi anni
da un calo del reddito
del 40% circa,
chiedono di poter incontrare
il presidente francese Macron.

 ITALIA
 ITALIA

 Senato della Repubblica
Torino, cittadinanza onoraria a Liliana Segre
Lunedì 2 dicembre
il Consiglio comunale di Torino
voterà la proposta
dei rappresentanti locali
del Partito Democratico
di creare una “commissione speciale
per il contrasto ai fenomeni di intolleranza,
razzismo, antisemitismo
e istigazione all’odio e alla violenza”.

Inoltre i consiglieri comunali
voteranno anche per conferire
la cittadinanza onoraria
alla senatrice a vita Liliana Segre,
sopravvissuta alla Shoah
e diventata voce nazionale
di diffusione degli ideali di pace,
tolleranza e antirazzismo.

La proposta ha messo d’accordo
le forze di governo cittadino,
tra cui la maggioranza 5stelle
ma anche la Lega,
partito che in altre città
ha invece rifiutato di votare
per iniziative pubbliche antirazziste.

La dem Chiara Foglietta
ha ricordato che Torino
“ha ricevuto la medaglia d’oro al valore militare
per l’alto sacrificio nella Resistenza
e nella lotta di Liberazione
dal nazifascismo”.

Secondo i promotori Pd, dunque,
la proposta conferma
“il valore della memoria”
contro ogni forma di totalitarismo.

torino.repubblica.it

torino.repubblica.it

ESTERI
ESTERI

Hong Kong: Trump firma il Democracy Act
Tensione tra Cina e USA
dopo che il presidente Trump
ha firmato
l’Hong Kong Human Rights and Democracy Act,
una norma che sostiene la protesta
a favore della democrazia.

Trump ha dichiarato
di aver firmato la legge
“per rispetto verso il presidente Xi
e il popolo di Hong Kong,
nella speranza che risolvano in maniera pacifica
le loro differenze”.

Pechino non ha però apprezzato
la decisione del presidente USA
e ha convocato l’ambasciatore statunitense.

Il ministero degli esteri cinese
ha emesso un comunicato
nel quale avvertono gli Stati Uniti
“di non agire arbitrariamente,
o altrimenti la Cina contrattaccherà,
e gli USA dovranno sostenere
tutte le relative conseguenze”.

In migliaia sono scesi in piazza
a Hong Kong
con cartelli per ringraziare
il presidente Trump.

 ITALIA
 ITALIA

 Andrzej Otrębski

Trenitalia porta l’alta velocità in Spagna
Trenitalia ha vinto il bando
per l’alta velocità
su alcuni tratti
della linea ferroviaria spagnola.

In particolare coprirà alcune tratte
tra cui Barcellona/Madrid,
Madrid-Valencia/Alicante
e Madrid-Malaga/Siviglia.

È la prima volta
che un operatore privato
riesce ad accedere
al mercato ferroviario spagnolo.

Saranno 23 i treni
forniti da Trenitalia
nel modello Frecciarossa 1000,
che percorreranno le 5 tratte
affidate alla compagnia italiana.

il servizio offerto da Trenitalia
partirà dal 2022
e avrà una durata
di 10 anni.

L’amministratore delegato
di Ferrovie dello Stato
Battisti ha dichiarato:
“Siamo orgogliosi di mettere a disposizione
anche in Spagna
il know-how sviluppato
in dieci anni di alta velocità
con 350 milioni di passeggeri
trasportati in Italia”.

ESTERI
ESTERI

Con un finto tutorial, una giovane aggira la censura su TikTok
La giovane 17enne americana
Feroza Aziz
ha postato su TikTok,
il social network cinese
di enorme successo,
un finto video tutorial di bellezza,
nel quale in realtà
denuncia l’esistenza
di veri e propri campi di detenzione
per i musulmani uiguri in Cina.

Dice Feroza:
“Questo è un altro Olocausto
e nessuno ne parla”
e invita i followers
a diffondere la notizia.

Il video è stato visualizzato
da 1,4 milioni di persone
e ha ricevuto 500mila ‘mi piace’
prima di essere oscurato da TikTok.

Ma il video non si è fermato
con la censura cinese,
perché subito è stato caricato
anche su Youtube,
Instagram e Twitter,
e ha fatto così “il giro del mondo”.

La denuncia di Aziz è arrivata
dopo che l’International Consortium
of Investigative Journalists (ICIJ),
ha diffuso “alcuni documenti ufficiali
in cui la Cina dà istruzioni
su come gestire
questi ‘campi di rieducazione’”,
in realtà “veri e propri
lager per musulmani”.

AMBIENTE
AMBIENTE

Clima, i 400km di coste italiane che potrebbero scomparire
Sono preoccupanti i risultati
del rapporto di quest’anno
pubblicato dall’Osservatorio
sui cambiamenti climatici
di Legambiente,
un’associazione ambientalista italiana.

Stando alle conclusioni del resoconto,
un totale di 384,8 km
di coste del Belpaese
sono a forte rischio di allagamento,
per un totale di 40 località costiere
in pericolo.

I dati,
elaborati da Enea
con il sostegno del Consiglio Nazionale delle Ricerche
e di un numero di centri universitari,
concernono gran parte della penisola.

Le aree a rischio inondazione,
infatti, ricoprono un’area simile
a quella della regione Liguria,
e sono distribuite tra centro-nord
e centro-sud.

Verso nord
le zone a preoccupare gli esperti
si estendono tra Trieste,
Ravenna e Venezia,
ma includono anche
località toscane e liguri.

Andando verso sud,
si continua con le coste del Lazio
e dell’Abruzzo,
per proseguire in Puglia,
Campania, Basilicata,
e arrivare a coinvolgere perfino
Sicilia e Sardegna.

Le località in pericolo,
elencate dal rapporto,
implicherebbero una diminuzione
del territorio italiano
di oltre 5600 kmq.

 CULTURA & SOCIETA’
 CULTURA & SOCIETA’

 Marie-Lan Nguyen

Bebe Vio diventa barbie
Bebe Vio, campionessa paralimpica di fioretto
di 22 anni,
è la nuova modella
scelta da Mattel
per celebrare il 60° anniversario
dalla creazione della prima Barbie.

Bebe ha iniziato a fare scherma
a 5 anni
con il sogno di vincere le olimpiadi.

A 11 anni è stata colpita
da meningite fulminante,
per cui le sono state amputate
gambe e avambracci.

Nonostante questo
Bebe è riuscita comunque
a realizzare il suo sogno
conquistando la medaglia d’oro
alle paraolimpiadi,
e per la sua determinazione
e il suo sorriso
ora la Bebe Vio Barbie
sarà fonte d’ispirazione
per tantissime bambine.

L’obiettivo è quello di incoraggiare tante bambine
a credere in loro stesse
e nella possibilità di realizzare
i loro sogni.

Donations help us pay our writers and editorial staff. Click here to show your support!
Donations
Click here
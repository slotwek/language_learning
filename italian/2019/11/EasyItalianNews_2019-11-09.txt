Listen online as you read: 

 ITALIA
 ITALIA

Caporalato ad Agrigento
Lavoravano dalle 3 di notte
alle 17
e guadagnavano 30 euro
con i quali dovevano pagare
anche i mezzi di trasporto
e gli alloggi in cui dormivano.

E’ questo il quadro preoccupante
che emerge dall’operazione
contro il caporalato,
cioè lo sfruttamento di manodopera
a basso costo,
ad Agrigento.

Il procuratore capo spiega
che il sistema si basava
su permessi turistici
con cui i lavoratori
venivano fatti arrivare in Italia,
poi privati del passaporto
e fatti alloggiare
nelle case dell’organizzazione stessa.

Gli arresti sono 8
e l’operazione dimostra
che le leggi contro il caporalato
non sono sufficienti.

“Il caporalato – afferma il procuratore-
colpisce in primo luogo
gli extracomunitari,
ma anche i siciliani onesti
che faticano a trovare
un lavoro dignitoso”.

agrigento.gds.it

agrigento.gds.it

 ITALIA
 ITALIA

Mercato nero, arrestati amministratori di un sito da 100mila annunci
Grazie a una recente indagine
della Guardia di Finanza,
conclusasi il 7 novembre,
è stato smantellato
un punto di vendita
sul dark web
conosciuto come ‘Berlusconi Market’.

Il mercato nero
vantava oltre 100mila annunci vendita
di articoli e servizi illegali,
ed era considerato
uno dei luoghi più affidabili
per l’acquisto sul dark web.

Il sito permetteva la vendita
e l’acquisto di articoli
quali armi, droga
e documenti falsi.

E’ stato il reparto Nucleo Speciale
Tutela Privacy e Frodi Tecnologiche
della GdF
a portare a termine l’operazione,
nota con il nome di ‘Darknet’,
che si è conclusa
con l’arresto di tre
tra gli amministratori del sito.

Essi, di nazionalità italiana,
hanno tra i 19 e i 27 anni.
Il più giovane era iscritto
al Politecnico di Torino,
ed è stato definito dalla stampa
come appartenente
a una “buona famiglia”.

notizie.tiscali.it

notizie.tiscali.it
ESTERI
ESTERI

 Studio Incendo

Hong Kong, la prima vittima degli scontri
Si chiama Chow Tsz-lok
la prima vittima confermata
che ha perso la vita
a causa degli scontri a Hong Kong
cominciati quasi 6 mesi fa
tra protestanti e forze dell’ordine.

Il ventiduenne,
studente presso l’università di Scienze e Tecnologia
di Hong Kong,
è morto dopo aver passato
quasi cinque giorni in ospedale
sospeso tra la vita e la morte.

Il giovane pare essere deceduto
a causa di un arresto cardiaco,
dopo essere caduto
dal terzo al secondo piano
di un parcheggio
a inizio settimana.

L’opinione generale
è che la caduta del giovane,
sia stata dovuta ai gas lacrimogeni
che la polizia stava usando
per disperdere alcuni manifestanti
nell’area circostante.

La morte di Chow
ha scatenato vari flash mob
in segno di solidarietà,
ma anche la reazione del movimento:
sono oltre 1000 i manifestanti
che sono insorti
per chiedere giustizia
e denunciare le azioni
delle forze di polizia.

 ITALIA
 ITALIA

 Nadav levy

Liliana Segre sotto scorta per insulti razzisti
Sono oltre duecento
i messaggi e le minacce
di carattere razzista
che Liliana Segre,
senatrice a vita,
riceve ogni giorno.

Liliana Segre,
ottantanovenne sopravvissuta
al campo di concentramento di Auschwitz,
è una figura di imponente rilevanza
per la conservazione
della memoria della Shoah
in Italia.

Tuttavia il suo impegno storico-politico
ha recentemente portato
a un aumento delle minacce
che le sono rivolte su internet,
e nella presentazione
di uno striscione denigratorio
nel corso di un suo colloquio a Milano.

Conseguenza dell’innegabile clima
di odio razziale
con il quale Segre
è costretta a convivere,
è la decisione del prefetto
Renato Saccone
di assegnare a due carabinieri
la responsabilità di garantire alla senatrice
la sicurezza in ogni suo spostamento.

Lo scenario politico interpartitico
ha mostrato grande solidarietà
verso la parlamentare,
riassunta dalla incitazione di Conte
a favore dell’introduzione di norme
contro il linguaggio d’odio.

Nel frattempo,
la Procura di Milano
ha aperto un’inchiesta
sulla provenienza delle minacce.

 ITALIA
 ITALIA

 Oxfam East Africa

L’accordo Italia-Libia sui centri di detenzione sarà rivisto
Il governo libico di Al Serraj
è disposto a modificare
il cosiddetto “Memorandum”.

Si tratta dell’accordo Italia-Libia
sulla gestione dei flussi illegali
dei migranti.

Tale accordo scadrà
nel febbraio 2020.
Entro la scadenza
esso verrà riformulato,
come ha dichiarato
la ministra italiana dell’Interno
Luciana Lamorgese.

È noto tuttavia
che i centri di detenzione in Libia
sono dei veri e propri lager,
dove i diritti umani fondamentali
vengono violati senza controllo.

Infatti sono molte le critiche
rivolte alla ministra
per questa decisione di mantenere
l’accordo con la Libia.

Secondo Lamorgese però
la Libia continuerà
a gestire i centri
soltanto fino a quando
essi non saranno chiusi,
e i detenuti trasferiti
in nuove strutture gestite direttamente
dalle Nazioni Unite.

twitter.com

twitter.com

 CULTURA & SOCIETA’
 CULTURA & SOCIETA’

 Crichy93

Malore per Catherine Deneuve
La celebre attrice francese
Catherine Deneuve
è stata ricoverata
in un ospedale di Parigi
dopo essere stata colta da malore.

La famiglia della Deneuve
fa sapere che l’attrice
ha avuto una lieve ischemia
che è quindi reversibile.

Hanno sottolineato che l’attrice
dovrà prendersi un periodo di riposo
per riprendersi dal malore.

Catherine Deneuve è da circa un mese
impegnata a Parigi
sul set  del suo prossimo film:
“De son vivant” del regista francese
Emmanuel Bercot.

L’attrice è da sempre molto impegnata
al punto che praticamente ogni anno
esce un nuovo film con lei.

 CULTURA & SOCIETA’
 CULTURA & SOCIETA’

Modigliani in mostra nella sua Livorno
Ha inaugurato il 7 novembre
la mostra dedicata
ad Amedeo Modigliani
a Livorno,
città natale dell’artista
a cent’anni dalla sua morte
avvenuta nel 1920.

La mostra sarà visibile
fino al 16 febbraio 2020.

È un evento storico
perché Livorno e Modigliani
“divorziarono”,
quando “Dedo”,
come lo chiamavano gli intimi,
lasciò definitivamente l’Italia
per trasferirsi a Parigi.

Nella capitale francese,
il livornese “Dedo”
diventò “Modì” per i parigini
e vi trascorse il resto della vita,
producendo moltissimi capolavori.

La mostra “Modigliani e l’avventura di Montparnasse
– La collezione Jonas Netter”
è quindi un evento
che celebra la “pace”
tra Modigliani e la sua Livorno.

Jonas Netter
è l’amico collezionista
che ha riunito
i più bei capolavori dell’artista.

Al Museo del Comune
sono esposti 14 dipinti
e 12 disegni,
oltre a decine di opere
della collezione Netter.
Tra questi, “La bambina in blu”,
olio su tela del 1918,
che è l’immagine usata
per il manifesto dell’evento.

video.repubblica.it

video.repubblica.it
 SPORT
 SPORT

 LauraHale

Juventus agli ottavi di Champions League
La Juventus si è qualificata
agli ottavi di Champions League
con due turni d’anticipo
grazie al successo sulla Lokomotiv Mosca.

I bianconeri hanno infatti vinto
per 2-1
in casa del Lokomotiv
grazie alle reti
firmate da Ramsey e Douglas Costa.

Dopo il vantaggio di Ramsey
il Lokomotiv era riuscito a pareggiare
dopo 10 minuti.

È stato il gol capolavoro di Douglas Costa
in pieno recupero
a garantire la vittoria alla Juventus.

Era dalla stagione 2008/09
che la Juventus non si qualificava agli ottavi
con così largo anticipo.

Il prossimo impegno
sarà la partita con l’Atletico
che presumibilmente deciderà
la capolista del girone.

Donations help us pay our writers and editorial staff. Click here to show your support!
Donations
Click here
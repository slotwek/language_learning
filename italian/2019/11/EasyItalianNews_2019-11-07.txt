Listen online as you read: 

 ITALIA
 ITALIA

 Gianni Franco
70 arresti nella Ndrangheta tra Torino e Reggio Calabria
I Carabinieri del Comando
provinciale di Torino
hanno arrestato 70 uomini
appartenenti all’organizzazione criminale calabrese
della Ndrangheta,
catturati tra le province
di Torino, Milano,
Reggio Calabria e Catania.

Si tratta di uomini
delle potenti famiglie
di narcotrafficanti
degli Agresta e degli Assisi,
che gestivano il traffico di stupefacenti
tra l’Italia e il Sud America.

Il maxi blitz è stato facilitato
anche dal contributo
di uno dei giovani padrini in carcere,
Domenico Agresta,
che è diventato collaboratore di giustizia.

Il giovane ha ammesso
che è stata la scuola
frequentata in prigione
a farlo cambiare,
dandogli gli strumenti per capire.

torino.repubblica.it

torino.repubblica.it
ESTERI
ESTERI

 Michael Vadon

Trump perde l’appello sulle sue tasse
Donald Trump dovrà presentare
le dichiarazioni fiscali
degli ultimi 8 anni
alla procura di Manhattan.

Lo ha deciso
la corte federale d’appello
che ha bocciato
il ricorso dei legali
di Trump.

Questi ultimi hanno utilizzato
come difesa legale
l’immunità del presidente Usa
nei confronti di indagini penali,
chiedendo che il procedimento
venisse archiviato.

Tuttavia, la motivazione della difesa
è stata respinta.

Dopo la sconfitta in tribunale,
Trump potrebbe quindi giocare
la sua ultima carta
appellandosi alla Corte Suprema.

 ITALIA
 ITALIA

Esplosione in una palazzina ad Alessandria
Si è verificata un’esplosione
in una cascina abbandonata
a Quargnento,
in provincia di Alessandria.

Nell’esplosione sono stati uccisi
tre vigili del fuoco,
e altre tre persone
sono rimaste ferite
fortunatamente non in modo grave.

Dopo una prima esplosione
erano stati chiamati i pompieri
per spegnere l’incendio,
ma mentre questi erano impegnati
nell’opera di spegnimento,
si è verificata una seconda deflagrazione.

Secondo i primi accertamenti
l’esplosione sarebbe di matrice dolosa:
“Abbiamo trovato un timer”
ha dichiarato il pm
incaricato delle indagini.

Sono state anche trovate
altre bombole di gas
che non sono esplose.

 TECNOLOGIA
 TECNOLOGIA
Ryanair, scoperte crepe negli aerei
Ancora problemi
per la casa produttrice americana
“Boeing”.
Dopo lo stop dei suoi 737 max
per i due incidenti
causati dal sistema di auto pilotaggio,
anche i 737 ng
presentano dei problemi.

I problemi sono iniziati
circa un mese fa
quando sono stati disposti
dei controlli accurati
sugli aerei di questo tipo
con più di 30mila ore di volo.

Alcune compagnie aeree
avevano segnalato la presenza di crepe
nel collegamento
tra la fusoliera e le ali.

Dopo 4 settimane di indagini
sono stati fermati 50 velivoli,
di cui 3 di Ryanair.

In questi giorni
è in esame la possibilità
di rimettere in servizio i Boeing 737
dopo le modifiche al software,
ma gli organismi europei
sembrano voler attendere più tempo.

AMBIENTE
AMBIENTE

 Titanic Belfast

Gran Bretagna, la regina ha detto basta alle pellicce
La Regina Elisabetta II
non utilizzerà più pellicce
o altri capi
ottenuti tramite scuoiamento
di animali.

La notizia,
riportata su tutte le prime pagine
dei giornali inglesi,
è stata diffusa da Angela Kelly,
assistente per l’abbigliamento
e confidente della regina.

La decisione
sarebbe stata presa
alcuni mesi fa.

Le associazioni animaliste
hanno accolto positivamente
la decisione della sovrana,
anche se molti
fanno notare come la scelta
sia in linea
con le idee animaliste
del principe Carlo
e dei nipoti della regina,
soprattutto di Harry
e della moglie Meghan Markle.

AMBIENTE
AMBIENTE
Stop alla riserva marina in Antartide
A Hobart in Tasmania
si è tenuta la riunione annuale
della Commissione per la conservazione
delle risorse marine viventi
dell’Antartide (Ccamlr).

Vi hanno partecipato 25 paesi,
tra cui l’Italia.
L’assemblea ha discusso
la proposta di Australia,
Francia e Unione Europea
di dichiarare riserva marina protetta
un milione di chilometri quadrati
di oceano a est dell’Antartide.

Nell’Oceano Antartico
vivono più di 10.000 specie
di animali marini,
tra cui calamari e merluzzi,
i quali sono molto ricercati
soprattutto dai pescherecci
di Cina e Russia.
È per questo motivo
che le due nazioni
hanno respinto la proposta.

Tale risultato è grave
perché mette a rischio la biodiversità
e la tutela
di una delle zone
più incontaminate al mondo.
Inoltre quest’area
è anche meta privilegiata
per la ricerca scientifica
sull’emergenza climatica.

L’unico risultato ottenuto
è stato il divieto per i pescherecci
“di disperdere in mare plastica,
carburanti o lubrificanti”.

 CULTURA & SOCIETA’
 CULTURA & SOCIETA’

 Roland Arhelger

30 anni dalla caduta del muro di Berlino
Il 9 Novembre ricorre l’anniversario
della caduta del muro di Berlino.
Le celebrazioni sono iniziate
già lunedì 4 Novembre
con proiezioni di immagini storiche
del 1989.

Anche il fiume Sprea
è illuminato,
riproducendo il confine
che spaccava Berlino.

Le celebrazioni,
chiamate “7 giorni e 7 luoghi”
fanno riferimento
ai 7 luoghi simbolo di Berlino
in cui si ricorderanno
i passaggi delle rivoluzione pacifica
che portò alla caduta del muro.

La porta di Brandeburgo
in questi giorni è diventata
un’enorme opera colorata
che occupa tutta la strada:
un tappeto colorato di 150 metri
composto da 100.000 nastri
con dei messaggi.

 SPORT
 SPORT

 Антон Зайцев

Capo Ultras Verona: “Balotelli non sarà mai del tutto italiano”
Dopo le polemiche
per i cori razzisti
contro Mario Balotelli
nella partita Verona-Brescia,
il capo ultras del Verona
ha rilasciato un’intervista.

Luca Castellini nell’intervista ha dichiarato
che “Mario Balotelli è italiano
perché ha la cittadinanza italiana
ma non sarà mai del tutto italiano”.

Ha poi rincarato la dose
usando un termine denigratorio
contro le persone di colore.
Per lui non si tratta di razzismo
ma di semplice goliardia da stadio.

La società calcio Hellas Verona
ha adottato una misura contro Castellini
che non potrà entrare
allo stadio Bentegodi
fino al 2030.

Ne frattempo però
4 consiglieri comunali di Verona
hanno proposto una mozione
contro Balotelli
e chiunque diffami Verona.

Donations help us pay our writers and editorial staff. Click here to show your support!
Donations
Click here
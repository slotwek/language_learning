ESTERI
ESTERI

 G.Garitan

Francia: legge contro l’odio online

In Francia
è stata approvata una legge
contro l’odio online.
La proposta era stata portata avanti
dalla giovane deputata macroniana
Laetitia Avia.

Lei stessa
è stata vittima di discriminazione
e razzismo online,
e quindi descrive questo successo
come l’obiettivo di una vita.

La legge è stata approvata
con 434 voti favorevoli,
33 contrari
e 69 astenuti.

Secondo questa normativa,
i contenuti che incitano all’odio
o alla violenza
riguardo a razza,
religione
o orientamento sessuale,
dovranno essere rimossi
entro 24 ore.

Per i motori di ricerca,
o i social network
che non si adegueranno
a questa nuova legge
è prevista una sanzione
pari al 4% del fatturato,
con un massimo
di 1,25 milioni di euro.

Questa legge non piace però a tutti,
ci sono vari parlamentari
che denunciano
il rischio di censure
e restrizione alla libertà di espressione.

 ITALIA
 ITALIA

 Andrzej Otrębski

Firenze, scheletro di donna ritrovato durante scavi agli Uffizi

Agli Uffizi,
nell’area di scavo
adiacente all’aula di San Pier Scheraggio,
è stato ritrovato
lo scheletro di una donna.

Lo scheletro,
perfettamente conservato,
risale presumibilmente
alla fine del 400.

In quel punto,
spiega il museo,
si trovava una chiesa
che veniva usata
come luogo di sepoltura.

L’area è stata poi
inglobata dagli Uffizi.

I recenti scavi archeologici
hanno riportato alla luce
i sotterranei dell’antico edificio.

Lo scheletro verrà inviato
ai laboratori di archeoantropologia
della Soprintendenza
per essere analizzato.

ESTERI
ESTERI

Trump a May: Brexit è un disastro

Trump torna a criticare Theresa May
sulla Brexit.
Definisce un “disastro”
l’operato del governo
e afferma di voler chiudere i rapporti
con  l’ambasciatore inglese.

Poco dopo twitta:
“La buona notizia
per la Gran Bretagna,
è che avranno presto
un nuovo primo ministro”.

La reazione di Trump
nasce dalla pubblicazione
di alcune note riservate in cui
l’ambasciatore britannico a Washington
aveva definito il presidente americano
come un “inetto,
vanesio e insicuro”.

La premier britannica
ha subito preso le distanze
dalle parole dell’ambasciatore inglese,
ma ha confermato la piena fiducia.

La crisi arriva
in un momento molto sbagliato,
quando si definiscono
i rapporti commerciali
tra Gran Bretagna e America
dopo la Brexit.

 ITALIA
 ITALIA

 Salvatore Capalbi

Superenalotto da 100mila euro ancora da ritirare

A Pietracuta,
una piccola frazione di San Leo,
nell’entroterra riminese,
è stata giocata al Superenalotto
una schedina
dal valore di 100 mila euro.

La giocata è stata fatta a Pasqua,
e a distanza di più di tre mesi
la grande somma di denaro
non è ancora stata ritirata
da nessuno.

Se non ritirati
entro il 19 luglio
questi soldi andranno a finire
in una cassa speciale.

In questa cassa
ci sono 353 milioni di euro,
che equivalgono
alle vittorie non ritirate
degli ultimi sette anni.

I titolari del bar
hanno appeso un cartellone,
dove invitano il fortunato
a farsi vivo.

Sono sicuri si tratti
di uno del posto,
poiché quel giorno di turisti
ne erano passati pochi.

corrieredibologna.corriere.it

corrieredibologna.corriere.it
ESTERI
ESTERI

 WiNG

Hong Kong: niente più legge sull’estradizione

Non si fermano le proteste
contro la legge sull’estradizione
proposta dal governo cinese.

Nonostante la leader del governo,
Carrie Lam,
abbia definito “morto” il provvedimento,
i manifestanti non si fermano.

L’opposizione infatti
ha garantito
di continuare a protestare
finché la legge
non sarà ritirata formalmente.

Secondo la Lam
questo rappresenta
una grande mancanza di fiducia
da parte dei cittadini.

Il movimento di protesta, infatti,
pretende garanzie
da parte del governo,
e chiede riforme democratiche.

La Lam si è comunque detta disponibile
a incontrare i suoi oppositori
per discutere delle necessità
e del futuro di Hong Kong.

ESTERI
ESTERI

Svizzera: tribunale ordina a gallo di tacere fino alle 8

Vicino a Zurigo,
un uomo ha fatto causa
al vicino di casa
per ottenere che smantellasse
il suo pollaio,
dato che il gallo lì presente
cantava a tutte le ore.

L’uomo ha misurato il rumore
prodotto dal gallo
constatando che arrivava
a 84 decibel.

Il tribunale ha dato parzialmente ragione
all’uomo:
il pollaio non dovrà essere smantellato
ma dovrà essere dotato
di insonorizzazione.

Inoltre il tribunale ha stabilito
che il proprietario del gallo
dovrà assicurarsi
che l’animale rimanga nel pollaio,
al buio,
dalle 22 alle 8 di mattina
per evitare che canti
negli orari di riposo.

SCIENZA
SCIENZA

 Ananyaalien

Scoperto enzima mangia-plastica

Gli scienziati dell’università di Portsmouth
hanno scoperto per sbaglio
un enzima capace
di “mangiare” plastica.

Questo enzima,
chiamato Ideonella Sakaiensis,
è in grado di creare nuova plastica
da plastica già esistente.

L’enzima si era già evoluto naturalmente
nel 2016,
in una discarica di rifiuti
in Giappone,
ma allora l’abilità di “digerire” plastica
aveva tempi troppo lunghi
per risultare utile
o interessante.

Tuttavia scienziati americani
e inglesi
hanno iniziato a studiarne
la struttura molecolare,
e così facendo
l’hanno per sbaglio modificata.

Il batterio è stato reso
del 20% più veloce ed efficace
nel degradare plastica.
Testando ora questo enzima
su una bottiglia di plastica,
essa può essere degradata
in 96 ore.

Gli scienziati stanno lavorando
per velocizzare ancora di più
la reazione.

La scoperta
potrebbe essere fondamentale
per il futuro di tutto il pianeta,
iniziando a creare plastica
da plastica già esistente,
non servirebbe
ulteriore petrolio.

scienze.fanpage.it

scienze.fanpage.it

 CULTURA & SOCIETA’
 CULTURA & SOCIETA’

Torna il Giffoni Film Festival

Dal 19 al 27 luglio
si terrà la 49esima edizione
del Giffoni Film Festival,
la rassegna cinematografica
dedicata ai più giovani.

6.200 giurati da tutto il mondo
valuteranno 101 opere
provenienti da America,
Giappone,
Corea e Canada.

Tra queste,
anche 15 di produzione italiana.

L’edizione di quest’anno
si terrà al Museo Archeologico Nazionale
di Paestum
e sarà patrocinata
da Claudio Gubitosi,
patrono del festival
e direttore del “Giffoni Experience”.

Gubitosi ha incontrato
più di 60.000 studenti
per nominare 50
tra ragazzi e ragazze
che diventeranno gli ambasciatori
del Giffoni.

La rassegna vedrà anche
la partecipazione di ospiti illustri
come l’attore americano
Woody Harrelson,
i giovani protagonisti
della serie tv “Stranger Things”
e le due attrici de “L’amica geniale”
Ludovica Nasti ed Elisa Del Genio.

Tantissimi auguri a Thomas, la voce di Easy Italian News!
Tantissimi auguri a Thomas, la voce di Easy Italian News!
Know others who’d enjoy EasyItalianNews.com? Forward this email!
EasyItalianNews.com
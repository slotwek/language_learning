ESTERI
ESTERI
Chicago: eletta sindaca afro-americana
Elezione storica
a Chicago.
Il nuovo sindaco
è Lori Lightfoot,
donna afro-americana
e apertamente gay.

La Lightfoot,
avvocato ed ex procuratore federale,
ha sconfitto Toni Preckwinkle,
presidente del partito democratico
della contea di Cook,
anch’essa afro-americana.

Come primo sindaco donna
afro-americana,
e apertamente gay,
Lori Lightfoot è la dimostrazione
della voglia dei cittadini
di Chicago
di cambiamento
e di rinnovamento
della scena politica.

Dopo la sua vittoria,
la nuova sindaca ha rinnovato
il suo impegno
contro la corruzione della città
e il suo sostegno
alle classi sociali più deboli.

 ITALIA
 ITALIA
Busta esplosiva inviata alla sindaca di Torino
È stata recapitata
all’ufficio di Chiara Appendino,
sindaca di Torino,
una busta contenente
un congegno esplosivo rudimentale.

Gli artificieri chiamati
per disinnescarla
hanno confermato
che se aperta
la busta sarebbe esplosa.

La seduta del consiglio comunale
è stata sospesa.

La sindaca ha dichiarato:
“Se qualcuno
pensa di intimidirmi
si sbaglia di grosso.”

Gli inquirenti stanno indagando
sull’accaduto.
Si segue la pista anarchica.

ESTERI
ESTERI
Khashoggi: il governo di Riad risarcisce i figli
I figli del giornalista saudita Khashoggi,
ucciso a Istanbul,
in Turchia,
hanno ricevuto case
da 4 milioni di dollari
e pagamenti mensili
come risarcimento
dal governo di Riad.

Secondo il Washington Post,
giornale con cui Khashoggi collaborava,
i figli avrebbero ricevuto pagamenti
in cambio del silenzio
sull’omicidio del padre che,
secondo l’intelligence Usa
e di Ankara,
sarebbe stato commesso
dal principe saudita
Mohammed bin Salman.

Il principe,
che è considerato
l’uomo più potente del paese,
ha sempre negato
la sua responsabilità.

La procura di Riad
ha chiesto 5 condanne a morte
per l’omicidio del giornalista
e ci sono 11 persone imputate.

Sembra che i figli
riceveranno pagamenti
fino alla fine dell’anno
secondo disposizioni
del re saudita Salman.

 ITALIA
 ITALIA
Drone sulle piste, aeroporto di Malpensa bloccato
Lunedì 1 aprile
l’aeroporto di Malpensa
è rimasto inattivo
per una ventina di minuti
a causa di un drone
in volo sulle piste.

Intorno alle 11
alcuni passeggeri
hanno avvistato
e segnalato il drone.

Quattro voli
sono stati quindi dirottati
a Linate
e a Torino
in via precauzionale.

Cessato l’allarme,
il traffico aereo
è ricominciato regolarmente.

Le autorità indagano
per individuare il proprietario
del drone,
che potrebbe essere denunciato
per interruzione
di pubblico servizio.

E’ il secondo episodio
dopo quello di marzo
quando l’aeroporto
aveva dovuto sospendere
il traffico aereo
a causa di un drone
individuato a volare
sopra le piste.

milano.repubblica.it

milano.repubblica.it

ESTERI
ESTERI
Islanda: si stacca un pezzo di ghiacciaio e provoca un piccolo “tsunami”
Un evento davvero spettacolare
che nessuno poteva immaginare
e che ha fatto provare
un brivido di panico
ai turisti presenti sul posto:
un enorme blocco di ghiaccio
si è staccato
dal ghiacciaio Breidamerkurjokull,
nei pressi della laguna Jokulsarlon,
in Islanda,
ed è caduto in acqua.

Come mostra bene
il video girato
da qualcuno lì presente
e subito diffuso in rete,
l’impatto ha provocato
una serie di onde anomale
che sono arrivate
fino alla riva
e hanno costretto i turisti
alla fuga.

“Questa zona è accessibile
solo con le guide esperte”,
ha dichiarato l’autore del video
ai media locali.
E ha aggiunto:
“Il blocco di ghiaccio
finito in acqua
era particolarmente grande
e tutti ci siamo spaventati un po’,
ma nessuno è stato travolto
dalle onde”.

 ITALIA
 ITALIA
L’Aquila dieci anni dopo il sisma: il centro fantasma
Il 6 aprile 2009 L’Aquila,
venne colpita da un terremoto
che in pochi istanti
provocò 309 morti,
1600 feriti,
10 miliardi di danni
e la distruzione di gran parte
del territorio limitrofo.

Gli alloggi provvisori
voluti dal governo-Berlusconi dell’epoca
sono ancora lì:
19 ‘quartieri dormitorio’
privi di servizi
o spazi per la socialità.

Dei 18mila sfollati
originariamente ospitati
nei moduli antisismici,
ne sono rimasti 3mila.

Totalmente lasciate al degrado
e all’abbandono
le numerose case danneggiate,
con balconi che continuano
a crollare.

Il centro dell’Aquila
non sta meglio:
fino all’aprile del 2009
nella parte storica
c’erano 1200 attività commerciali,
ora ne sono rimaste 86.
La ricostruzione
è lentissima anche lì,
nessuna delle scuole
è tornata agibile.

Così, a dieci anni dal sisma,
il centro storico sembra
una “scatola vuota”,
come denuncia Francesca Manzi:
una tra i commercianti
che hanno provato a riaprire
in queste condizioni.

SCIENZA
SCIENZA

DNA di batterio artificiale creato al Politecnico di Zurigo
A Zurigo, i ricercatori del Politecnico
hanno ordinato a un software
di creare il genoma
di un batterio
con le caratteristiche desiderate.

Come riporta
la rivista scientifica Pnas,
il risultato è un batterio artificiale
chiamato Caulobacter Ethensis 2.0.

I ricercatori si sono ispirati
a un batterio naturale
d’acqua dolce,
totalmente innocuo,
il Caulobacter Crescentus:
a questo hanno tagliato
le parti “inutili” del DNA,
riducendolo da 4000 geni
a 680.

Un algoritmo ha deciso
quali geni fossero inutili
e quali fondamentali
per la sopravvivenza
del microorganismo.

Non tutti i frammenti di genoma
hanno funzionato
come i ricercatori di Zurigo speravano:
solo 580 su 680.
Ma si tratta comunque
di un ottimo risultato,
considerato che gli studi
sulla vita artificiale
sono ancora agli albori.

Gli obiettivi
di questo filone di ricerca
sono produrre nuove medicine,
creare nuove sostanze chimiche
e ripulire l’ambiente.

 SALUTE
 SALUTE
Avere un cane ringiovanisce di 10 anni
È stato presentato a Roma
il rapporto
“Senior Italia Federanziani
su Over 65 e animali da compagnia”.

Secondo i dati del rapporto
un anziano su due
possiede un animale,
e per almeno sette su dieci
l’animale influenza
il proprio benessere psicofisico.

Avere un cane infatti
“costringe” gli over 65
a muoversi
per portare a spasso
l’animale.

Gli anziani che hanno un cane
risultano quindi
più in forma
e dimostrano biologicamente
circa dieci anni in meno.

Oggi 4 aprile, festeggiamo il compleanno di Daniel, il creatore di EasyItalianNews.com…
AUGURI DA TUTTI NOI!
Know others who’d enjoy EasyItalianNews.com? Forward this email!
EasyItalianNews.com
Listen online as you read: 

ESTERI
ESTERI

Queen’s Speech, Brexit priorità del nuovo governo
Come da tradizione,
la regina Elisabetta II
si è rivolta alla Camera dei Lord,
e al paese intero,
pronunciando il consueto
Queen’s Speech a Westminster.

Tuttavia,
data la vicinanza delle recenti elezioni
al periodo natalizio,
la cerimonia si è condotta
con un minore livello di sfarzo.

Elisabetta,
giunta a Westmister in auto
piuttosto che in carrozza,
ha comunicato alla nazione
i punti cardinali
del programma di legislatura
del nuovo governo che,
dopo le elezioni del 12 dicembre,
vede Boris Johnson primo ministro.

“La priorità del governo
è portare a compimento
l’uscita del Regno Unito
dall’Unione europea
entro il 31 gennaio”
viene annunciato,
indicando il successo della Brexit
come uno tra i principali obbiettivi
del governo conservatore.

Il discorso di Johnson,
letto ai parlamentari dalla regina,
cita anche l’intenzione
di aumentare le risorse
del sistema sanitario nazionale,
quelle dell’educazione,
e il proposito di sviluppare
un “sistema d’immigrazione
moderno, equo”
focalizzato sulle competenze dei migranti
in base a un sistema di punti.

 ITALIA
 ITALIA

Referendum sul taglio dei parlamentari
Non entrerà per il momento in vigore
il previsto taglio
del numero dei parlamentari italiani.

64 senatori hanno infatti firmato
per chiedere un referendum confermativo
sulla legge costituzionale
che riduce il numero dei parlamentari.

La maggior parte dei senatori firmatari
proviene da Forza Italia
ma ci sono anche senatori del Pd
e del Movimento 5 stelle.

Il referendum si terrà
con ogni probabilità in primavera
e non necessita di quorum.

È possibile che la mancata promulgazione
della legge sul taglio dei parlamentari
possa facilitare l’ammissione
di un secondo referendum,
voluto dalla Lega,
sulla legge elettorale.

Nel secondo caso si tratterebbe
di un referendum abrogativo
che necessita di quorum.

Sarebbe la prima volta nella storia
che si svolgerebbero in contemporanea
due referendum di diversa tipologia.

ESTERI
ESTERI

 NVO

Mosca, spari nella sede dei servizi segreti, 3 morti
La sera del 19 dicembre
vicino alla sede centrale
dei servizi di sicurezza Fsb
a Mosca,
si é verificato quello
che è stato definito
da alcuni tra i principali media russi,
un attacco terroristico.

Tre uomini sono entrati
nell’edificio dell’FSB
e hanno aperto il fuoco
nella sala d’ingresso al pubblico.

Due aggressori sono stati uccisi
dalle forze di sicurezza,
mentre il terzo
ha tentato di fuggire
e in strada
ha sparato a un vigile,
uccidendolo.

L’attacco ha paralizzato la zona
del centro di Mosca,
e alcune fonti hanno riportato
la mancanza di copertura
di telefoni cellulari
probabilmente dovuta
a un blocco della rete.

 ITALIA
 ITALIA

Roma, ritrovato lo scudo di Garibaldi
Dopo essere stato
inspiegabilmente smarrito
per oltre 10 anni,
il 19 dicembre è stato ritrovato
dai carabinieri
il celebre “scudo di Garibaldi”.

Lo scudo era stato donato a Garibaldi
dal popolo siciliano
in seguito allo sbarco dei Mille
del 1860,
poi è stato custodito
nel Museo Nazionale del Risorgimento di Roma
fino ai primi anni del 2000.

Pare poi che,
nonostante il valore inestimabile
dello scudo,
esso sia stato spostato
dal Museo del Risorgimento
nei primi anni 2000,
per essere quindi inspiegabilmente ritrovato
nell’appartamento di un architetto
residente a Roma.

L’opera, realizzata da Antonio Ximenes,
pesa ben 50kg
ed è caratteristicamente cinta
da una corona d’alloro
con incisi tutti i nomi
dei “mille” di Marsala.

Oltre ad essere
di inestimabile valore storico-culturale
per la nazione italiana,
costituisce una significativa
opera artistica,
ora al centro di indagini
coordinate dalla Procura di Roma
per investigare le circostanze
della sua scomparsa
e successivo ritrovamento.

ESTERI
ESTERI

 80 trading 24

Australia: il giorno più caldo di sempre
In Australia è stato registrato
il giorno più caldo di sempre
con una media di 41,9°,
ed è anche stata registrata
la temperatura più alta:
49,8° a Birdsville,
nel Queensland.

Le alte temperature e i venti secchi
stanno favorendo
il propagarsi degli incendi
che sono arrivati
alle porte di Sidney.

La situazione peggiore
è in New South Wales,
la regione più popolosa dell’Australia:
almeno 800 le case bruciate
dall’inizio degli incendi.

Sono 1700 i pompieri impegnati
nello spegnimento dei roghi.

Per l’esperto di clima Andy Pitman
“gli incendi boschivi stagionali
si verificano sempre in Australia,
ma le condizioni più calde
e più asciutte
dovute ai cambiamenti climatici
hanno aumentato la frequenza degli incendi
e la loro gravità”.

SCIENZA
SCIENZA

Il volto di una donna di 5700 anni fa ricostruito dagli scienziati
Nel sito archeologico di Syltholm,
sull’isola danese di Lolland,
è stato ritrovato
un piccolo pezzo di materiale,
ricavato dalla corteccia di betulla,
e usato migliaia di anni fa
come gomma da masticare e adesivo.

Questo reperto ha permesso
di ricavare il genoma di un umano
vissuto circa 5700 anni fa
per ricostruirne le sembianze.

Si tratta di una donna
dalla pelle scura,
con i capelli castani
e gli occhi azzurri.

La straordinaria scoperta
sta nel fatto che la ricostruzione del DNA
è avvenuta per la prima volta
grazie a un residuo che non è osseo.

Spiega Hannes Schroeder,
a capo della ricerca
pubblicata su “Nature Communications”,
che “questa combinazione di tratti fisici
era già stata osservata
in altri cacciatori-raccoglitori
ed era diffusa nell’Europa mesolitica,
invece la pelle bianca
è arrivata dopo quel periodo”.

Lola, così hanno chiamato
la donna preistorica,
non solo masticava la corteccia di betulla,
ma si cibava di nocciole
e anatre.

 CULTURA & SOCIETA’
 CULTURA & SOCIETA’

Multa spaziale a Berna, in Svizzera
La polizia di Berna,
in Svizzera,
ha realizzato un video di natale
che vede protagonisti due agenti
e le truppe imperiali
di Guerre Stellari.

I due agenti si trovano a contestare
una multa di divieto di sosta
per una astronave di Star Wars.

Spiegare il motivo
del divieto di sosta
non è facile
e lo scontro armato
sembra inevitabile.
Ma poi un agente
risolve la situazione
e infine, alle spalle dei poliziotti,
spunta Darth Vader
carico di regali di Natale.

Il messaggio finale è:
“Che la forza della tranquillità
e della serenità sia con voi”,
proprio come in Guerre Stellari.

 CULTURA & SOCIETA’
 CULTURA & SOCIETA’

 Thesupermat

Sinead O’Connor in tour in Italia
Dal 2018 il suo nuovo nome
è Shuhada’ Davitt,
da quando cioè Sinead O’Connor
si è convertita all’Islam.

La cantante di Dublino
è tornata finalmente sulle scene
dopo cinque anni.

Sarà in tour dal 2020 in Europa
e negli Stati Uniti.
Verrà in Italia a gennaio,
al Capitol di Pordenone il 16,
a Parma il 18
e all’Hiroshima Mon Amour di Torino il 19.

Tutti ricordano l’immortale
‘Nothing Compares To U’,
il pezzo scritto per lei da Prince,
che l’ha fatta diventare
una delle icone della musica pop
di fine millennio.

L’ultimo suo album risale al 2014,
quando era impegnata musicalmente
e personalmente
nella denuncia delle discriminazioni di genere,
soprattutto verso le donne.

Oggi, dopo anni molto difficili
sul piano psicologico ed esistenziale,
Sinead torna a cantare
sui palchi di tutto il mondo
indossando l’abito tradizionale islamico
e lo hijab.

Molte delle tappe del tour
hanno registrato in anticipo
il tutto esaurito.

Donations help us pay our writers and editorial staff. Click here to show your support!
Donations
Click here
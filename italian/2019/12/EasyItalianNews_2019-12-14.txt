Listen online as you read: 

ESTERI
ESTERI

 Think London

Uk al voto, trionfa Johnson
Il partito conservatore britannico
ha trionfato alle elezioni
di giovedì 12 Dicembre,
assicurandosi così la maggioranza
alla Camera dei Comuni.

Alle elezioni precedenti,
quelle di giugno,
i Tory non avevano ottenuto la maggioranza
ed erano stati costretti
a un governo di minoranza
con i nordirlandesi del DUP,
ritardando l’uscita dalla UE.

Questa volta il partito guidato
dal primo ministro Boris Johnson
ha ottenuto 364 su 650 consensi,
ben oltre la soglia dei 326
necessari per governare
senza altri partiti alleati.
I laburisti invece
hanno perso 59 seggi.

L’affluenza al voto è stata del 62%
ed un effetto immediato
è stato l’aumento di valore
della sterlina.

Dato preoccupante
è quello relativo alla Scozia,
dove si sono rafforzati
i nazionalisti pro-Ue
e l’opposizione a Johnson.

Donald Trump si congratula
con il primo ministro per la sua vittoria,
affermando che adesso sarà possibile
creare un nuovo accordo commerciale.

Johnson punta a finalizzare la Brexit
entro gennaio 2020.

 ITALIA
 ITALIA

Anniversario della strage di piazza Fontana
Il 12 Dicembre 1969
alle ore 16:37
una bomba,
confezionata con 7 kg di tritolo,
esplode nella sede
della Banca Nazionale dell’Agricoltura
di Piazza Fontana,
a Milano.

La bomba provoca la morte di 17 persone
e 88 feriti,
e segna l’inizio
della strategia di tensione
e degli anni di piombo.

Il processo è durato 10 anni
e ha visto numerose condanne
e assoluzioni,
fino ad arrivare all’assoluzione
dei presunti esecutori.

Il giudice Guido Salvini
ha condotto l’istruttoria
dal 1989 al 1997
e afferma che tutte le sentenze
portano alla conclusione
che fu una formazione di estrema destra,
Ordine Nuovo,
a organizzare gli attentati del 12 Dicembre.

Il corteo di commemorazione
è partito da piazza della Scala
per concludersi proprio in piazza Fontana,
davanti alla Banca Nazionale dell’Agricoltura
alle 16.37,
orario in cui esplose la bomba,
dove è stato osservato un lungo silenzio.

ESTERI
ESTERI

Esplosione in un condominio in Germania, 25 feriti
A Blakenburg,
in Germania,
un’improvvisa esplosione
in un condominio
ha causato la morte di una persona
e il ferimento di altre 25.

Non si hanno ancora
notizie certe
sulle cause dell’esplosione.

Secondo le prime ricostruzioni,
potrebbe trattarsi di un problema
dell’impianto di riscaldamento a gas
del condominio.

L’edificio di 5 piani
è stato evacuato
e i soccorritori
stanno operando sul posto.

Anche una scuola elementare
e un asilo
vicini al luogo dell’esplosione
sono stati evacuati
per ragioni di sicurezza.

 ITALIA
 ITALIA

 Skalle-Per Hedenhös

Arriva la canapa tax
Il Senato ha approvato
una modifica al disegno di legge
che regolamenta la commercializzazione
della cannabis sativa L.

Un cambiamento significativo,
che va a prendere in considerazione
la percentuale di principio attivo,
il THC,
contenuto nella pianta
e non più il suo effettivo
effetto drogante.

Con questo emendamento,
presentato dal Movimento 5 Stelle,
una pianta con un tenore di THC
non superiore allo 0,5%
non sarà più considerata
uno stupefacente.

La nuova legge
va a modificare
anche quella che legalizzava
il commercio della cannabis,
che non permetteva la vendita
di tutte le parti della pianta,
come ad esempio
i fiori.

Questa proposta
porterà comunque dei benefici
alle casse dello stato,
grazie all’imposta fiscale
sull’effettivo contenuto
di principio attivo della pianta
al momento della vendita.

notiziedi.it

notiziedi.it
AMBIENTE
AMBIENTE

 Streetsblog Denver

Accordo UE sul clima: emissioni zero entro il 2020
Dopo lunghe trattative
l’UE raggiunge un accordo
sulla neutralità climatica
entro il 2050,
che renderà l’Unione Europea
la prima regione al mondo
a zero emissioni.

L’accordo ha visto l’appoggio
di tutte le nazioni europee
a eccezione della Polonia,
paese ancora fortemente dipendente dal carbone,
che avrà tempo fino a giugno 2020
per adeguarsi.

Sia Ursula von der Leyen,
presidente della Commissione Europea,
che Angela Merkel,
si sono dette molto soddisfatte
del risultato ottenuto.

A gennaio la Commissione presenterà
i primi provvedimenti
per concretizzare la strategia
delineata nel Green Deal.
“Sappiamo che gli sforzi da realizzare
saranno enormi”,
ha detto la presidente della Commissione,
“Ma dobbiamo trasformare questi sforzi
in opportunità
perché l’Ue vuole essere all’avanguardia
nella lotta ai cambiamenti climatici“. 

 CULTURA & SOCIETA’
 CULTURA & SOCIETA’

 Nicola Fotonico

Il Time nomina Greta Thunberg persona dell’anno
La rivista americana ‘Time’
ha nominato l’attivista svedese
Greta Thunberg
persona dell’anno.

Il Time ogni anno
nel numero di dicembre
sceglie la persona
che più ha caratterizzato l’anno.

Greta è la più giovane
a ottenere il riconoscimento
dal 1927.

Il caporedattore della rivista
ha motivato così la scelta:
“Ha dato voce a un problema globale.
Ed è il simbolo di un passaggio generazionale
in ambito politico e culturale”.

Il presidente americano Trump
ha commentato la scelta di Time
definendola “ridicola”.

La rivista ha poi dato altri riconoscimenti
come quelli a Bob Iger, CEO di Disney,
come “uomo d’affari dell’anno”
e la cantante Lizzo
come “entertainer dell’anno”.

 CULTURA & SOCIETA’
 CULTURA & SOCIETA’

 Steffen Prößdorf

La transumanza patrimonio dell’umanità
La transumanza è una tradizionale pratica pastorale
che prevede la migrazione stagionale
delle greggi,
in cerca di climi più favorevoli.

La pratica è da ora iscritta
sulla lista Unesco
ed è quindi patrimonio dell’umanità.

La transumanza è infatti
considerata molto importante
perché è una delle pratiche più antiche
inventate dall’uomo,
e, dal momento che rispetta il benessere animale
e i ritmi delle stagioni,
è un esempio straordinario
di approccio sostenibile.

Il riconoscimento dell’Unesco
è molto importante culturalmente
e turisticamente
per tutte le attività
legate al suo recupero
e salvaguardia.
E’ sempre più facile infatti
trovare attività che organizzino
viaggi di partecipazione alla transumanza,
in cui si seguono gli animali
mentre si spostano.

Questo è il decimo riconoscimento dell’Unesco
per la regione Campania,
assieme alla dieta mediterranea,
il centro storico di Napoli,
la Reggia di Caserta,
l’arte dei pizzaioli napoletani…

 SPORT
 SPORT

Storica qualificazione dell’Atalanta in Champions League
L’Atalanta si è qualificata
per gli ottavi di Champions League
grazie alla vittoria per 3-0
sul campo dello Shaktar Donetsk
e alla contemporanea vittoria
del City di Guardiola sulla Dinamo Zagabria.

Per i nerazzurri di Bergamo
si tratta di una storica qualificazione
al debutto nella competizione.

Un risultato ancora più straordinario
se si pensa che dopo il girone d’andata
aveva zero punti:
non era mai accaduto,
da quando ci sono i gironi,
che una squadra riuscisse a qualificarsi
dopo aver perso le prime tre partite.

La squadra è stata festeggiata
da circa 2000 tifosi
all’arrivo in aeroporto
alle 2.30 del mattino.

L’Atalanta si aggiunge quindi
a Juventus e Napoli agli ottavi.
Lunedì 16 il sorteggio a Nyon
per definire il calendario degli ottavi.

Donations help us pay our writers and editorial staff. Click here to show your support!
Donations
Click here
Listen online as you read: 

ESTERI
ESTERI

Epidemia di morbillo nelle isole Samoa
A partire dal 15 novembre
nelle isole Samoa,
in Polinesia,
è stata dichiarata l’emergenza sanitaria
a causa di un’epidemia di morbillo
che ha visto oltre 4200 casi registrati.

Solo negli ultimi giorni
sono morte 62 persone,
la maggior parte delle quali bambini.

Il governo ha ora sospeso
per due giorni
tutte le attività non essenziali,
per una vaccinazione di massa
contro il morbillo.

Dal 20 novembre
sono più di 58mila
le persone che sono state vaccinate,
ovvero oltre un quarto della popolazione.

Ci sono bandiere rosse
davanti alle case dei non vaccinati.
I bambini sono stati banditi
da tutti i luoghi pubblici
di possibile contagio.

Il primo ministro di Samoa
ha dichiarato ai giornalisti
che la campagna di vaccinazioni
che sta avvenendo al momento
è senza precedenti nel paese.

 ITALIA
 ITALIA

 Paolobon140

Milano: scontro tra bus e camion rifiuti
A Milano un filobus dell’azienda ATM
si è scontrato violentemente
con un camion della raccolta rifiuti.

Una donna, che è stata sbalzata dal mezzo,
ha perso la vita
dopo essere rimasta in coma
per un paio di giorni.
Le sue condizioni erano parse gravi
fin da subito.

Altre 18 persone sono rimaste ferite
di cui 12 trasportate in ospedale:
tra di essi anche l’autista del filobus
e il personale del camion dei rifiuti.

Secondo la ricostruzione
della dinamica dell’incidente,
confermata anche dall’azienda trasporti di Milano,
la responsabilità dell’incidente
sarebbe dell’autista del filobus
che non avrebbe rispettato
il semaforo rosso.

L’ATM “esprime
la sua profonda vicinanza ai familiari
in questo momento di grande dolore”.

milano.repubblica.it

milano.repubblica.it
ESTERI
ESTERI

La Finlandia avrà la premier più giovane del mondo
La finlandese Sanna Marin,
con i suoi 34 anni,
sarà la premier
più giovane del mondo.

Precedentemente Ministro dei trasporti,
è stata votata
dal partito socialdemocratico
per prendere il posto
di Antti Rinne,
l’ex premier appena dimesso.

Le dimissioni di Rinne
sarebbero una diretta conseguenza
delle critiche ricevute
riguardo la gestione
del servizio postale statale.

La Marin potrebbe rappresentare la Finlandia
al prossimo vertice Ue
di dicembre,
se la sua nomina
e il suo governo
verranno approvati rapidamente
dal Parlamento.

 ITALIA
 ITALIA

 Gardo83

Bologna, rissa dopo la partita: accoltellato tifoso milanista
Un tifoso del Milan
è stato accoltellato
dopo la partita Milan-Bologna,
giocata domenica 8 dicembre.

Sembra che al termine
della partita,
durante l’uscita dei tifosi
dallo stadio,
l’uomo sia stato ferito all’addome
da una coltellata.

La causa del gesto
sarebbe una rissa
con un altro tifoso
del Milan,
nata per futili motivi.

L’aggressore è stato rintracciato
e arrestato dalla Digos
grazie alla testimonianza
degli altri tifosi.

La polizia sta analizzando
il coltello trovato in possesso
dell’uomo.

Il ferito è in gravi condizioni
ma non sarebbe in pericolo di vita.

Entrambi i protagonisti della vicenda
hanno dei precedenti
con la polizia
e avevano ricevuto il Daspo
(Divieto di accedere a manifestazioni sportive).

 CULTURA & SOCIETA’
 CULTURA & SOCIETA’

 Michael Huter

Artista mangia l’opera d’arte di Cattelan
Da tempo si parla
della nuova opera di Cattelan,
artista padovano,
composta da una banana
attaccata al muro con del nastro adesivo,
chiamata “Comedian”.

L’opera ha fatto molto discutere
per l’altissimo costo
a cui è stata venduta:
120mila euro.

Benché non sia chiaro se e come
l’artista deciderà di intervenire
quando il frutto inizierà inevitabilmente a marcire,
in poche ore è stata venduta
anche una seconda versione dell’installazione.

Erano quindici anni che Cattelan,
l’artista italiano più pagato al mondo
e noto per la sua arte provocatoria,
non presentava un’opera nuova
in una fiera.

L’opera è attualmente esposta a Miami,
e con essa Cattelan vuole trasmettere
un messaggio più profondo:
far notare in che modo
e a quali oggetti diamo valore,
ma anche far riflettere sul concetto di valore
legato ai manufatti artistici.

Il performer David Datuna,
sabato 7 dicembre
ha eluso la sorveglianza del museo,
staccato la banana dal muro
e l’ha mangiata.

Ha chiamato la sua performance
“artista affamato”
e ha definito la banana
un’”opera deliziosa”.
Datuna ha affermato di ammirare molto il collega
e di apprezzare la sua opera.
Subito dopo è stato allontanato dal museo
e l’opera è stata ricostruita,
attaccando un’altra banana al muro.

video.repubblica.it

video.repubblica.it
 CULTURA & SOCIETA’
 CULTURA & SOCIETA’

 o2ma

16 minuti di applausi per la prima della “Tosca” alla Scala
Per la prima della “Tosca”
di Giacomo Puccini
al Teatro alla Scala di Milano
gli applausi sono durati 16 minuti.
È un record degli ultimi anni.

L’allestimento di questa edizione
dell’opera pucciniana
è di Davide Livermore,
il direttore d’orchestra
è Riccardo Chailly.
Le voci sono della soprano Anna Netrebko,
di Francesco Meli e Luca Salsi.

Dominique Meyer,
futuro sovrintendente della Scala,
ha commentato così la rappresentazione:
“Musicalmente fantastica
e anche la regia è travolgente”.

Ma un’altra “star” ha scatenato
le ovazioni dell’illustre pubblico:
il Presidente della Repubblica
Sergio Mattarella è stato accolto
con 4 minuti di appassionati applausi,
un segno di profonda stima
degli italiani per la sua sobrietà
e il suo alto profilo politico.

Tra i molti vip presenti nel pubblico
le cronache segnalano
l’amata ballerina Carla Fracci,
Patti Smith, con la figlia Jessie,
Domenico Dolce e Stefano Gabbana.

milano.repubblica.it

milano.repubblica.it

 CULTURA & SOCIETA’
 CULTURA & SOCIETA’

Ultimo, primo su “Spotify Wrapped 2019 – Italia”
“Spotify Wrapped” è uno “strumento”
che la famosa applicazione
mette a disposizione dei propri utenti
ogni fine anno.

Si tratta del resoconto
dei propri ascolti musicali dell’anno
e del decennio,
che ciascuno può condividere sui vari social
attraverso l’hashtag
#spotifywrapped2019.

In Italia, a vincere questa particolare classifica
è stato il cantante romano Ultimo:
è lui il più ascoltato
del 2019 in Italia
per “Spotify Wrapped”.

La sua celebrità è anche dovuta
alla sua partecipazione
all’ultima edizione del Festival di Sanremo.

Il disco italiano più ascoltato
è invece “Machete Mixtape 4”
della Machete Crew
che canta insieme con il rapper Salmo.

Segue l’altro celebre rapper
Sfera Ebbasta,
attuale giudice di X Factor.

Se invece si considerano
le preferenze per le artiste donne,
Billie Eilish vince il primo posto,
seguita dalle italiane Elisa
e Alessandra Amoroso,
che si piazzano prima
della celeberrima Ariana Grande.

 SPORT
 SPORT

 Mentnafunangann

Mondiale per club di pallavolo: Conegliano campione
La finale del Mondiale per club
di pallavolo femminile
è stata vinta da Imoco Conegliano.
La squadra italiana
ha battuto L’Eczacibasi
per 3 set a 1.

Erano 27 anni
che una squadra italiana
non vinceva il torneo:
allora la vittoria fu di Ravenna.

È stata Paola Egonu
a trascinare alla vittoria Conegliano
grazie ai 33 punti
realizzati in finale,
che seguono i 38
che aveva messo a segno in semifinale.

Conegliano ha dominato la partita
e ha avuto un passaggio a vuoto
solo nel primo set
che ha perso
dopo che era in vantaggio
per 16-8.

Dal secondo set in poi
non ha più concesso nulla
alla squadra serba.

Altro successo italiano
anche nella finale maschile
dove Lube Civitanova
ha vinto contro il Sada.

È la prima volta che due club italiani
vincono l’oro a poche ore di distanza.

Donations help us pay our writers and editorial staff. Click here to show your support!
Donations
Click here
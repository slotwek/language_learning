ITALIA
 ITALIA

 paz.ca
Europee: giudicati impresentabili cinque candidati tra cui Berlusconi
La Commissione parlamentare antimafia
ha annunciato
che cinque candidati
alle elezioni europee
non sono presentabili.

Tra i cinque segnalati,
uno è candidato con Casapound,
gli altri 4 con Forza Italia.
Tra questi ultimi
anche l’ex premier
Silvio Berlusconi.

Queste le motivazioni
fornite dalla commissione:
“I candidati
non sono conformi
al codice di autoregolamentazione
perché soggetti
rinviati a giudizio
e con dibattimento in corso.”

ESTERI
ESTERI
Siria, liberato Alessandro Sandrini: era stato rapito nel 2016
Alessandro Sandrini,
il 34enne bresciano
che nell’ottobre del 2016
era stato rapito in Siria,
è stato liberato
dal “governo di Salvezza”,
un gruppo antigovernativo
della zona di Idlib.

Ad annunciarlo sono state
le stesse forze armate
che lo hanno liberato,
pubblicando la notizia
sui social.

Stando a quanto riferito dal padre,
Sandrini si troverebbe
ancora in Siria
ma in mano ai Carabinieri italiani.

In Italia,
Sandrini è accusato di rapina
e ricettazione
ed era stato condannato
alla reclusione in carcere.

Al suo ritorno in patria, infatti,
dovrebbe essere applicata
la misura degli arresti domiciliari.

 ITALIA
 ITALIA

 Corvettec6r

Sequestrate 1600 auto usate per compiere crimini
I Carabinieri
del Comando provinciale di Venezia
hanno sequestrato in Italia
e in altri nove paesi dell’Ue
1.600 autovetture,
per un valore totale
di circa 13 milioni di euro.

Intestate a sei prestanome
di nazionalità romena,
le auto sono state impiegate
per compiere furti,
rapine
e altre attività illecite
in tutta Europa.

L’operazione è stata eseguita
anche in Romania,
Spagna, Germania,
Francia, Bulgaria,
Austria, Svizzera,
Ungheria e Polonia,
grazie al supporto
della polizia dei suddetti stati.

Il sequestro delle auto
è la prosecuzione
di un’attività investigativa
su un gruppo criminale
formato da oltre 40 persone
di origine romena,
che ha permesso all’Arma
di dare esecuzione
a 10 ordinanze di custodia cautelare.

Gli indagati devono rispondere
di falsità in atti
mediante induzione in errore
del pubblico ufficiale.
Sono inoltre accusati anche di altri reati,
fra cui rapine e furti
ai danni per lo più di anziani.

Alcuni degli arrestati
sono stati individuati
e bloccati
in Spagna e Inghilterra
su mandato di arresto europeo,
grazie anche alla collaborazione
delle forze di polizia estere
coordinate dell’Europol.

ESTERI
ESTERI

 Mariordo Camila Ferreira & Mario Duran

Usa, il Pentagono presenta un piano per mandare soldati in medio oriente
Il Pentagono
presenterà alla Casa Bianca
un piano per l’invio
di ulteriori truppe
in Medio Oriente.

Le forze da inviare
comprenderebbero fino a 10 mila uomini,
batterie di missili Patriot
e ulteriori navi.

Lo scopo,
sarebbe la difesa
da potenziali minacce iraniane.

Lo riferisce l’Associated Press,
citando dirigenti anonimi.
Secondo altri media,
la richiesta arriverebbe
dal comando centrale Usa.

Non è ancora chiaro, però,
se la proposta
verrà approvata
dalla Casa Bianca.

 ITALIA
 ITALIA

 Armando Mancini

Napoli, permessi di soggiorno a pagamento
Un’associazione illegale
finalizzata a favorire
l’immigrazione clandestina
ha visto la sua fine
quando,
il 23 maggio a Napoli,
sette persone
sono state arrestate
dalle forze dell’ordine.

Tra queste,
quattro sono poliziotti,
uno dei quali
impiegato all’ufficio immigrazione
della Questura di Napoli.

L’indagine,
inizialmente volta a combattere
il finanziamento al terrorismo,
ha in seguito portato
la questura di Napoli
a sgominare l’operazione.

Quest’ultima
si occupava di aiutare,
in cambio di denaro,
a ottenere il rilascio
o il rinnovo
del permesso di soggiorno,
extracomunitari non idonei
secondo parametri legali.

ESTERI
ESTERI

David Shankbone

Harvey Weinstein pagherà 44 milioni di dollari per risarcire le sue vittime
Harvey Weinstein
ha raggiunto un accordo
con il procuratore generale
di New York
per la risoluzione dei processi
per violenza sessuale.

Weinstein pagherà
44 milioni di dollari,
per risarcire le sue vittime
e per pagare
le spese legali.

Nel patteggiamento
sono compresi
anche i risarcimenti
per i creditori
e gli ex soci d’affari
che sono stati danneggiati
dallo scandalo
che ha coinvolto il produttore.

Harvey Weinstein si era trovato
al centro delle accuse
di molte donne
per aver offerto lavoro
in cambio di prestazioni sessuali,
sfruttando la sua posizione
di produttore cinematografico.

Era diventato così
il simbolo della campagna
contro le molestie sessuali “#MeToo”.

Oltre alle denunce
per molestie sessuali,
Weinstein è sotto processo
anche per accuse di stupro,
che non fanno parte
dell’accordo appena raggiunto.

AMBIENTE
AMBIENTE

 Herry Lawford

Prada abbandona le pellicce
Il marchio Prada
entra nel gruppo “fur-free”
e abbandona le pellicce.

Dal 2020, infatti,
il gruppo non utilizzerà più
pellicce di origine animale.

Lo stesso vale
per gli altri marchi
appartenenti al marchio Prada
come Miu Miu,
Car Shoe e Church’s.

Per Miuccia Prada
la decisione,
frutto di un dialogo
con LAV (Lega anti vivisezione),
rappresenta “un importante traguardo”.

Il gruppo Prada
è solo l’ultimo di molti,
tra grandi marchi e stilisti,
ad aver rinunciato
all’utilizzo di pellicce naturali.

 CULTURA & SOCIETA’
 CULTURA & SOCIETA’

 Wolfgang Moroder
Venezia, Banksy allontanato dalla Biennale d’Arte
Lo scorso 9 maggio,
lo street artist inglese Banksy
ha esposto un’opera
in bacino San Marco
a Venezia,
ma è poi stato allontanato
dalla polizia municipale
per mancanza di autorizzazione.

L’avvenimento,
avuto luogo in occasione
della 58a Biennale d’Arte,
è narrato da un video
pubblicato su Instagram dall’artista
il 22 maggio,
nel quale egli osserva:
“per qualche motivo
non sono mai stato invitato”.

L’opera,
una serie di tele a olio
raffiguranti una nave da crociera
nel bacino di San Marco,
è intitolata ‘Venice in oil’.
Nel video l’artista,
il cui volto rimane nascosto,
viene rapidamente allontanato
dalle autorità,
e sullo sfondo
si vede proprio una nave da crociera.

Il comandante della Polizia Municipale
afferma che le autorità
erano state allertate in anticipo,
e che gli agenti interessati
non hanno chiesto all’artista
la sua identità
né imposto alcuna multa.

 CULTURA & SOCIETA’
 CULTURA & SOCIETA’

L’italiano quarta lingua più studiata nel mondo
Quali sono le lingue
più parlate nel mondo?
Non è sicuramente facile
dare una risposta.
Prima di tutto
perché a volte
la differenza tra lingua e dialetto
è molto sottile.
Inoltre, bisogna distinguere
tra persone che parlano
una certa lingua
come lingua madre
ed altre che la parlano
come seconda lingua.

Ethnologue nel 2018
ha provato a stilare una classifica
che prende in analisi
migliaia di lingue nel mondo.

Al primo posto
per numero di parlanti
c’è l’inglese,
con un miliardo e 190 milioni di persone,
il 17% della popolazione mondiale.
A seguire il cinese mandarino
(un miliardo e 107 milioni di individui)
e l’hindi-urdu (697,4 milioni di persone).

L’italiano occupa
il 21esimo posto della classifica,
con 67 milioni di parlanti
e un interessante primato:
a causa delle numerose migrazioni,
è la lingua parlata come madrelingua
in più paesi al mondo:
26 in tutto.

A livello mondiale,
l’italiano risulta essere
la quarta lingua
più studiata al mondo,
dopo inglese, spagnolo
e cinese,
e prima del francese.

Nel 2014 lo studio dell’italiano
ha registrato un boom,
passando da 1,7 milioni
a 2 milioni di studenti
in tutto il mondo.

“L’italiano è spesso associato
alla bellezza,
alla letteratura,
all’arte e al mangiar bene”
ha commentato Enzo Moavero,
Ministro degli Affari Esteri,
“ma è anche la storia
della nostra emigrazione,
che ha portato la nostra cultura
nel mondo.
Per questo è nostra responsabilità
preservarne la storia
e la ricchezza semantica”.

E gli italiani,
quali lingue studiano?
Dopo l’inglese,
le lingue più studiate
sono il francese (72,3%),
lo spagnolo (18,8%)
e il tedesco (8,7%).
Inoltre, nelle università,
cresce l’interesse
per il cinese mandarino
e l’arabo.

Know others who’d enjoy EasyItalianNews.com? Forward this email!
EasyItalianNews.com
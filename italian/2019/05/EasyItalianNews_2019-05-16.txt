ESTERI
ESTERI

Siria: missili su un villaggio cristiano, uccisi 4 bambini
Domenica 12 maggio,
in Siria,
nel villaggio cristiano
di Al-Sekelbiya,
nel nord-ovest del paese,
un attacco missilistico,
lanciato presumibilmente
da gruppi di jihadisti irriducibili,
ha ucciso 4 bambini
dai 6 ai 10 anni
e ferito altri 6.

I piccoli si trovavano
a lezione di catechismo.
Anche la loro catechista
ha perso la vita.

Lo ha riferito
la fondazione pontificia
“Aiuto alla Chiesa che Soffre”,
precisando che agenzie locali
parlano di un’operazione
da parte “gruppi terroristici”
provenienti dalla regione di Idlib,
controllata ancora
dalla “al-Qaeda siriana”.

 ITALIA
 ITALIA

 Federica Zappalàr
Napoli: al via la demolizione delle Vele di Scampia
Da sempre il simbolo di Gomorra
e della Napoli più degradata,
le Vele di Scampia
sono case popolari costruite
tra la fine degli anni ’60
e l’inizio degli anni ’70.

Avrebbero dovuto rappresentare
un esempio di edilizia popolare
all’avanguardia;
sono diventate invece
la rappresentazione dello squallore
in cui il malaffare
ha la propria dimora.

Tutto questo
fino a lunedì 13 maggio,
da quando cioè
è divenuto operativo
il progetto “Restart Scampia”,
che punta ad azzerare il passato
e a riqualificare l’intera area.

È stato il sindaco di Napoli,
Luigi de Magistris,
a inaugurare il cantiere
per l’abbattimento
della Vela verde.
Si tratta di uno degli edifici
sgomberati negli ultimi anni.

La Vela verde
sarà rasa al suolo
in 180 giorni.
Al suo posto
sorgerà uno spazio
per i cittadini del quartiere.

Poi sarà il turno
di tutte le altre.
Solo una resterà in piedi
e ospiterà gli uffici pubblici
della Città metropolitana,
per testimoniare
che lì è tornato lo Stato.

ESTERI
ESTERI

 Eric Hunt

Alabama, approvato il disegno di legge più restrittivo d’America sull’aborto
Il parlamento dell’Alabama
ha approvato
un disegno di legge
che proibisce l’aborto
a ogni stadio della gravidanza
e persino nei casi
di stupro o incesto.

Sarà possibile
interrompere la gravidanza
solamente se questa
metterà in pericolo di vita
la madre.

Le pene per i medici
che effettueranno
un’interruzione di gravidanza,
variano dai 10
ai 99 anni di carcere.

Il disegno è in attesa
della firma
della governatrice Kay Ivey,
repubblicana e conosciuta
per le sue rigide idee sull’aborto.

Si prevedono già
innumerevoli proteste
e ricorsi,
che quasi certamente
verranno accolti dai tribunali,
che sospenderebbero quindi
la messa in pratica della legge.

L’obiettivo, però,
sarebbe quello
di fare arrivare la legge
alla Corte Suprema,
per ridiscutere la storica sentenza
che nel 1973
legalizzò l’aborto negli Stati Uniti.

Questo perché
attualmente 5 dei 9 giudici
della Corte Suprema
sono conservatori,
quindi a favore
della nuova legge appena proposta.

 ITALIA
 ITALIA

 Marica Massaro

Ballottaggio in Sicilia: bene M5S e PD, male la Lega
Ai ballottaggi in Sicilia,
il Movimento 5 stelle
conquista due città importanti
come Caltanissetta
e Castelvetrano.

In entrambi i casi
il candidato penta stellato
ha battuto l’avversario della Lega.

Anche a Gela
la Lega è stata sconfitta:
ha prevalso il candidato
sostenuto da PD
e Forza Italia.

Il vicepremier Di Maio
ha espresso soddisfazione
per il risultato:
“Anche alle Europee
il movimento meraviglierà”.

La Lega ha quindi vinto
solo a Motta Sant’Anastasio
al primo turno.

ESTERI
ESTERI

 Michael Hermann

Bayer: nuova condanna da 2 miliardi per il diserbante Roundup
Un’altra sconfitta in tribunale
per la Bayer,
il colosso chimico
e farmaceutico.

Per la terza volta
è il diserbante Roundup
a trovarsi sotto accusa.

La società
è stata condannata
a risarcire
per oltre 2 miliardi di dollari
una coppia
che ha usato Roundup
per 30 anni
e che si è ammalata di cancro.

Secondo una giuria di Oakland,
in California,
il diserbante ha rappresentato
un fattore significativo
nella malattia dei coniugi.

La terza causa persa,
e le altre 13.400 cause
mosse contro la società,
hanno fatto precipitare
le azioni della Bayer
in borsa.

AFFARI E FINANZA
AFFARI E FINANZA

 John Bragg

La Corte Suprema dice sì alla class action contro Apple
I giudici della Corte Suprema
con cinque voti a favore
e quattro contrari,
hanno approvato la Class Action
contro Apple
per l’App Store.

Decisivo il voto
del giudice Cavanaugh,
conservatore,
che si è schierato
con i quattro giudici liberali.

Il contenzioso riguarda
la cosiddetta Tassa Apple,
un incasso del 30%
sulle transazioni,
che non viene ammortizzato
da chi realizza le app,
ma dai consumatori stessi.

Dopo la decisione
Apple ha perso il 6%  in borsa.

 CULTURA & SOCIETA’
 CULTURA & SOCIETA’

E’ morta a 97 anni Doris Day
Doris Mary Anne Kappelhoff,
in arte Doris Day
e soprannominata
la “fidanzata d’America”,
è morta all’età di 97 anni.

Attrice, cantante
e ballerina,
aveva all’attivo
innumerevoli film,
programmi televisivi
e canzoni incise.

La Day debuttò nel cinema
nel 1947
con la commedia
“Amore sotto coperta”,
ma viene ricordata soprattutto
per il film di Alfred Hitchcock
“L’uomo che sapeva troppo”,
del 1956.

Dopo il suo ritiro dalle scene,
si trasferì in un ranch
in California,
dove accoglieva
e accudiva
innumerevoli animali
da compagnia.

 CULTURA & SOCIETA’
 CULTURA & SOCIETA’

 Rob & Lisa Meehan

“Cantine Aperte” celebra il vino italiano
Per la gioia di tutti gli amanti
del buon vino,
torna anche quest’anno
“Cantine Aperte”,
uno degli eventi enoturistici
più importanti d’Italia.

Sabato 25
e domenica 26 maggio,
in tutto lo stivale,
sarà possibile assaggiare
e comprare i vini
in tutte le cantine
socie del Movimento Turismo del Vino,
un’associazione no profit
che conta quasi 1000
tra le cantine
più prestigiose d’Italia.

Dal 1993
l’evento ospita
tutti gli enoamatori
desiderosi di fare
un’esperienza diversa dal comune.
Infatti, sarà possibile anche
entrare nelle cantine
e scoprire i segreti
della vinificazione
e dell’affinamento.
Inoltre, ogni singola regione
offrirà attività diverse
per valorizzare al meglio
il proprio territorio:
dagli spettacoli artistici e musicali
in Trentino Alto Adige,
alle degustazioni sulla Vespa
in Lombardia
e addirittura allo yoga in vigna
in Campania.

Secondo una ricerca
dell’Agenzia nazionale italiana del turismo,
le vacanze enogastronomiche
attirano il 22,3% degli italiani
e il 29,9% degli stranieri.

L’interesse è così alto
che il 23,8% dei viaggiatori
si informa sui ristoranti
ancora prima di partire.

Stando ai dati della ricerca,
i consumi per le vacanze “food”
sono aumentati del 70%
dal 2013 al 2017.

How you can help EasyItalianNews.com
If you enjoyed this edition of EasyItalianNews.com, why not share it with your Italian class or study group? And don’t forget to tell your teacher! We don’t advertise, so rely entirely on readers to spread the word.
Besides publicity, we also need cash. Each edition of Easy Italian News costs around €150 to produce, that’s €450 a week, over €1800 a month. Donations, large and small, are therefore welcome. If you can afford to help, please do!
Easy Italian News
Donate page | Thanks page
Donate page
Thanks page
+++
Know others who’d enjoy EasyItalianNews.com? Forward this email!
EasyItalianNews.com
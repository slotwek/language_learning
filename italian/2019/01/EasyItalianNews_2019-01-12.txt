ITALIA
 ITALIA

 Irish Defence Forces
Migranti Sea Watch: raggiunto finalmente un accordo
Dopo aver passato
giorni in mare,
i migranti della nave Sea Watch
sono sbarcati a Malta.

Il premier Conte
nella giornata di mercoledì 9 gennaio,
aveva annunciato l’accordo
raggiunto con l’Europa,
nei confronti del quale,
tuttavia,
il vicepremier Salvini
aveva dichiarato
il proprio dissenso.

Dopo un vertice
tra Conte, Salvini e Di Maio,
che si è svolto
dopo le 23 di mercoledì sera,
è stato raggiunto
un accordo:
l’Italia accoglierà
poco più di 10 migranti,
che saranno affidati
alla Chiesa Valdese
senza oneri
per lo stato.

ESTERI
ESTERI

Congo, storico risultato alle elezioni
Prime elezioni
senza spargimenti di sangue
in Congo.

Félix Tshisekedi,
candidato dell’opposizione,
ha trionfato alle elezioni
dello scorso 30 dicembre.

Finalmente il 10 gennaio,
dopo continui rinvii,
la commissione elettorale
ha annunciato la vittoria
di Tshisekedi,
con grande sorpresa.

Tshisekedi,
che rappresenta l’alternanza democratica,
ha vinto con il 38,5%
delle preferenze
e andrà a sostituire
Joseph Kabila,
al potere dal 2001,
subito dopo l’omicidio del padre
Laurent-Désiré.

I congolesi
attendevano la possibilità
di andare al voto
dal 2016,
proprio a causa
del rifiuto di Kabila
di lasciare il potere.

Tshisekedi,
membro dell’assemblea nazionale congolese,
ha vinto con un ottimo margine,
superando tutti i concorrenti.
Tra questi,
Martin Fayulu,
ex imprenditore petrolifero
che ha subito contestato
il risultato elettorale.

Fayulu ha invitato
tutti i suoi sostenitori
a protestare,
parlando addirittura
di “golpe elettorale”.
Secondo il candidato sconfitto,
infatti, i numeri sarebbero falsati
e non rispecchierebbero
la volontà del popolo.

Il vincitore, invece,
assicura di non portare
alcun rancore
verso il precedente governo
e si augura
di poter festeggiare
il suo insediamento
senza violenze.

 ITALIA
 ITALIA

 Jebulon
Roma, agguato davanti a un asilo
Intorno alle 9
di giovedì 10 Gennaio
ha avuto luogo un agguato
in stile esecuzione
davanti a un asilo.

La vittima
è Andrea Gioacchini,
34enne con una lunga serie
di precedenti
che vanno dall’usura
alla droga.

Secondo le ricostruzioni
l’uomo è stato ferito
mentre accompagnava
i figli all’asilo.

Anche la compagna,
una donna di nazionalità romena,
è rimasta ferita.

Gioacchini è stato affiancato
da un uomo incappucciato
a bordo di una moto,
mentre risaliva
sulla propria auto.

L’aggressore ha sparato
e colpito la vittima
alla testa.
Le condizioni di Gioacchini
sono gravi.

La compagnia, invece,
è stata ferita all’inguine,
ma non si trova
in pericolo di vita.

Preoccupati i genitori dei bambini
frequentanti l’asilo,
che per fortuna,
non si sono
accorti di nulla.

La polizia
ha ascoltato i testimoni
ed è alla ricerca
dell’uomo incappucciato.

 ITALIA
 ITALIA

Civitanova Marche: chiusa tabaccheria che vendeva cannabis
Una tabaccheria di Civitanova Marche
è stata chiusa
dalle autorità,
poiché scoperta
a vendere cannabis light.

L’operazione condotta
dalla Polizia di Macerata
fa parte di un’attività
iniziata lo scorso giugno
e che finora ha permesso
di sequestrare
circa 15kg di cannabis,
con conseguente
sospensione della licenza
di diversi negozi.

L’indagine è iniziata
in seguito all’apertura
di numerosi negozi
specializzati nella vendita
di quella che è considerata
cannabis legale.

Il proprietario della trabaccheria
chiusa a Civitanova
è stato denunciato
per detenzione a fini di spaccio
di sostanze stupefacenti.

L’operazione è stata compiuta
da un poliziotto in borghese
che si è finto un cliente.

picchionews.it

picchionews.it
 ITALIA
 ITALIA

 Gary van der Merwe
Morto Fernando Aiuti, immunologo della lotta all’AIDS
Nella giornata di mercoledì
9 gennaio 2019,
è morto Fernando Aiuti,
immunologo della lotta all’AIDS.
Era ricoverato
all’ospedale Gemelli di Roma
per un problema cardiaco.

Il medico è caduto
dalle rampe delle scale.
La procura indaga
sull’accaduto
e si ipotizza il suicidio.

Paladino per la prevenzione
all’AIDS,
è famoso il suo bacio
con Rosaria Iardino,
sieropositiva,
pubblicizzato per dimostrare
che un bacio
non trasmette l’AIDS.

roma.repubblica.it

roma.repubblica.it
 ITALIA
 ITALIA

 Oren neu dag
Cannabis: sì all’uso ricreativo
Una proposta simile
era già emersa
nella passata legislatura
e dibattuta in Aula nel 2016,
ma era stata poi bloccata.
L’idea era stata proposta
da Scelta Civica,
per bocca di Benedetto Della Vedova.

Mercoledì 9 gennaio
il Movimento 5 Stelle
ha presentato a Palazzo Madama
un disegno di legge
che prevede
la legalizzazione di coltivazione e vendita
della cannabis
e dei suoi derivati
per uso personale e ricreativo.

In un post intitolato
“Libera cannabis in libero Stato”,
così scrive su Facebook
il senatore del M5S Matteo Mantero:
“In molti sono d’accordo
che sia insensato perseguire
chi si fuma uno spinello,
visto che la marijuana
non fa male,
come invece l’alcol e il tabacco.

Anzi, secondo una ricerca
pubblicata sulla rivista
Scientific Reports,
affiliata di Nature,
l’alcol ha un indice di pericolosità
114 volte superiore
alla cannabis,
seguito da eroina, cocaina e tabacco”.

Secondo la proposta di legge
sarebbe permesso
“coltivare fino a 3 piante femmine
in casa propria
o in forma associata
– per un massimo di 30 soci –
e detenere fino a 15 grammi
di sostanza
presso il proprio domicilio
o 5 grammi fuori”.

 CULTURA
 CULTURA

Festival di Sanremo: Baglioni “dirottatore artistico”
Da “dittatore artistico”,
come era stato definito
l’anno scorso,
a “dirottatore artistico”,
come si autodefinisce
quest’anno,
Claudio Baglioni ha presentato
la 69esima edizione
del Festival di Sanremo,
in programma al Teatro Ariston
dal 5 al 9 febbraio prossimi.

Presenti alla conferenza stampa
anche gli attori comici
Virginia Raffaele e Claudio Bisio,
che lo affiancheranno
nella conduzione
per tutta la durata
dell’evento.

“In qualità di dirottatore artistico
ho pensato di chiamare
Claudio Bisio e Virginia Raffaele
Fratello Sole e Sorella Luna”
scherza Baglioni,
citando uno dei suoi primi lavori.

Queste le parole d’ordine
del cantautore romano
per il suo Festival bis:
“Un festival locomotiva
che parte da una fotografia
dell’esistente
per trainare verso il futuro;
abbiamo cercato
di rifarlo
con un’operazione d’avanguardia
e non di retroguardia.

Ho preso questa direzione artistica
come una missione.
Vorrei portare la barca del Festival
non dove pensiamo
debba andare,
ma altrove.
Guidarla alla scoperta
di luoghi sconosciuti”.

 SPORT
 SPORT

 johnwnguyen
Andy Murray annuncia il ritiro
Il tennista scozzese Andy Murray
ha annunciato
il suo ritiro
dalla scena sportiva
durante una conferenza stampa
agli Australian Open.

Murray, operato all’anca
lo scorso anno,
ha dichiarato
che prova ancora
molto dolore.
Il suo obiettivo
sarebbe quello
di arrivare a disputare un’ultima volta
Wimbledon,
torneo che ha già vinto due volte,
ma il tennista ha ammesso:
“non so se ci riuscirò”.

Infatti ha affermato
che gli Australian Open
potrebbero essere
il suo ultimo torneo.

www.gazzetta.it
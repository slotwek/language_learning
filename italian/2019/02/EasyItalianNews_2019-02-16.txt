ITALIA
 ITALIA

 Threecharlie
Bimbo dimenticato sullo scuolabus per 6 ore
A San Giovanni Valdarno,
in provincia di Arezzo,
un bimbo di 3 anni
è stato dimenticato
per 6 ore
sullo scuolabus.

L’assenza del bimbo
è stata notata
solo quando la madre
è andata a riprenderlo all’asilo.

I carabinieri lo hanno trovato
nello scuolabus
parcheggiato al deposito.
Il bambino aveva ancora
la cintura di sicurezza allacciata
ed era impaurito.

L’autista dello scuolabus
e l’accompagnatrice
che viaggiava con i bambini
sono stati sospesi.

ESTERI
ESTERI

Bloomberg disposto a investire 500 milioni contro Trump
Michael Bloomberg,
miliardario, filantropo
ed ex sindaco di New York,
ha dichiarato
di essere disposto a sborsare
500 milioni di dollari
dal suo patrimonio personale.

Lo farebbe per impedire
un potenziale secondo mandato
alla Casa Bianca
di Donald Trump.

Bloomberg userà quei soldi
per finanziare
la propria campagna elettorale
in caso decidesse di candidarsi.

Se invece decidesse
di non correre,
li userà per finanziare
un eventuale candidato democratico.

500 milioni di dollari
rappresentano solo
l’1% del patrimonio
di Bloomberg.

Sono circa 175 milioni in più
rispetto a quanto Trump
ha speso per la campagna
delle presidenziali 2016.

 ITALIA
 ITALIA

 Mercuri88
Umberto Bossi ricoverato dopo un malore
Umberto Bossi,
fondatore della Lega,
è stato ricoverato
all’ospedale di Circolo di Varese
in seguito a una caduta
nella sua abitazione
di Gemonio.

Bossi, 77 anni,
è stato trasportato in ospedale
in elicottero
e sottoposto immediatamente
ad accertamenti.

Secondo alcune fonti
potrebbe essersi trattato
di una crisi epilettica.

Altri, imputerebbero il malore
a una alterazione
dei valori del sangue
causata da farmaci.
E’ quanto riferisce
il governatore della Lombardia,
Attilio Fontana.

Secondo il direttore sanitario
dell’ospedale,
Bossi sarebbe stabile
e reattivo.
Attualmente è ricoverato
nel reparto di rianimazione.

Accanto a Bossi,
in ospedale,
sono presenti la moglie
e i figli.

Numerosi i messaggi
di auguri
provenienti da amici
ed esponenti della politica italiana.

milano.repubblica.it

milano.repubblica.it

 ITALIA
 ITALIA

 Alvesgaspar
Napoli, scarafaggi in ospedale
Invasione di scarafaggi
in un bagno dell’ospedale
Vecchio Pellegrini.

La prima segnalazione
è stata effettuata
dagli addetti alle pulizie.

In seguito,
le immagini
sono state riproposte
per denunciare l’accaduto
dal consigliere regionale dei Verdi
Francesco Emilio Borrelli,
e dalla direttrice sanitaria,
Mariella Corvino.

La Corvino
ha inoltre sporto denuncia
ai Nas
per sabotaggio.
Secondo la direttrice sanitaria,
infatti,
l’invasione di insetti
sarebbe impossibile
a causa dell’assenza di finestre
o aperture,
e delle frequenti pulizie
effettuate nei bagni
dell’ospedale.

Anche secondo gli addetti
della ditta di pulizie
il bagno sarebbe stato pulito
poco prima del ritrovamento.

Sono state avviate
le indagini,
anche una interna,
per verificare l’ipotesi.

napoli.repubblica.it

napoli.repubblica.it

ESTERI
ESTERI

 Gunther Hagleitner
Chiuso il campo base cinese dell’Everest
Le autorità cinesi
hanno annunciato
l’ufficiale divieto di accesso
al campo base tibetano
del monte Everest
ai turisti
non muniti di permesso speciale.

Nonostante molti prediligano
il versante sud della montagna,
che si trova in Nepal,
la popolarità della base cinese
sull’altro versante,
in Tibet,
è cresciuta a dismisura
negli ultimi anni.

Nel 2015, infatti,
i turisti hanno raggiunto
i 50mila.
Tuttavia è stato confermato
che d’ora in avanti
i permessi erogati dal governo
non supereranno
i 300 annuali.

Il motivo dietro
a questa decisione,
è la quantità ingestibile
di rifiuti
lasciati ogni anno
sul luogo.
Infatti, un’operazione
di rimozione rifiuti
durata tre giorni
la primavera scorsa,
ha raccolto
fino a otto tonnellate
di spazzatura.

 ITALIA
 ITALIA

 IowaPolitics.com
Rissa tra tifosi di Lazio e Siviglia
Nella serata di mercoledì 13 febbraio,
alla vigilia della partita Lazio-Siviglia
di Europa League,
c’è stato uno scontro
tra tifoserie.

I tifosi di Lazio e Siviglia
si sono scontrati
nel quartiere Monti, a Roma.
Sarebbero rimasti coinvolti
circa una cinquantina
di ragazzi.

Cinque le persone ferite
portate all’ospedale:
4 spagnoli e un americano,
che sarebbe rimasto coinvolto
per caso.
Nessuno di loro
è in pericolo di vita.

La Digos sta indagando
sulla vicenda
con l’ausilio delle telecamere
per capire l’esatta dinamica.

roma.repubblica.it

roma.repubblica.it

SCIENZA
SCIENZA

 BruceBlaus
Vaccino italiano contro l’Aids: risultati promettenti
Per i malati di Aids
potrebbe essere vicino
un futuro
libero dai farmaci antiretrovirali.

È la svolta emersa dal follow-up
(durato otto anni
e pubblicato sulla rivista
‘Frontiers in Immunology’)
di pazienti immunizzati
con il vaccino Tat,
messo a punto dall’équipe
guidata da Barbara Ensoli.
La Ensoli è Direttore del Centro Nazionale
per la Ricerca su Hiv/Aids
dell’Istituto Superiore di Sanità
e lavora al progetto
dal 1998.

Lo studio è condotto
in otto centri clinici in Italia
e riporta i dati
del monitoraggio a lungo termine
di 92 volontari vaccinati.

Il vaccino terapeutico italiano Tat
agisce sulla proteina
che consente la diffusione
del virus Hiv,
e la sua somministrazione
a pazienti in terapia antiretrovirale
ridurrebbe drasticamente –
del 90% dopo 8 anni
dalla vaccinazione –
il “serbatoio di virus latente”,
inattaccabile dalla sola terapia.

Il vaccino permetterebbe inoltre,
almeno per un periodo,
di controllare l’infezione
senza ricorrere
alla terapia farmacologica tradizionale,
che da molti anni
consente la sopravvivenza
di milioni di malati.

Si tratta di un vaccino terapeutico,
che non previene l’infezione;
ma è in grado di stimolare
il sistema immunitario
della persona infetta.
Oggi, l’unico modo
per evitare il contagio
resta l’uso del preservativo.

 SALUTE
 SALUTE

Malattie mentali in aumento
La mattina del 14 febbraio,
la direttrice del Dipartimento
di Salute Mentale e Uso di Sostanze
dell’Organizzazione Mondiale della Sanità,
ha presentato a Trieste
una relazione
sulle condizioni di salute mentale
a livello globale.

Da quest’ultimo rapporto
è emerso che
le malattie mentali
sono in notevole aumento,
quasi in maniera proporzionale
all’aumento di utilizzo
di sostanze.

Al primo posto
tra le malattie neurologiche più comuni
vi è la depressione,
il cui sviluppo
è sempre più frequente
in giovanissima età,
ma che colpisce indiscriminatamente,
manifestandosi, ad esempio,
come demenza senile
tra i più anziani.

Secondo l’OMS,
le morti annuali
dovute al suicidio
sono in crescita,
e i disturbi mentali
potrebbero a breve superare,
in termini di gravità,
le malattie cardiovascolari,
che al momento occupano
il primo posto in classifica.

 CULTURA & SOCIETA’
 CULTURA & SOCIETA’

 Shaundd
Alto Adige, un ponte tra lingue e culture
L’Alto Adige,
o Südtirol in tedesco e ladino,
è una regione molto interessante,
ma non solo dal punto di vista naturale
e paesaggistico.
Infatti, la caratteristica più distintiva
di questa terra
è la frammentazione linguistica
al suo interno,
e la compresenza
di tre principali gruppi linguistici:
tedesco, italiano e ladino,
con usanze e tradizioni proprie,
ma che in anni di convivenza
si sono influenzati a vicenda.

Il tedesco è la lingua maggioritaria,
parlata dal 70%
della popolazione.
L’italiano è parlato
dal 25% degli abitanti,
principalmente nella città di Bolzano.
Il ladino è parlato
dal 5% degli altoatesini,
ed è la lingua più antica
delle tre.

La convivenza però
non è tutta rosa e fiori:
il sistema scolastico
è diviso in tre,
quello tedesco,
quello italiano e quello ladino.
Questo comporta
la difficoltà dei ragazzi
a crescere perfettamente
bilingui o trilingui,
e ciò si riflette
sulla ricerca di lavoro
quando crescono.

Le aziende hanno enormi difficoltà
a trovare personale
che parli perfettamente
tutte e tre le lingue,
o almeno tedesco e italiano.
Al personale medico
di lingua italiana, ad esempio,
viene chiesto di imparare il tedesco
in tre anni,
impresa impossibile
per chi lavora
seguendo i ritmi
dell’ospedale.

In aggiunta, nelle grandi aziende
confluisce personale
dalla Germania,
dall’Austria
e dal nord Italia:
i primi non parlano italiano
e i secondi non parlano tedesco.
Come risultato,
si finisce per parlare inglese.

Infine, secondo la ricerca di EURAC del 2018,
dal 2010 si sono dimezzati
i ragazzi di lingua tedesca
che parlano perfettamente
anche l’italiano.

Come spiega Heiner Oberrauch,
presidente del gruppo Oberralp-Salewa,
nota azienda altoatesina,
“il nostro successo
non dipende dal conoscere
un’altra lingua,
ma dal comprendere
una seconda cultura.
Essere ponte
tra le due culture
era il nostro punto di forza.
Sicuramente una scuola materna mista
ci aiuterebbe
a risolvere questo problema”.

Know others who’d enjoy EasyItalianNews.com? Forward this email!
EasyItalianNews.com
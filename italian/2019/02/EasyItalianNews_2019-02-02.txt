ESTERI
ESTERI

Freddo Polare nel Midwest Americano
Sono due settimane
che a Chicago,
capitale americana dell’Illinois,
nevica quotidianamente,
a causa di numerose bufere
tra le più intense
che il paese abbia visto
dal 1979.
Secondo le previsioni,
forti nevicate
e temperature fino ai -50°C
coinvolgeranno il Midwest,
provocando significativi disagi
alla viabilità
e al traffico aereo
nell’intera zona.

Il vento glaciale
responsabile di questo inusuale calo
nelle temperature,
ha raggiunto anche
la costa est del paese.

Nonostante la perturbazione
non sia ancora terminata,
i media locali
hanno comunicato
che essa ha già provocato
innumerevoli danni
e causato la morte
di varie persone.

 ITALIA
 ITALIA

Fight club tra ragazzi fermato dai carabinieri
I carabinieri di Modena
sono riusciti a fermare
una sorta di “Fight club”
tra ragazzi del luogo.

I giovani
si erano dati appuntamento
alla stazione delle corriere
a Concordia di Secchia,
in provincia di Modena.

Sono stati identificati
45 minorenni
di varie nazionalità.
Erano tutti studenti
di un istituto superiore
della zona.

Dalle indagini
è emerso che l’evento
era stato organizzato
attraverso Instagram.

A informare i carabinieri
di quanto stava per succedere
è stata una chiamata anonima
da parte di una donna.

I carabinieri sono intervenuti
e sono riusciti
a far disperdere i minori
prima che iniziassero
a picchiarsi.

ESTERI
ESTERI

Corsica, killer apre il fuoco sui passanti e si uccide a Bastia
Questo pomeriggio
nel quartiere Lupino di Bastia,
città collocata
nel nord-est della Corsica,
un uomo di circa 65 anni
ha aperto il fuoco
sui passanti,
uccidendo una persona
e ferendone altre sei.

Sono stati esclusi
moventi di natura terroristica
o criminale,
in quanto l’uomo,
che era già stato condannato
per violenze in passato,
pare abbia agito
per pura follia.

Dopo essersi barricato per ore
nel suo appartamento,
e aver negoziato a lungo
con le forze dell’ordine,
il killer si è suicidato
utilizzando la medesima
arma da fuoco.
Questo quanto annunciato
dal ministro dell’Interno francese
nel suo intervento
all’Assemblea Nazionale.

 ITALIA
 ITALIA

 Fabio Visconti

Caso Diciotti: Salvini sarà sentito entro 7 giorni
Si è conclusa la seduta
della Giunta per le Immunità del Senato
dedicata al caso
della nave Diciotti.

Il presidente Gasparri
ha proposto di dare
7 giorni di tempo
al ministro dell’Interno
Matteo Salvini
per presentare una memoria
o farsi ascoltare
dai commissari:

“Mi sono limitato
a illustrare le procedure –
ha detto Gasparri –
e ora valuteremo,
ai sensi della Costituzione,
se ci sono reati ministeriali
e se dobbiamo autorizzare o meno
a procedere.
La nostra non è
un’assemblea politica.
Io, una volta ascoltati tutti,
da relatore farò una proposta.
Poi voteremo”.

La decisione della Giunta
arriverà entro il 23 febbraio,
ovvero trenta giorni
dopo la richiesta
del Tribunale dei ministri
di Catania.

Nel frattempo Salvini,
dopo avere dichiarato
a più riprese
di volersi fare processare,
ha cambiato idea:
“No al processo”.

Il Movimento 5 Stelle
si divide,
Di Maio convoca i senatori.

ESTERI
ESTERI

Volo Ryanair, squarcio sull’ala e atterraggio di emergenza
I passeggeri del volo Ryanair
Francoforte-Bari
di martedì 29 gennaio
hanno vissuto momenti
di grande tensione.

Il volo,
partito alle 19,
sarebbe dovuto arrivare
a Bari alle 21.

40 minuti dopo il decollo, però,
l’aereo ha invertito la rotta
e ha fatto ritorno
a Francoforte,
l’aeroporto di partenza.

Il pilota
ha quindi annunciato
il cambio di rotta
e l’atterraggio di emergenza.

La causa sarebbe stato
un grosso squarcio
sull’ala dell’aereo,
che ha turbato non poco
i passeggeri seduti
nelle vicinanze di questa.

Ad attendere l’aereo in aeroporto
erano presenti
vigili del fuoco
e ambulanze,
pronti a prestare soccorso
in caso di emergenza.

Per fortuna
l’atterraggio è riuscito
senza problemi.

I passeggeri, quindi,
sono stati trasferiti
su un altro aereo
e sono giunti a destinazione
poco dopo la mezzanotte.

bari.repubblica.it

bari.repubblica.it

 ITALIA
 ITALIA

 Ago76

Bergamo, parto sul sagrato di una chiesa
E’ successo a Val Brembilla,
nel Bergamasco,
poco dopo che i due genitori
sono partiti in auto
per raggiungere l’ospedale,
in seguito all’avvertimento
delle prime contrazioni.

Nonostante ciò,
verso le 7 di mattina,
le contrazioni si sono fatte più forti
e data la densa nevicata in corso,
la coppia ha deciso di fermarsi
innanzi alla Chiesa di Brembilla
e di chiamare i soccorsi.

Presto è giunta sul luogo
un’ambulanza,
ma nel frattempo
è stato il neo-papà
ad assistere la moglie,
seguendo le direttive del 118.
Il bimbo, in perfetta salute,
è così venuto alla luce
in mattinata
sul sagrato della chiesa,
sotto a una pioggia
di fiocchi di neve.

ESTERI
ESTERI

 Cris

Vestito da Spiderman all’ultimo giorno da lavoro
Un impiegato di banca
di San Paolo, in Brasile,
si è presentato
all’ultimo giorno di lavoro
vestito da Spiderman.

L’uomo, che si era licenziato,
ha suscitato il divertimento
di colleghi e clienti,
i quali si sono messi a scattare foto
e girare video
che sono presto diventati virali.
L’ex capo, invece,
è parso meno entusiasta.

L’uomo si è divertito
a distribuire caramelle
ai colleghi
e a sdraiarsi sugli armadietti.
Sul web molti messaggi
di gente entusiasta
del suo gesto.

 SPORT
 SPORT
Coppa Italia: eliminate Roma e Juventus, passano Fiorentina e Atalanta
La sera di mercoledì 30 gennaio
si sono disputate
due partite dei quarti di finale
di Coppa Italia.

Fiorentina-Roma
è finita 7-1,
con tripletta di Chiesa
e doppietta di Simeone.
La Roma ha terminato la partita
in dieci
per l’espulsione di Dzeko.

Atalanta-Juventus
è terminata 3-0
con doppietta di Zapata.
L’allenatore dei bianconeri, Allegri
è stato espulso
dopo il secondo gol.
La Juventus è stata così eliminata:
in precedenza aveva vinto
le ultime quattro edizioni
della Coppa.

Fiorentina e Atalanta
si incontreranno
in semifinale.

 CULTURA
 CULTURA

 Italo Greco

Perché i veneziani lasciano Venezia?
Chi sono i veneziani
del 2019?
Se ci limitiamo alla semplice residenza,
Venezia conta meno
di 54.000 abitanti.
Ma i residenti
sono solo una piccola parte
del viavai di culture
che intersecano la città,
che sin dai tempi antichi
è stata terreno di incroci
e scambi internazionali:
quasi 30.000.000 di turisti l’anno,
tanto per cominciare,
ma anche tantissimi studenti
e lavoratori,
pendolari e non.

Cosa ostacola
il “mettere le radici” a Venezia,
nel 2019?

Sicuramente i costi della casa,
assolutamente fuori portata
per una giovane coppia
con l’intenzione
di mettere su famiglia
(ricordiamo che Venezia
è una città mediamente molto vecchia,
con un’altissima percentuale
di over 60).

Secondariamente,
gli annunci immobiliari
sono tutti transitori
e per non residenti,
ottimizzati a sfruttare al massimo
il turismo “mordi e fuggi”,
di cui si parla tanto in questi giorni
(a questo proposito,
si veda la nuova legge di Bilancio
votata dalla Camera
che parla dell’introduzione
di un ticket di ingresso
per i turisti giornalieri).

A tutto ciò si aggiunge
un graduale spopolamento
della città
dovuto alla difficoltà
di trovare un lavoro
non connesso al settore
dei servizi e del turismo.

Tutto questo
ha inevitabilmente portato
i giovani veneziani
a ripiegare sulla periferia
oltre il ponte
che separa la città dalla terraferma,
molto diversa
sia come tradizioni
che come territorio geografico.

corrieredelveneto.corriere.it

corrieredelveneto.corriere.it
Know others who’d enjoy EasyItalianNews.com? Forward this email!
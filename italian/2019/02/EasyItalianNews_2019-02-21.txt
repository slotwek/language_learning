ITALIA
 ITALIA

 IowaPolitics.com
Trentino: arrestati sette attentatori anarchici
Blitz notturno
di Polizia e Carabinieri
a Bosco di Civezzano,
in Trentino Alto Adige:
le forze dell’ordine
avrebbero scovato
una cellula
di presunti anarco-insurrezionalisti,
probabilmente responsabili
di attentati contro le istituzioni,
commessi tra il 2017
e il 2019.

Tra questi
ricordiamo anche quello
del 13 ottobre 2018
davanti alla sede
del partito della Lega ad Ala,
una cittadina
in provincia di Trento,
dove avrebbe dovuto fare visita
il leader Matteo Salvini.

Gli arrestati in totale sono sette,
e oltre all’accusa
di atti terroristici,
dovranno rispondere anche
di falsificazione di documenti,
detenzione di armi ed esplosivi
e danneggiamento
di sistemi informatici.

La Polizia è riuscita
a sgominare la cellula
grazie alle intercettazioni telefoniche.
In uno dei commenti intercettati
sarebbe stato esplicitamente affermato
che per “fare la rivoluzione”
è necessario addirittura
“ammazzare qualcuno”.

ESTERI
ESTERI

 The Erica Chang
Egitto, kamikaze si fa esplodere al Cairo
Un terrorista
si è fatto esplodere
nella capitale egiziana,
nei pressi di Khan el-Khlili,
famosa località turistica
vicina all’università di al-Azhar.

Il kamikaze
è stato identificato
come Hassan Abdullah,
di 37 anni.

Il terrorista era ricercato
dalla polizia
perché coinvolto
in un precedente attentato,
per fortuna sventato
dalle forze dell’ordine.

L’uomo era stato rintracciato al Cairo,
ripreso da una telecamera
mentre andava in giro
in bicicletta
con il volto coperto
e uno zaino sulle spalle.

Quando i poliziotti
lo hanno identificato
e fermato,
il terrorista si è fatto esplodere.

Le vittime dell’esplosione
sono 3,
ovvero gli agenti di polizia
che lo hanno fermato,
mentre i feriti sono 4.

La zona dell’esplosione
è stata evacuata
e messa in sicurezza.

 ITALIA
 ITALIA

Camorra in Veneto, 50 arresti
Un pesante colpo
è stato inferto alla camorra
infiltrata in Veneto.

La Guardia di Finanza
e la Polizia,
coordinate dalla direzione
distrettuale antimafia
di Venezia,
hanno arrestato 50 persone
per associazione a delinquere
di stampo mafioso
e altri reati gravi.

Sono inoltre
stati sequestrati beni
per dieci milioni di euro.

Gli arresti sono scattati
tra le 4 e le 5 di mattina
di martedì 19 febbraio
a Venezia,
Casal di Principe,
e in altre località
del veneziano.

Tra gli arrestati
anche il sindaco di Eraclea,
Mirko Mestre.

Per effettuare gli arresti
sono stati impiegati
più di 300 uomini
delle forze dell’ordine.

ESTERI
ESTERI

New York: comandante di polizia minaccia 50 Cent
Il Daily News riporta
in questi giorni la notizia
che un comandante
del corpo di polizia
di New York
è accusato di aver minacciato
il rapper 50 Cent.

Il poliziotto in questione
sarebbe il vice ispettore
Emanuel Gonzales,
comandante del 72/mo distretto,
a Brooklyn.

Secondo le fonti
avrebbe detto agli agenti
di sparare a vista
a 50 Cent.

Avrebbe poi cercato
di far passare il commento
per uno scherzo.

Il dipartimento di polizia
a New York
sta indagando sull’avvenuto.

50 Cent fa sapere
di aver preso la minaccia
molto seriamente
e di stare consultando
il suo avvocato.

 ITALIA
 ITALIA

 Artechvideo
Maltrattava bimbi in un asilo nido: arrestata
Una donna di 52 anni,
residente a Siena,
è stata arrestata
con l’accusa di maltrattamenti
a bambini.

Questa, aveva organizzato
un asilo nido domiciliare
nella sua abitazione.

Le indagini sono state avviate
grazie alla denuncia
di due madri
e di una ex collaboratrice
della donna.

Le madri
avrebbero iniziato
a sospettare della donna
a causa dei comportamenti
dei bambini,
traumatizzati dalle violenze subite.

I carabinieri hanno quindi posizionato
delle telecamere
nell’asilo nido,
ottenendo la prova
delle violenze
e dei maltrattamenti
ai danni dei bambini.

La donna è stata messa
agli arresti domiciliari.

 ITALIA
 ITALIA

 Siebbi
Milano: truffa su vendita di diamanti
La Guardia di Finanza di Milano
ha eseguito un sequestro preventivo
per un valore di oltre
700 milioni di euro.

Il provvedimento è avvenuto
in seguito a un’indagine
su una truffa
sulla vendita di diamanti.

Tra le vittime
anche nomi importanti,
come Vasco Rossi
e Federica Panicucci.

La truffa coinvolgerebbe
75 indagati,
cinque banche
e due società.

Secondo le indagini
le due società
avrebbero convinto gli investitori
ad acquistare i diamanti
a un prezzo molto più alto
del loro valore effettivo.

Le banche indagate
sarebbero state a conoscenza
del meccanismo
e avrebbero favorito
le transazioni,
fungendo da intermediari.

milano.corriere.it

milano.corriere.it
 SALUTE
 SALUTE
Impiantati i primi 2 cuori artificiali a ricarica wireless
Sono stati impiantati
i primi due cuori artificiali
a ricarica wireless
su due pazienti,
di 51 e 24 anni.

E’ successo in Kazakistan,
a opera di un gruppo
di ricercatori internazionali,
e rappresenta
un’enorme passo avanti
per i pazienti
con insufficienza cardiaca incurabile.

Il dispositivo,
il primo senza fili esterni,
si ricarica
indossando una cintura
che invia energia alla batteria
per induzione.

Questa tecnologia,
priva di collegamenti esterni,
migliora notevolmente
la qualità della vita del paziente
e riduce di molto
il rischio di infezioni.

Una volta ottenute
le certificazioni
per la commercializzazione,
il dispositivo potrebbe arrivare
anche in Italia.

 CULTURA & SOCIETA’
 CULTURA & SOCIETA’

 Siebbi
Morto Karl Lagerfeld
Karl Lagerfeld,
direttore creativo
di Fendi e Chanel,
è morto a Parigi
all’età di 85 anni.

Lagerfeld ha lavorato
per diversi marchi
tra cui Chloè, Balmain.
Il sodalizio con Fendi
inizia nel 1965
ed è un contratto a vita,
come quello sottoscritto
con Chanel.

Oltre a occuparsi di moda
era anche fotografo:
lui stesso ha spesso fotografato
le sua campagne pubblicitarie.

Nel 1974 ha fondato
il brand che porta il suo nome
e che Hilfiger ha rilevato nel 2005.

Ha vestito star e modelle.
Claudia Schiffer,
che era la sua preferita,
lo ha ricordato
con un post su Instagram.

In attesa che venga nominato
un nuovo designer,
il suo braccio destro,
Virginie Viard,
ne continuerà il lavoro.

d.repubblica.it

d.repubblica.it
 CULTURA & SOCIETA’
 CULTURA & SOCIETA’
L’Italia che resiste dice no alla xenofobia
Il loro slogan è
“l’Italia che resiste”
e sono un gruppo
di cittadini e associazioni
che hanno deciso
di dire no
a razzismo e xenofobia.

Negli ultimi mesi
più di 300
manifestazioni spontanee
si sono tenute
in tutta Italia
(ma anche a Londra
e Bruxelles),
a partire da Torino,
dove è nato il movimento.

E così, in tutta la penisola
migliaia di italiani manifestano
la loro volontà di “resistere”
alla scelta che definiscono “inumana”
di lasciar morire
in mezzo al mare
le persone che scappano
da guerra e povertà.

La protesta è contro
alcuni provvedimenti
presi dal Governo
sulle politiche di immigrazione,
spiega Chiara Martinelli,
organizzatrice della manifestazione
di Firenze.
“Il decreto Salvini
non ci rappresenta.
Non ci riconosciamo
in certi valori,
vogliamo far vedere
un’Italia diversa,
l’Italia che ha voglia
di fare accoglienza”.

Presenti nelle piazze
anche alcuni rappresentanti del PD
e di +Europa.
Simona Bonafè,
eurodeputata, afferma:
“È un inganno di Salvini,
sta amplificando
la questione dell’immigrazione
in un evidente tentativo politico
di nascondere
i veri problemi dell’Italia”.

Know others who’d enjoy EasyItalianNews.com? Forward this email!
EasyItalianNews.com
ITALIA
 ITALIA

 Lorenza e Vincenzo Iaconianni
Antonio Casamonica condannato a sette anni di carcere
Il tribunale di Roma
ha condannato
Antonio Casamonica
a sette anni di carcere
e tre anni di libertà vigilata.

Le accuse erano lesioni
e violenza privata
aggravate dal metodo mafioso.

L’uomo era stato processato
per aver partecipato
alla distruzione di un bar
nella periferia di Roma,
e al pestaggio
del proprietario
e di una cliente disabile.

L’uomo dovrà inoltre pagare
più di 100 mila euro
come risarcimento
alle vittime.

Gli altri tre aggressori
erano già stati processati
con rito abbreviato.

I parenti di Casamonica
hanno cominciato a inveire
contro i giudici
e i giornalisti.

ESTERI
ESTERI

 Ayazmeo
Kashmir, sei civili uccisi da mortai indiani
Il funzionario della polizia locale pakistana
Mohammad Altaf
ha riferito che sei persone,
tra cui anche bambini,
sono morte
e molte altre
sono rimaste ferite
nel villaggio di Kotli,
nella regione himalayana
del Kashmir.

Secondo quanto riferisce
la polizia pakistana,
è successo in seguito
ad alcuni colpi di mortaio
sparati dalle truppe indiane.

La tragedia avviene
in un territorio
conteso tra le due nazioni.

La tensione tra i due stati
era già molto alta
in seguito a un bombardamento
da parte dell’India,
avvenuto il giorno precedente.

Era stato preso di mira
un campo di addestramento
per terroristi
nel nordovest del Pakistan,
che ha causato almeno 300 morti.

 ITALIA
 ITALIA

Rapine a cacciatori, sette arresti
Sette persone
sono state arrestate
nella mattina di martedì
26 febbraio 2019,
grazie a un’operazione
dei Carabinieri
di Reggio Calabria.

I sette indagati
sono accusati a vario titolo
di rapina,
falsificazione di monete,
furto, ricettazione,
danneggiamento e delitti
in materie di armi
e stupefacenti.

La banda aveva programmato
di prendere il controllo
del territorio di Seminara
con metodi mafiosi
e l’utilizzo di armi.

Gli arresti sono avvenuti
grazie alle denunce
di almeno dieci cacciatori.

La banda costringeva le vittime
a consegnare i fucili da caccia
esplodendo colpi
di arma da fuoco
per intimidirli.

ESTERI
ESTERI

Venezuela, aiuti umanitari respinti e scontri alla frontiera
Almeno 25 persone
sono state uccise
a Santa Elena de Uairen,
al confine tra Venezuela e Brasile,
negli scontri
tra i manifestanti
che cercano di far entrare
gli aiuti umanitari nel paese
e l’esercito al servizio di Maduro.
Anche i feriti
sarebbero numerosi.

All’arrivo dei camion
che trasportano gli aiuti umanitari,
oltre 3000 militari
si sono schierati
lungo il confine
per impedirne l’accesso
nel paese.

Nei 2 giorni seguenti
hanno avuto luogo
violenti scontri
tra i manifestanti
che tentano di far passare i camion,
e l’esercito.

Il presidente ad interim venezuelano
Juan Guaidò,
ha esortato i paesi
che lo sostengono
a intervenire
per fare entrare gli aiuti
nel paese.

Il segretario di Stato americano
Mike Pompeo
ha dichiarato che
“gli Usa non staranno a guardare”
e che “Maduro
ha le ore contate”.

 ITALIA
 ITALIA

 Davide_Oliva
Albero su macchine, due feriti gravi a Roma
In Viale Mazzini,
in centro a Roma,
un albero alto circa 30 metri
è caduto su 4 auto
e con le fronde ha colpito
anche due passanti.

Due le persone rimaste ferite
che sono state trasportate
in ospedale
con codice rosso.
Si tratta di due uomini:
uno era a piedi,
mentre l’altro si trovava
all’interno di una delle auto colpite.

Il tratto di strada interessato
è stato chiuso al traffico.
La sindaca Raggi ha dichiarato:
“Come sapete in questi giorni
le condizioni meteo
non sono state delle migliori”.

Si è poi recata sul luogo
della caduta dell’albero
per verificare la situazione,
e in seguito in ospedale
per dare sostegno
ai feriti.

 ITALIA
 ITALIA

 Xander89
Elezioni regionali Sardegna: vince il centrodestra
Si sono svolte
le elezioni regionali
in Sardegna.
Ha vinto la coalizione
di centrodestra
con il candidato Solinas,
che ha ottenuto
il 47% delle preferenze.

Zedda, con il centrosinistra,
ha ottenuto ben il 33% di preferenze,
mentre il Movimento cinque stelle
ha subito un brusco calo
rispetto alle elezioni politiche,
ottenendo solo l’11%.

Ha espresso grande soddisfazione Solinas,
che ha dichiarato:
“E’ stato premiato
il progetto di governo
che abbiamo presentato”.

 CULTURA & SOCIETA’
 CULTURA & SOCIETA’

È morto Mark Hollis, cantante dei Talk Talk
Lutto nel mondo della musica:
la notte di lunedì 25 febbraio
è morto Mark Hollis,
cantante dei Talk Talk.

La sua ex agente Keith Aspden
ha parlato di una
“breve malattia
da cui non si è più ripreso”.
Il musicista aveva 64 anni.

La band si era formata
a Londra nel 1981,
ed era stata in tour
insieme ai Duran Duran.

Due canzoni sono rimaste celebri
fino ai giorni nostri,
“It’s my life”
e “Such a shame”.

Dopo un album da solista
pubblicato nel 1998,
Hollis si era ritirato
dal mondo della musica,
spiegando di voler trascorrere
più tempo con la famiglia.

Moltissimi i messaggi sui social
da parte di volti noti
della musica internazionale.
I Duran Duran,
Holly Johnson dei Frankie Goes to Hollywood,
Gary Kemp degli Spandau Ballet
e molte altre popstar contemporanee:
tutti lo ricordano
con molto affetto.

 SPORT
 SPORT

 Maarten Van Damme
Calcio, Coppa Italia: 0-0 fra Lazio e Milan nella prima semifinale di andata
Piatek non segna,
ma il Milan riesce a uscire
ugualmente indenne
dallo stadio Olimpico.

L’andata di semifinale
di Coppa Italia
fra Lazio e Milan
si conclude senza reti,
e solo tra due mesi
si saprà a San Siro
quale delle due squadre
approderà alla finale
contro la vincente
fra Atalanta e Fiorentina.

Partita brutta e noiosa,
con la Lazio che ha provato
a mettere sotto i rossoneri,
ma con scarsa lucidità
e incisività.
Pochissime le conclusioni pericolose
per Donnarumma.

Il Milan ha badato soprattutto
a difendersi
e a limitare i danni,
per poi rigiocarsi tutto in casa
al ritorno.

I biancocelesti erano reduci
da tre sconfitte consecutive,
due col Siviglia in Europa League
e una col Genoa in campionato.
Simone Inzaghi
può comunque affrontare il derby di sabato
con una squadra
che pare avere interrotto finalmente
il trend negativo.

I rossoneri venivano invece
da nove punti nelle ultime tre partite,
ma la loro prestazione
ha deluso le attese dei tifosi.
Rino Gattuso
si accontenta del minimo risultato utile
e allunga la striscia positiva.

 CULTURA & SOCIETA’
 CULTURA & SOCIETA’

Matera 2019: la “città dei sassi” diventa capitale europea della cultura
Da gennaio 2019
c’è un motivo in più
per visitare Matera:
la bellissima “città dei sassi”
ha vinto il titolo
di capitale europea della cultura,
e fino a dicembre 2019
offrirà una serie di eventi
artistici, musicali
e teatrali.
Tra questi, molti percorsi
legati ai siti archeologici
e agli scavi,
escursioni originali
e riflessioni sul futuro della città.

Dal 1985, ogni anno,
viene scelta una città
all’interno dell’Unione Europea
che possa mettere in mostra
le proprie bellezze culturali.

Per Matera è un’opportunità
per potenziare le infrastrutture alberghiere,
i mezzi di trasporto
e il turismo in generale.

Per l’occasione sono stati digitalizzati
gli archivi dei beni culturali
ed è stato creato
un apposito canale TV online.

Le altre città italiane
in gara quest’anno
erano Ravenna,
Cagliari, Lecce,
Siena e Perugia.
Matera ne è uscita vincitrice,
diventando la prima del Meridione
a ottenere questo titolo.

La cittadina lucana
è una delle più antiche al mondo,
e i suoi quartieri
sono stati riconosciuti
come patrimonio dell’umanità UNESCO
nel 1993.

 AI LETTORI
 AI LETTORI
Help with February’s payroll!
Today is the last day of the February, which means we need cash to pay the freelance writers, editor and newsreader who together produce this news bulletin, three times a week.
If EasyItalianNews.com has helped you with your Italian listening and reading skills, donate what you can afford today – choose an amount in your preferred currency, from just £5, $5 or €5!
EasyItalianNews.com
donate what you can afford today
Go to Donate page
Go to Donate page
+++
Know others who’d enjoy EasyItalianNews.com? Forward this email!
EasyItalianNews.com
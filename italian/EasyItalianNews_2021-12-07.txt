Listen online as you read:

ESTERI
ESTERI

Ricercatore italiano ucciso a coltellate a New York
Davide Giri,
ricercatore italiano di trent’anni
della Columbia University,
è stato ucciso a coltellate
la notte del 2 dicembre
a New York.

Giri era originario di Alba
(Cuneo, Piemonte)
e studiava negli Stati Uniti
per ottenere il dottorato in Computer Science.

È stato aggredito
nei pressi di Morningside Park
mentre rientrava a casa
dopo una partita di calcio.
È riuscito a trascinarsi per strada,
in cerca di aiuto,
prima di perdere i sensi.
Portato al vicino ospedale,
purtroppo è morto poco dopo.

Il killer è il 25enne afroamericano
Vincent Pinkney,
membro della gang “Every Body Killer”.
È stato fermato dalla polizia
a Central Park.

Dopo l’aggressione a Giri,
Pinkney ha ferito anche
Roberto Malaspina,
un altro dottorando alla Columbia University.
Malaspina fortunatamente
è ricoverato al Mount Sinai Saint Luke’s Hospital
in via di guarigione.

La gang “Every Body Killer”
è protagonista da tempo di omicidi
ed è coinvolta da anni
in una guerra tra bande
che colpisce New York.
Secondo molti,
la criminalità a New York
è aumentata da quando de Blasio
amministra la città.
Eric Adams, l’ex poliziotto
che da gennaio lo sostituirà,
promette “tolleranza zero
contro il crimine”.

ESTERI
ESTERI

 Chafidwahyu
Indonesia: eruzione Semeru
L’eruzione del vulcano Semeru,
sull’isola di Giava,
ha causato 13 morti
e almeno 57 feriti.

La cenere ha ricoperto
le città dell’isola
e molte persone
sono state costrette
ad evacuare le proprie case
e a trasferirsi
in rifugi temporanei.

A causa della colonna di fumo
e dei detriti,
che raggiungono
anche i 15mila metri di quota,
le compagnie aeree
non potranno sorvolare l’area.

Secondo le autorità,
questo potrebbe rendere
particolarmente difficile
raggiungere alcune delle comunità colpite.

I soccorritori stanno ancora scavando
tra le macerie e la cenere
per cercare eventuali sopravvissuti;
sono state ritrovate
10 persone ancora vive
che erano rimaste intrappolate.

La portata del disastro
non è stata quantificata,
ma le autorità hanno parlato
di “danni ingenti”.

 ITALIA
 ITALIA

 Oregon Department of Transportation
Crollo di un ponte per maltempo in Sicilia
Negli ultimi giorni
c’è stata un’ondata di mal tempo
in Sicilia,
soprattutto nella zona orientale.
Ciò ha provocato il crollo
di una parte del ponte di San Giuliano,
in provincia di Catania.

Questo ponte collegava
una frazione di Caltagirone
con Mazzarrone.

Sul luogo,
oltre al sindaco Fabio Roccuzzo,
c’erano i carabinieri,
la polizia municipale
e una ditta che,
con gli opportuni mezzi,
ha provveduto almeno
a rimuovere il fango e i detriti.

Il sindaco ha chiesto
alla città di Catania
un intervento immediato,
in quanto il ponte
è ora inattraversabile
ed è fondamentale
non solo per i residenti
ma anche per i mezzi pesanti
dei produttori di uva di questo territorio,
i quali quest’anno
sono già stati penalizzati abbastanza.

catania.gds.it

catania.gds.it

 ITALIA
 ITALIA

 U.S. Secretary of Defense
Uomo si presenta a vaccinarsi con un braccio di silicone
Un uomo è stato denunciato
per essersi presentato a vaccinarsi
con un braccio di silicone,
di quelli che si usano
sui set dei film,
cercando di ingannare i sanitari
e raggirare il sistema del Green Pass.

L’uomo è un medico odontoiatra
di 57 anni,
sospeso dal lavoro
in quanto non vaccinato.

L’infermiera che se ne è accorta,
Filippa Bua,
ammette di aver subito provato
incredulità e sgomento.
Invece il dentista,
anche dopo essere stato scoperto,
non si è scomposto
e non ha comunque voluto il vaccino.

Questa performance
ha fatto il giro del mondo,
è stata perfino pubblicata
sul New York Times
e The Guardian.

L’Ordine dei medici di Biella
ha dichiarato che chiederà
la radiazione del dentista NoVax
dall’Ordine dei Medici.

torino.repubblica.it

torino.repubblica.it

AMBIENTE
AMBIENTE

Armani elimina la lana d’angora dalla sue collezioni
Dopo le pellicce,
è arrivata l’ora della lana d’angora.
Il grande passo è stato fatto
dal grande stilista dell’alta moda
Giorgio Armani.

Lo stilista ha per l’appunto deciso
di abbandonare questo materiale
a seguito di testimonianze
da parte delle associazioni animaliste,
prima tra tutte PETA
(People for the Ethical Treatment of Animals),
le quali avrebbero documentato le torture
a cui i conigli vengono sottoposti
per ricavare la loro lana.
Un’inutile agonia per ottenere
davvero una quantità minima di lana
per ogni animale,
per di più questa pratica
si ripete ogni tre mesi.

Dalla prossima collezione
Autunno Inverno 2022/2023,
Armani penserà a tutelare
questi piccoli animali
e anche a dimostrare un impegno concreto
a supporto della natura;
già nel 2016 aveva detto addio alle pellicce.

Recentemente nominato Cavaliere della Repubblica,
Armani è un designer sempre alla ricerca
di nuovi tessuti e materiali
da impiegare nelle sue collezioni,
oltre ai metodi innovativi
per il trattamento delle materie prime.

Armani non è l’unico
ad aver preso questa decisione,
ma anche altri grandi marchi
come Valentino, Gucci,
Diane von Furstenberg,
Calvin Klein, Burberry,
Tommy Hilfiger e Stella McCartney
avevano già intrapreso
la strada del rispetto
verso questi piccoli animali.

 SPORT
 SPORT

 Palazzo Chigi
Sofia Goggia vince la discesa libera
Doppio successo per Sofia Goggia:
l’azzurra ha infatti vinto
entrambe le discese libere
che si sono svolte a Lake Louise.

Nella prima discesa
l’azzurra ha vinto in modo perentorio
infliggendo pesanti distacchi
alle rivali.
Alle sue spalle
l’americana Johnson
e la svizzera Suter.

Nella seconda discesa
i distacchi sono stati più contenuti
probabilmente anche a causa
delle diverse condizioni meteo.

Per la Goggia si tratta
della sesta vittoria consecutiva
in discesa libera
e la decima in totale
in coppa del mondo
in questa disciplina.

Oltre a Goggia,
buone prove
anche delle azzurre Delago
e Brignone.

Donations help us pay our writers and editorial staff. Click here to show your support!
Donations
Click here
Listen online as you read:

ESTERI
ESTERI

 Michael Vadon

Donald Trump lancia il suo sito
Donald Trump,
dopo il bando dai social,
ha lanciato
il suo sito internet:
45office.com

Il sito, nato con la funzione
di tenere Trump a contatto
con i suoi sostenitori,
ha come tema principale
i 4 suoi anni di mandato
come presidente.

Nella home del sito, infatti,
si può leggere
di tutte le imprese
compiute dall’ex presidente.

Tuttavia, non si accenna
a fatti come l’impeachment,
l’assalto al Congresso
e il Covid,
che viene nominato solo come
“il virus arrivato dalla Cina”.

Navigando tra le varie sezioni del sito
è possibile accedere
alla galleria fotografica
oppure scaricare un modulo
per tentare di ottenere
un appuntamento con Trump,
oppure di invitarlo a un evento.

Il sito, potrebbe quindi essere un modo
per non scomparire
dai radar degli elettori
in vista di una possibile
discesa in campo
per le prossime elezioni.
Inoltre, un portavoce di Trump
avrebbe dichiarato
che l’ex presidente potrebbe lanciare
anche una sua piattaforma social.

 ITALIA
 ITALIA

Roma, arrestati militari per spionaggio russo
Un ufficiale della marina militare italiana
è stato arrestato
il 30 marzo a Roma
con l’accusa di spionaggio politico-militare.

Secondo la procura di Roma
il militare italiano,
responsabile della carica
di capo di Fregata,
sarebbe stato sorpreso dai carabinieri
mentre cedeva a un ufficiale
delle Forze armate russe
alcune copie di documenti
di natura militare.
L’incontro tra gli ufficiali
e il loro arresto
sono avvenuti in un parcheggio di Roma.

Secondo le autorità,
il militare italiano
avrebbe ricevuto cinquemila euro
in cambio dei documenti riservati.
Il denaro è stato sequestrato
dalle forze dell’ordine.

L’ambasciata russa in Italia
ha confermato la veridicità dell’evento,
nonostante le indagini
siano ancora in corso.

Nel frattempo,
il Ministro degli Esteri Luigi Di Maio
ha fatto convocare al Ministero
Sergey Razov,
Ambasciatore della Federazione Russa
in Italia.

ESTERI
ESTERI

 Beyond The Ultimate Llc Race Director Wes Crutcher

Amazzonia, minatore d’oro perso per quattro settimane
L’avventura di Antônio Sena,
un uomo di 36 anni,
ha fatto il giro dei social
in virtù della sua somiglianza
alll’esperienza fiction
di Robinson Crusoe.

L’uomo era a bordo del suo velivolo
per minare oro illegalmente
nell’Amazzonia centrale,
ed è rimasto nella foresta selvaggia
per quattro settimane
dopo essere sopravvissuto
allo schianto del suo aereo.

L’incidente sarebbe avvenuto
in un’area compresa
tra gli stati brasiliani Parà e Amapà,
collocati nel nord-ovest del paese.

Dopo essere scampato
alle fiamme del velivolo,
Sena ha camminato per un mese
nella foresta pluviale,
cibandosi di frutta
e dormendo su giacigli improvvisati in collina,
per sfuggire alla pioggia
e ai predatori.

Le foto del suo ritrovamento
hanno intrigato migliaia di persone
in tutto il mondo,
e portato anche l’attenzione del pubblico
sulla proliferazione
delle attività minerarie illegali
in Amazzonia.

 ITALIA
 ITALIA

Just Eat: assunti 4000 rider
Dopo l’annuncio di Just Eat
sull’assunzione di rider
come dipendenti,
ecco che è arrivata
la stipula del contratto
con i sindacati.

Si tratta del primo
contratto collettivo aziendale in Italia
per i rider,
che avranno così un contratto
nel settore Logistica.

L’azienda aveva già espresso a novembre
la volontà di regolarizzare i rider:
con questo nuovo contratto
ne saranno assunti circa 4000
nel corso del 2021.

I rider avranno quindi
un salario minimo
e non saranno più pagati
a consegne,
e avranno contratti part-time
di 10, 20 o 30 ore
con turni pianificati ogni settimana
in base alle preferenze
espresse dai rider.

Con il contratto avranno anche ferie,
previdenza e straordinari
oltre a un rimborso
in caso di utilizzo
di un mezzo proprio.

ESTERI
ESTERI

 Aga Khan (IT)

Crolla ultimo ponte Inca in Perù
L’ultimo ponte Inca
è purtroppo crollato.
Si trovava a Cuzco,
in Perù.
Il ponte sospeso di Queshuachaca
è crollato a causa
del deterioramento delle corde
di cui era fatto.

Al momento una squadra è a Cuzco
per valutare i danni.
I lavori annuali di manutenzione
non sono stati eseguiti
poiché dal 2020
i confini sono stati chiusi
per la pandemia,
impedendo così i lavori
di restauro collettivo.

Il restauro era affidato ai residenti
di quattro comunità contadine
nel distretto di Quehue,
vicine al ponte.

Secondo l’antico rituale inca,
i contadini lavorano una fibra vegetale
che viene poi intrecciata in corde.
Un lavoro che dura tre giorni,
al termine dei quali
si tiene una grande festa
per chiudere il rituale.

Per questo, dal 2013 l’Unesco
lo aveva incluso nella lista
dei Patrimoni Culturali Immateriali dell’Umanità.
Questo ponte era l’ultimo del suo genere
e aveva mantenuto
il suo stato originale
per più di cinque secoli.

 CULTURA & SOCIETA’
 CULTURA & SOCIETA’

 Bex Walton

Armie Hammer accusato di violenza sessuale
Armie Hammer, l’attore famoso
per “Chiamami con il tuo nome”
e “Rebecca”
è stato accusato di violenza sessuale.

Una ventiquattrenne ha affermato
di essere stata violentata
a Los Angeles nel 2017.

L’avvocato ha negato le accuse
affermando che la donna
aveva inviato a Hammer
dei messaggi a sfondo sessuale,
ma che l’uomo
non voleva una relazione.

Negli ultimi mesi
l’attore è stato al centro
di una bufera mediatica
dopo che sono stati rivelati,
da diverse donne,
presunti messaggi
con fantasie sessuali molto violente.
L’attore è stato, per questo,
estromesso dal film
“Billion dollar spy”.

 CULTURA & SOCIETA’
 CULTURA & SOCIETA’

Barilla lancia un concorso a premi per un nuovo formato di pasta
La celebre azienda Barilla
ha lanciato il concorso a premi
“New Pasta Shape”
rivolto a cittadini maggiorenni
di qualsiasi nazionalità.

L’oggetto del concorso
è l’invenzione di una pasta secca
dal formato e dagli ingredienti innovativi.

La Barilla invita i candidati
a dare via libera alla creatività:
sono ben accette farine alternative
al grano duro,
come il mais, il riso,
il farro, il grano saraceno
o le farine di legumi,
purché tengano la cottura.
Non sono ammessi
additivi come aromi,
emulsionanti e coloranti.

La forma dovrà
trattenere bene il condimento
e creare una sensazione gradevole
e appagante per la vista
e per il palato.

Il premio in palio
è di quattromila euro.
I progetti dovranno essere caricati online
in lingua inglese
e dovranno essere accompagnati
da immagini in 3D.

Il vincitore del concorso
sarà annunciato nel mese di luglio
sul sito ufficiale della Barilla.

Donations help us pay our writers and editorial staff. Click here to show your support!
Donations
Click here
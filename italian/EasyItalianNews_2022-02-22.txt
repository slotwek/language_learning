Listen online as you read:

ESTERI
ESTERI

 kremlin.ru
Macron lavora per allentare le tensioni tra Russia e USA
Mentre le minacce continuano
tra Russia e Stati Uniti,
con questi ultimi che affermano
che “lo spazio per la diplomazia
si sta esaurendo”
e che verranno adottate
“le sanzioni più grandi
mai viste”,
l’Europa continua a lavorare
per il “cessate il fuoco”
nel Donbass.

Emmanuel Macron e Vladimir Putin
hanno avuto una lunga discussione per telefono
per trovare una soluzione
a quanto sta accadendo
nell’Ucraina Orientale.
Stando a quanto riferisce l’Eliseo,
i due presidenti sono d’accordo
per arrivare al cessate il fuoco,
ma al tempo stesso il Cremlino
conferma la propria convinzione
che le “provocazioni” ucraine
siano all’origine dell’escalation.

L’Eliseo ha sottolineato che Macron
lavorerà “con tutte le parti coinvolte”
per preparare il confronto
sulla crisi ucraina.
La priorità per la Francia
è ristabilire il cessate il fuoco
nell’Ucraina orientale,
teatro di un conflitto
tra l’esercito ucraino
e le milizie filorusse.

ESTERI
ESTERI

 EFDebbie
Studente italiano morto a New York, la famiglia accusa il college
Un ragazzo salernitano di 17 anni
è stato trovato morto
in un college di New York.

Claudio Mandia,
originario di Battipaglia,
è deceduto
per cause ancora da chiarire
poco prima
del suo diciottesimo compleanno.

Il giovane frequentava la EF Academy
nella contea di West Chester,
un prestigioso college
con rette fino a 50.000 dollari l’anno.

La famiglia di Mandia
ha rivolto pesanti accuse
all’amministrazione del college
perché, secondo questa,
il figlio sarebbe stato
“vittima di un trattamento inimmaginabile”.

Non è ancora chiaro, tuttavia,
a cosa si riferisca esattamente
la famiglia.

E’ stata eseguita un’autopsia
sul corpo del giovane;
i risultati saranno comunicati
ai genitori e alle autorità
incaricate di indagare.

Secondo i legali
della famiglia del defunto
sarebbe da escludere
l’abuso di alcol
e sostanze stupefacenti.

napoli.repubblica.it

napoli.repubblica.it

ESTERI
ESTERI

 Iain Cameron
La regina Elisabetta è positiva al Covid
La regina Elisabetta
è risultata positiva al Covid,
lo conferma una nota di Buckingham Palace
che sottolinea che la regina
ha sintomi lievi
e continuerà ad occuparsi
degli impegni meno gravosi.

Lo scorso 10 Febbraio
era risultato positivo il principe Carlo,
proprio 2 giorni dopo
aver incontrato la sovrana.

Il 14 Febbraio
anche la duchessa di Cornovaglia Camilla,
consorte di Carlo,
era risultata positiva.

Sembra che la sovrana 95enne
si sarebbe lamentata con un collaboratore
di avvertire rigidità muscolare.

Al momento la regina
si trova in isolamento
nel castello di Windsor.
Continuerà a ricevere
le cure mediche necessarie
e a seguire il protocollo.

ESTERI
ESTERI

Australia riapre i confini
L’Australia ha finalmente
riaperto oggi i suoi confini
a tutti i turisti vaccinati,
quasi due anni dopo aver imposto
alcune delle restrizioni di viaggio
più severe al mondo
per combattere la pandemia mondiale.

“L’attesa è finita”,
dichiara il primo ministro Scott Morrison
durante una conferenza stampa,
alla vigilia della riapertura.
“Fate le valigie” ha incitato
i potenziali visitatori.

Il primo volo ad atterrare a Sydney
è giunto da Los Angeles
alle 6:20 ora australiana,
seguito da altri da Tokyo,
Vancouver e Singapore.

Si prevede che solo
56 voli internazionali
atterreranno in Australia
nelle 24 ore seguenti la riapertura,
un numero molto inferiore
ai livelli pre-pandemia,
ma Morrison assicura di non avere “dubbi”
sul fatto che il numero
aumenterà nel tempo.
Morrison ha ricordato che il turismo
ha “sopportato il peso maggiore
di questa pandemia”
e ha ringraziato il settore.

AMBIENTE
AMBIENTE

 Luigi Salvatore Vadacchino
A Torino il Po è in secca, sirene spiaggiate nella performance per il clima di Extinction Rebellion
Il 17 febbraio è andata in scena
una performance
delle attiviste di Extinction Rebellion,
un movimento che si batte
per la salvaguardia del Pianeta.

È avvenuta sulle rive del Po,
a Torino,
di fronte ai Murazzi.
Le donne si sono travestite da sirene
e si sono “spiaggiate”
su uno degli isolotti emersi dalle acque
a causa della siccità.
La scelta di vestirsi da sirene
è dovuta al fatto che chi si batte
per la causa ambientale
“non esiste” agli occhi dei governanti.

L’emergenza climatica è in atto
ed è giunto il momento
che la politica risponda
“perché non basta
il buonsenso dei cittadini”.
Nella lunga lettera indirizzata
al Consiglio regionale del Piemonte
il movimento denuncia l’aggravarsi
delle condizioni climatiche.

Il Piemonte è colpito
da fenomeni climatici estremi:
la siccità è la più grave
degli ultimi 65 anni.
Non c’è neve,
i fiumi sono in secca,
c’è un alto rischio di incendi boschivi,
il Po ha una portata dimezzata
rispetto alle medie stagionali,
le temperature di febbraio
si avvicinano alle medie
primaverili ed estive.

video.repubblica.it

video.repubblica.it

 SPORT
 SPORT

 Martin Rulsch
Seconda medaglia per Lollobrigida alle Olimpiadi
Francesca Lollobrigida ha conquistato
la medaglia di bronzo
nella mass start
di pattinaggio di velocità
alle Olimpiadi di Pechino.

Per l’azzurra si tratta
della seconda medaglia
vinta a questi giochi,
dopo l’argento dei 3000 metri.

Da segnalare anche
un quarto e un sesto posto
nelle altre gare
in cui ha partecipato.

Quella della Lollobrigida
è la medaglia numero 17
in queste olimpiadi,
secondo miglior risultato di sempre
per l’Italia.

In virtù delle sue ottime prestazioni
l’atleta azzurra è stata
la portabandiera dell’Italia
nella cerimonia di chiusura.

sport.sky.it

sport.sky.it